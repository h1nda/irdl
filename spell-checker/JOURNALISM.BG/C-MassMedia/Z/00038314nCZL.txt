Хърватският генерал Готовина поиска отлагане на инициативата за обявяването му за почетен гражданин 
					27/04/2011
					
						ЗАГРЕБ, Хърватия -- Генерал Анте Готовина е поискал да бъде отложена инициативата за обявяването му за почетен гражданин на гр. Сплит и на негово име да бъде наречена улица или площад, съобщиха медиите във вторник (26 април). Инициативата беше одобрена на 21 април на заседание на Градския съвет на Сплит седмица след като Трибуналът на ООН осъди Готовина за военни престъпления във връзка с военната операция „Буря” през 1995 г. Съдът го призна за виновен почти по всички обвинения и го осъди на 24 години затвор, стигайки до заключението, че той е участвал в съвместно престъпно начинание за насилствено и постоянно изтласкване на етническото сръбско население от областта Краина в Хърватия. (ХРТ, ХИНА, tportal.hr - 26/04/11)
