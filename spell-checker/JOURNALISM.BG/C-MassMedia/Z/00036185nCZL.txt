Еврокомисарят Хан каза, че Дунавската стратегия ще бъде приета през 2011 г. 
					28/09/2010
					 
						БЕЛГРАД, Сърбия -- Сърбия може да получава до 200 милиона евро безвъзмездни помощи годишно от ЕС като част от Дунавската стратегия, която ще бъде приета през първата половина на следващата година, съобщи на пресконференция в понеделник (27 септември) в Белград еврокомисарят по регионалната политика Йоханес Хан. Стратегията ще бъде приета през следващия бюджетен период на ЕС, 2014-2020 г., и е насочена към засилване на развитието на регионите в 14 страни по течението на р. Дунав. Тя ще предоставя средства за финансиране на проекти, свързани с инфраструктурата и рециклирането на вторични суровини. Сръбският министър-председател Мирко Цветкович каза, че неговото правителство вече е отделило 18,5 милиона евро от държавния бюджет за финансирането на стратегията. Председателят на Европейската инвестиционна банка Филип Майстад потвърди, че неговата институция ще съфинансира различни проекти в Сърбия, които са част от Дунавската стратегия. (Бета, Б92, Танюг, РТС - 27/09/10)
