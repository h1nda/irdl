Върховният съд на България отменя решението за закриването на четвърти и пети реактор
10/01/2003
 
СОФИЯ, България -- Върховният административен съд постанови в четвъртък (9 януари), че правителството не е имало право да поема ангажимент към ЕС за затварянето на трети и четвърти реактор на атомната електроцентрала в Козлодуй през 2006 г. Малко преди срещата на ЕС в Копенхаген миналия месец, София се съгласи да извади от експлоатация двата блока, ако инспектори на ЕС установят, че те не са безопасни. Народното събрание обаче беше взело решение реакторите да бъдат затворени едва след като България бъде приета в ЕС, и в четвъртък съдиите постановиха, че правителството не се е съобразило с решението на парламента. Според говорител на кабинета министрите могат да обжалват решението на съда. България затвори първи и втори блок на електроцентралата на 31 декември. (АФП, БНР, БНТ, бТВ, БТА, Медиапул - 09/01/03)
