Косовският премиер Тачи посети Щръпце в подкрепа на новия сръбски кмет
					18/01/2010
					 
						ПРИЩИНА, Косово -- Премиерът Хашим Тачи посети в неделя (7 януари) преобладаващо сръбската община Щръпце, за да подкрепи новия кмет Бранислав Николич, който встъпи в длъжност преди два дни. Сградата, в която се намира канцеларията му, по-рано се използваше от действащите в района сръбски паралелни структури. Придружен от министъра на икономиката и финансите Ахмет Шала и от министъра на местното самоуправление и администрация Садри Ферати, Тачи се срещна с Николич в ресторант. Специален интерес за Прищина представлява приватизацията на ски-центъра "Брезовица", която според Николич е приоритет. "Надяваме се да продължим сътрудничеството си и, разбира се, имаме нужда от подкрепата на правителството. Имаме много проекти и подкрепата на Прищина е много важна," добави той. (Коха Диторе, Зери, Експрес, Косова Сот - 18/01/10)
