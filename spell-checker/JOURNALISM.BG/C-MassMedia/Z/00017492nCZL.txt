Сърбия и Черна гора отбелязва 3-ата годишнина на държавния съюз
					06/02/2006
					 
						БЕЛГРАД, Сърбия и Черна гора -- Държавният съюз на Сърбия и Черна гора, който наследи Югославия през 2003 г., отбеляза своята трета годишнина в събота (4 февруари). Публикациите в местните медии отделиха основно място на плановете на Черна гора за провеждане на референдум за независимост, най-вероятно през април. В свое изявление от петък сръбският премиер Воислав Кощуница призова за запазване на държавния съюз, заявявайки, че така ще се гарантират мирът и просперитетът за всички граждани на Сърбия и Черна гора, както и успешната интеграция в ЕС. Лидерите от Подгорица го обвиниха, че е направил политически некоректни и националистически изказвания. (Блиц - 06/02/06; РТС - 05/02/06; Политика, Данас, Танюг, Бета - 04/02/06)
