Хърватия вероятно подготвя мироопазващи сили за Ирак
03/09/2003
 
ЗАГРЕБ, Хърватия -- Специални части на хърватската армия се подготвят за възможна мисия в Ирак, гласят съобщения в загребската преса. Според медиите избрани доброволци преминават специално обучение във военна база край Делнице. Твърди се, че сред инструкторите са и военнослужещи, които току-що са се завърнали от шестмесечен мандат в състава на международните сили ИСАФ в Афганистан.
Други новини: доклад, публикуван във вторник (2 септември) от американската организация " Хюман Райтс Уоч", критикува Хърватия за дискриминация срещу сърби, които са били изселени по време на конфликта в периода 1991-1995 година и сега искат да се завърнат по домовете си. "Въпреки многократните обещания хърватското правителство не желае и не е способно да реши този проблем, " посочва вестникът. (Медиаскан, АФП - 02/09/03)
