Президентството на БиХ ще номинира хърватин за нов премиер
17/12/2002
 
САРАЕВО, Босна и Херцеговина (БиХ) -- Президентсвото на БиХ се споразумя да номинира лидера на Хърватския демократичен съюз Бариша Чолак за нов министър-председател, съобщи хърватският член на президентството Драган Чович. Късно в понеделник (16 декември) той заяви за телевизията в Мостар, че партиите ще трябва да обсъдят номинацията до сряда, след което ще последва гласуване в парламента на БиХ. Ако бъде избран, Чолак ше оглави Съвета на министрите на БиХ за срок от четири години.(Източници на СВП - 17/12/02; НТВ Хаят, ПБС БиХ, ХИНА - 16/12/02)
