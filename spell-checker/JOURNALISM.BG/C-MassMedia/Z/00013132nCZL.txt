Турция издирва 75 свои граждани, изчезнали след азиатските цунамита
					30/12/2004
					 
						АНКАРА, Турция -- Правителството обяви в сряда (29 декември), че 75 турци остават в неизвестност, след като цунами заляха Южна Азия в неделя. Външното министерство заяви, че се опитва да установи местонахождението на 41 турски граждани в Тайланд, петима в Малайзия, седем в Индия, по четирима в Мианмар и Шри Ланка, петима на Малдивските о-ви, двама в Сингапур и седем в Индонезия. Анкара обеща и безвъзмездна помощ от 1 млн. долара за страните, пострадали най-тежко от бедствието. 
						Гърция издирва поне десет свои граждани, изчезнали в същите райони, като за шестима е потвърдено, че са ранени. Хърватия съобщава за един загинал и девет ранени хърватски граждани. Властите в София заявиха, че двама от неколкостотинте почиващи в Тайланд българи са в неизвестност. Двама румънци първоначално бяха обявени за изчезнали, но след това бяха открити живи и в добро здраве. (AФП - 29/12/04)
