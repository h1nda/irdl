ОЛАФ подкрепя усилията на България в борбата с корупцията
					10/09/2009
					 
						БРЮКСЕЛ, Белгия -- Европейската служба за борба с измамите (ОЛАФ) подкрепя действията, предприети от правителството на министър-председателя Бойко Борисов и неговите мерки за борба с корупцията, каза в сряда (9 септември) генералният директор на ОЛАФ Франц-Херман Брунер след среща с Борисов в Брюксел, който е там на първата си визита като министър-председател. Той е придружаван от министъра на вътрешните работи Цветан Цветанов, министъра на правосъдието Маргарита Попова, външния министър Румяна Желева и министъра на земеделието и хранителната промишленост Мирослав Найденов.
						Преди посещението правителството представи нов пакет от мерки за реформиране на съдебната система и борба с корупцията. Мерките включват забрана на сделки с плащания в брой на големи суми, по-специално при сделки с имущество, както и прозрачност в работата на публичната администрация и многобройни ревизии с цел изкореняване на корупцията и неплащането на данъци. След срещата Брунер призова България да продължи по този път. Борбата с корупцията е ключов критерий за деблокирането на финансирането от ЕС, добави той. (Дарик, Дневник, Фокус, БНР, БНТ, Vesti.bg - 09/09/09)
