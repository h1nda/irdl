Албанските социалисти си поставиха за цел да се върнат на власт през 2009 г.
					07/01/2008
					 
						ТИРАНА, Албания -- Програмата за бъдещото управление на опозиционната Социалистическа партия (СП) ще бъде огласена през юли, заявиха представители на партията в неделя (6 януари). СП се надява програмата, изработена с помощта на европейски експерти, да постави основите за завръщането на партията на власт през 2009 г. В края на месеца група експерти от Германия пристига в Албания, за да помогне в изработването на програмата.
						Други новини от неделя -- Повече от 2 000 души участваха в протест в южния град Вльора срещу строежа на нов крайбрежен терминал за обработка на нефтопродукти в залива на града. Противниците на проекта искат провеждане на местен референдум за построяването на терминала. (Газета Шкиптаре, Шкип, Панорама - 07/01/08; Коха Йоне, Balkanweb, Нюз 24 ТВ, Топ-Ченъл - 06/01/08)
