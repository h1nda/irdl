СПИН на Балканите: Възможно ли е да се избегне епидемията?
01/12/2003
&lt;FONT size="1" color="gray" face="verdana"&gt;Член на Комитета за международен обмен на студенти по медицина в Република Сръбска слага плакати по време на кампанията "Стоп-Спин" в Баня Лука, която цели по-добро осъзнаване на Световния ден на борбата със СПИН-а. [AФП]&lt;/font&gt;&lt;br&gt;&lt;br&gt;
Това лято Световната банка предупреди, че съществува риск от епидемия на СПИН в Югоизточна Европа. Отделни местни официални лица реагираха гневно, твърдейки, че Световната банка преувеличава проблема. Неправителствените организации обаче отговориха, че докладът на Банката стимулира усилията в борбата срещу разпространението на СПИН-а в региона.
От Лиз Барет за Southeast European Times от Загреб - 01/12/03
 
 
Броят на заразените с HIV в Югоизточна Европа е нищожен в сравнение с други райони в света, като Африка или части от Югоизточна Азия. В България досега са регистрирани 366 случая, а в Хърватия -341. В Черна Гора са известни само 52 души, които са HIV-позитивни. Слабото проникване на болестта до момента може да се счита за голяма възможност - шанс да се предотврати епидемията. Местните неправителствени организации предприемат значителни мерки, за да оползотворят този шанс за опазване на балканската младеж от болестта.
Една успешна кампания срещу HIV и СПИН се нуждае от няколко елемента. Първо, необходимо е да се определи мащабът на проблема. Според програмата на ООН за борба със СПИН-а регистрираните заразени вероятно представляват едва 10-20% от броя на тези, които са действително HIV-позитивни. Останалите не се изследват и не осъзнават, че са заразени. Това създава сериозен проблем, тъй като те продължават да разпространяват болестта години наред преди да открият, че са HIV-позитивни.
Приоритет за местните неправителствени организации е да накарат медицинските власти да осигуряват безплатни и поверителни средства за тестуване. В Черна Гора, например, е все още невъзможно, в действителност даже незаконно анонимното провеждане на тест за HIV. Всеки, който се тестува, трябва да съобщи името си, което означава, че няколко души ще научат за неговите резултати; особено в такива ограничени общности бързо се разпространява мълвата за заразените. Това обстоятелство само по себе обезкуражава тези, които искат да се тестуват. Асоциацията за борба със СПИН-а в Черна Гора ЦАЗАС лобира пред правителството за промяна на закона за тестуването.
Румъния е значително по-напред в тази област. Там са създадени девет регионални центъра за тестуване. Но проблемът с HIV там е много по-сериозен. С регистрираните 12500 случая на заразени Румъния е страната с най-голямо разпространение на HIV в региона. Освен това, по-голямата част от случаите са деца, заразени при кръвопреливане през периода 1988-1991 г. Тази група сега навлиза в полова зрялост, което създава опасност от нов взрив на заразявания. България сега също предлага конфиденциално тестуване, но това стана, след като проведената в края на 80-те години широко мащабна неконфиденциална програма засегна негативно някои социални групи.
&lt;table border="0" align="left" width="131" height="131"&gt;
 &lt;tr&gt;
 &lt;td&gt;&lt;img src="../../images/photos/031201-LIZphoto2.jpg" align="left" width="131" height="131"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Според програмата на ООН за борба със СПИН-а регистрираните заразени вероятно представляват едва 10-20% от броя на тези, които действително са HIV-позитивни. [ООН]&lt;/font&gt;&lt;/td&gt;
 &lt;/tr&gt;
&lt;/table&gt;
Втори сериозен проблем за местните неправителствени организации, борещи се със СПИН-а, е лечението на заразените. То на практика липсва. През 2000 г., когато македонската организация ХЕРА започна консултантските си услуги, тя установи, че не се предлага никакво лечение на болните. Единственият избор, който пациентите имаха, е да се подложат на клинически опити с непроверени медикаменти. ХЕРА проведе дейност за привличане на дарения на лекарства и лобира пред правителството за включване на терапия срещу реактивиране на болестта в програмите за предоставяне на медикаменти. Неправителствените организации също така дават консултации и съдействат на болните да получат информация за различните възможности за лечение.
Третата най-голяма задача - предотвратяването на заболяването - също дава големи основания за оптимизъм. Владан Голубович от ЦАЗАС се гордее най-много с програмите на неговата организация за обучение на връстниците, която се прилага от ученици в средните училища и от студенти. Всяка година ЦАЗАС провежда летни курсове за студенти и ученици от цялата страна, на които участниците се обучават как да доведат до знанието на колегите си проблема за HIV и предпазването от СПИН. След това те се връщат в своите учебни заведения, където предават наученото на своите връстници, като провеждат кампании в училища или клубове.
Други кампании за предпазване от болестта са насочени към високо рисковите групи, като например наркомани, които употребяват наркотици венозно. Статистиката на заразените в балканските страни обаче показва картина, различна от тези в други региони. Повече от заразените тук са получили вируса по хетеросексуален път. Това отразява необичайните социални обстоятелства на Балканите. Разположението му между Западна Европа и Изтока означава, че този регион е главно кръстовище не само за незаконни дейности, като трафик на жени, но и за търговия, която е законна, но в същото време води със себе си моряци или шофьори, имащи склонност да контактуват с проститутки и да се занимават със секс без предпазни средства. Даже и туризмът може да бъде проблем с това, че довежда хора от по-рискови райони, които заразяват местни жители. В резултат на всички тези фактори, предаваните по полов път болести се разпространяват бързо в региона.
Войните в бивша Югославия също изиграха роля. Социалните сътресения през последните десет години доведоха до голяма мобилност на населението. В същото време бедността и безработицата, които бяха влошени от продължилия години конфликт, често водят до увеличена венозна употреба на наркотици.
Младите хора често получават информация за HIV и СПИН, но проблемът по-скоро е свързан с отношението, особено към безопасния секс. Точно тук намира своето място "Риск Нет": регионален проект, спонсориран от Американската агенция за международно развитие и от ООН. "Риск Нет" е насочен към преодоляване на "бариерите на отношението" към използването на презервативи. Проведените от него кампании тази година в Сърбия, Румъния, България и Босна и Херцеговина целяха да направят презервативите привлекателни и да напомнят на младежите, че "няма извинения". Тематичните групи, организирани като част от кампанията, показват, че младите хора силно желаят да обсъждат тези проблеми и дебатите са разгорещени.
Въпреки че целенасочената обществена дискусия и реклама могат да убедят младите хора в необходимостта от безопасен секс, в същото време е необходима смелост за преодоляване на смущението при купуването на презервативи. Голубович казва, че ЦАЗАС също трябва да промени отношението на продавачите в аптеките, които карат хората да се притесняват, когато купуват презервативи. Според Голубович коренът на проблема в борбата с HIV е в "самата консервативна среда, в която ние живеем".
