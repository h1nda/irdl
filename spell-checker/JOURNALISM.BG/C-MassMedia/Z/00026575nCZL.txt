Македонската църква отхвърли гръцките обвинения в териториални претенции
					27/05/2008
					 
						СКОПИЕ, Македония -- В понеделник (26 май) македонската православна църква публикува изявление, в което се отхвърлят спекулациите в гръцките медии, че главата на православната църква в страната архиепископ Стефан е предявил териториални претенции към Гърция по време на неотдавнашната си визита във Ватикана. Според църквата гърците са извадили думите на духовника извън техния контекст. "Нито в миналото, нито сега някой може да отрече, че Солун е рожденото място на нашата и на всички славянски народи азбука, чиито корени са в езика на неговите жители по онова време. Именно затова Солун винаги е принадлежал -- в духовен и културен смисъл -- на нас и на всички славянски народи", каза архиепископ Стефан. (МИА, Макфакс, МРТ, A1 ТВ - 26/05/08)
