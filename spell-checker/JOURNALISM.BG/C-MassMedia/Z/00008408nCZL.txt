Съветът за национална сигурност ще обсъди изпращането на турски мироопазващи сили в Ирак
19/09/2003
 
АНКАРА, Турция -- Турският Съвет за национална сигурност (СНС) ще бъде свикан в петък (19 септември), за да обсъди въпроса за изпращането на мироопазващи сили в Ирак. Очаква се, че СНС, който вече няма правомощия за вземане на решения, но запазва силното си влияние върху общественото мнение, ще подкрепи позицията на президента Ахмет Неждет Сезер, че турски войски могат да бъдат изпратени в Ирак единствено в рамките на резолюция на ООН. В коментар по въпроса външният министър Абдулла Гюл заяви в четвъртък, че подобна резолюция е от особено значение. (Анадолска агенция, НТВ, ТРТ 2 - 18/09/03)
