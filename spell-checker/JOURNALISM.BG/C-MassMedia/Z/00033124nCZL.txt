САЩ подкрепят кандидатурите на Черна гора за НАТО и ЕС
					21/01/2010
					 
						ВАШИНГТОН -- Черногорският министър-председател Мило Джуканович се срещна в сряда (20 януари) във Вашингтон с държавния секретар Хилари Клинтън и с вицепрезидента Джо Байдън. И двамата представители на САЩ изразиха подкрепа за кандидатурите на Подгорица за присъединяване към НАТО и ЕС. Джуканович ги увери, че Черна гора ще изпълни всичките си задължения за постигането на тези цели. Клинтън поздрави Джуканович за напредъка на Черна гора в изпълнение на своя план за действие за членството в НАТО и благодари на правителството му за изпращането на войски в ръководените от НАТО сили в Афганистан. (АФП, РТЧГ - 20/01/10)
