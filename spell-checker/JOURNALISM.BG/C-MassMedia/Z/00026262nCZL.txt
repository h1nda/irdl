Започна проверка за корупция срещу министъра на здравеопазването на Румъния
					28/04/2008
					 
						БУКУРЕЩ, Румъния -- Прокурорите от Националната дирекция "Антикорупция" (НДА) започнаха разследване срещу министъра на здравеопазването Еуген Николаеску, съобщи в. "Гандул" в събота (26 април). Николаеску се очаква да бъде разпитан веднага след великденските празници за злоупотреба със служебното положение. Ще бъде разследвано неговото участие в борда на румънската лотария по времето, когато той е бил заместник-държавен секретар на финансовото министерство. Николаеску е петият член на кабинета, разследван за корупция.
						В петък прокурорите от НДА започнаха криминално разследване срещу Кристиян Буреану, депутат от Демократическата либерална партия във връзка със същия проблем с лотарията. (Гандул - 26/04/08; Медиафакс, Hotnews.ro - 25/04/08)
