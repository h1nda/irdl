В Черна гора бе издадена заповед за арестуването на сина на бившия югославски генерал Стругар
					08/08/2008
					 
						ПОДГОРИЦА, Черна гора -- Полицията издаде заповед за арестуването на Предраг Стругар, син на бившия генерал от Югославската народна армия Павле Стругар, по подозрения във военни престъпления, съобщи говорителката на полицията Тамара Попович в четвъртък (7 август). Заедно с други седем души Стругар е обвинен в убийството на 23-ма цивилни граждани, етнически албанци, в село Калуджерски Лаз в Черна гора по време на въздушните удари на НАТО през 1999 г. Неговят баща бе осъден от Трибунала в Хага на повече от седем години затвор за престъпления, извършени по време на военните операции през 1991 г. в Дубровник, Хърватия. (Танюг, B92, РТЧГ, МИНА - 07/08/08)
