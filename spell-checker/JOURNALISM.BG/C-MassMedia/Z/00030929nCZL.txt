Трибуналът в Хага е близо до произнасянето на присъда срещу босненски сърби - братовчеди 
					14/07/2009
					 
						ХАГА, Холандия -- Трибуналът на ООН за военни престъпления ще произнесе присъдата си срещу босненските сърби Милан и Средое Лукич на 20 юли, съобщи съдът в понеделник (13 юли). Братовчедите Лукич са обвинени във военни престъпления, извършени срещу мюсюлмани по време на конфликта от 1991-1995 в Босна. Прокуратурата е поискала доживотни присъди за двамата, а защитата настоява за оправдаването им. Двамата са обвинени в изтезаване, тероризиране и убийство на около 150 цивилни граждани във Вишеград между 1992 и 1994 г. (РТРС, СРНА, Танюг, Бета, Б92 - 13/07/09)
