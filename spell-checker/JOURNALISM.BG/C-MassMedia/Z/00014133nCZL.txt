Ашдану е на посещение в Брюксел, за да обсъди положението в БиХ 
					05/04/2005
					 
						САРАЕВО, Босна и Херцеговина (БиХ) -- Върховният представител Пади Ашдаун заминава във вторник (5 април) за Брюксел, където през следващите няколко дни ще проведе срещи с висши представители на ЕС и НАТО, касаещи последните развития в БиХ преди решителния период на оценка. По-късно този месец НАТО ще направи преглед на напредъка на БиХ по покриване на критериите за приемане в програмата "Партньорство за мир", а следващия месец делегация на Европейската комисия ще оцени подготвеността на страната за подписване на Споразумение за стабилизиране и асоцииране с ЕС. 
						Също в понеделник ръководителят на мисият на ЕС в БиХ Кевин Карти отново призова към осъществяване на решително важната полицейска реформа. В свое изявление Карти каза, че реформата не представлява заплаха за автономните области, а само за престъпниците. (Независне новине, Дневни аваз - 05/04/05; източници на СВП, уеб сайт на НАТО, РТРС, Фена, ПБС БиХ - 04/04/05)
