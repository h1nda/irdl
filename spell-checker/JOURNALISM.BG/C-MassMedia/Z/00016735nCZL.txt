Премиерите от ЮИЕ се събират на среща на върха на ЦЕИ в Словакия 
					25/11/2005
					 
						ПИЕСТАНИ, Словакия -- Премиерите от Югоизточна Европа пристигнаха в Словакия в петък (25 ноември) за откриването на ежегодната среща на правителствените ръководители на 17-те страни от Централноевропейската инициатива. Основни теми на срещата на върха ще бъдат разширяването на ЕС и борбата срещу тероризма. Очаква се участниците да приемат декларация, в която се казва, че ЕС няма да е завършен без интеграцията на страните от Югоизточна Европа. 
						Други новини -- В четвъртък върховният представител на ЕС по въпросите на сигурността Хавиер Солана предложи помощта си в усилията за решаване на спорните двустранни въпроси между Словения и Хърватия. На среща със словенския външен министър Димитрий Рупел в Брюксел Солана посочи, че посредничеството му може да помогне на страните да постигнат компромис. Двете страни спорят за морската си граница, спестяванията на хърватски граждани в словенската "Люблянска банка", атомната електроцентрала в Кръшко и правилата за риболова. (Весник - 25/11/04; Уеб-сайт на ЦЕИ, Хина, Индекс - 24/11/05)
