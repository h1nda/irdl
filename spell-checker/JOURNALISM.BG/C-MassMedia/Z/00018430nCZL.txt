Международният ден на труда бе отбелязан с протести в Югоизточна Европа 
					02/05/2006
					 
						ИСТАНБУЛ, Турция -- Първи май - Международният ден на труда -- бе отбелязан с протести в Югоизточна Европа в понеделник (1 май). В Турция демонстрациите в няколко града завършиха със сблъсъци с полицията, при които бяха арестувани почти 90 души, а няколко бяха ранени. Повечето арести бяха извършени в Елазиг, където група демонстранти, членове на забранена лява групировка, се опитаха да проведат седяща демонстрация на градския площад. 
						На други места демонстрациите преминаха мирно. В Албания демонстранти се събраха в Тирана и в други градове. Демонстрации бяха проведени също и в Атина, Сараево, Скопие, София, Солун и Загреб. Повечето лозунги призоваваха правителствата да изпълнят предизборните си обещания за подобряване на жизнения стандарт. (Албейниън Нюз, Дневни Аваз - 02/05/06; TurkishPress.com, Turks.US, Фена, ХРТ, Дарик, Макфакс, AП, AФП, Ройтерс - 01/05/06)
