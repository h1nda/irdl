Бившият член на председателство на БиХ Шарович е обвинен в подбуждане към лъжесвидетелстване
					10/08/2006
					 
						САРАЕВО, Босна и Херцеговина (БиХ) -- Съдът на БиХ потвърди в сряда (9 август), че прокуратурата е обвинила бившия член на председателството Мирко Шарович в подбуждане към лъжесвидетелстване. Прокурорите съобщиха, че Шарович -- който вече е подсъдим по дело за организирана престъпност -- е изпратил до свидетел по делото писмо, докато е задържан в затвора в Добой към края на февруари, като е поискал от свидетеля да излъже пред съда. Надзирателят, който е предал писмото, също е подведен под отговорност. (ПБС БиХ, РТРС, НТВ Хаят - 09/08/06)
