Назначаването на Инцко за върховен представител в БиХ е почти сигурно
					12/03/2009
					 
						САРАЕВО, Босна и Херцеговина (БиХ) -- Назначаването на австрийския дипломат Валентин Инцко за нов върховен представител е почти сигурно, съобщиха австрийските медии в сряда (11 март), позовавайки се на неназовани източници от външното министерство. Според тях Инцко е бил назначен за специален представител на ЕС в БиХ във вторник. В прерогативите на Съвета за прилагане на мира е да назначи наследника на Мирослав Лайчак, което по всяка вероятност ще стане на заседанието му по-късно този месец. Лайчак освободи поста по-рано през февруари, за да стане външен министър на Словакия. 
						Други новини -- В сряда БиХ сключи споразумение с НАТО, по силата на което се присъединява към мироопазващите сили в Афганистан, съобщи говорителят на НАТО Джеймс Апатурай. Съгласно споразумението, сключено в Брюксел, БиХ е била призната за страна, нечленуваща в НАТО, но даваща своя принос към международните сили в Афганистан. (Дневни Аваз, ДПА, РТТ, МИА, Юръпиън Войс - 11/03/09)
