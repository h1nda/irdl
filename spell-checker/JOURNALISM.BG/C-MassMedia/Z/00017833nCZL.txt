На поредица от регионални срещи се обсъждат транспортът и други двустранни въпроси
					08/03/2006
					 
						ПЛОВДИВ, България -- Транспортните министри на Албания, България, Македония и Италия трябваше да се срещнат в българския град Пловдив в сряда (8 март), за да обсъдят въпроси, свързани с големия проект за Паневропейски коридор № 8. Очаква се след разговорите да бъде подписана съвместна декларация в подкрепа на проекта. 
						Други новини -- Гръцкият министър на транспорта Михалис Лиапис потвърди силния интерес на страната си към инвестиране в секторите на телекомуникациите и инфраструктурата в Румъния. Той се срещна с румънския си колега Жолт Наги в Атина във вторник. 
						Междувременно на срещата си със сръбския президент Борис Тадич в Никозия във вторник кипърският гръцки външен министър Георгиос Якову потвърди подкрепата на своята страна за перспективите на Западните Балкани, включително Сърбия и Черна гора, за присъединяване към ЕС. Двамата обсъдиха и бъдещия статут на Косово, подчертавайки необходимостта от компромис. (БНР, МПА, РТС, Бета - 07/03/06)
