Очаква се САЩ да нормализират търговските си връзки със Сърбия в понеделник
03/11/2003
 
БЕЛГРАД, Сърбия-Черна Гора -- Според федералния външен министър Горан Свиланович американската администрация се очаква да даде ход на нормализацията на търговските връзки между САЩ и Сърбия-Черна Гора в понеделник (3 ноември). Представители на американското посолство потвърдиха, че такова решение се очаква "много скоро". Цитирайки неназовани източници, белградското радио Б92 съобщава, че решението вече е взето и просто ще бъде оповестено публично през следващата седмица. Според помощник-министъра на външните работи Александра Йоксимович нормализацията е от решаващо значение за икономиката. (Б92,Бета, Би Би Си - 02/11/03)
