Кипърските лидери обсъждат бъдещата федерална администрация
					10/10/2008
					 
						НИКОЗИЯ, Кипър -- Президентът Деметрис Христофиас и кипърският турски лидер Мехмет Али Талят се срещнаха в петък (10 октомври) в последния кръг от преките преговори, имащи за цел обединение на разделения остров. Очаква се те да обсъдят каква форма да има федералният изпълнителен орган съгласно глава "Изпълнителна власт и поделяне на властта". След като тази глава бъде затворена, наблюдателите очакват следващият въпрос да бъде за собствеността.
						Също в четвъртък група международни държавници, познати като "Старейшините", която включва бившия американски президент Джими Картър и южноафриканския лауреат на Нобелова награда архиепископ Дезмънд Туту, призова кипърските лидери да се възползват от тази възможност и да обединят острова. „Двамата лидери имат среща с историята,” каза Туту на пресконференция по време на посещението си в Никозия. „Неуспехът не е опция.” (Анадолска информационна агенция, Хюриет, Си Ен Ей, Политис, Филелефтерос - 09/10/08)
