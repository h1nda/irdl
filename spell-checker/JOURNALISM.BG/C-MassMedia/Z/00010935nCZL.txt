Германия отхвърли доклад за издевателства в Косово
27/05/2004
 
БЕРЛИН, Германия - Министерството на отбраната съобщи в сряда (26 май), че не е намерило доказателства, свидетелстващи за участието на германски войници в издевателства над задържани в Косово. Изявлението бе в отговор на публикуван в един от основните ежедневници доклад, в който се твърди, че сред частите в Косово се разпространяват снимки, показващи издевателства на германски войници над задържани.
Други новини: Основните вестници в Косово призоваха в сряда ООН да назначи някого с опит на Балканите на поста ръководител на ЮНМИК. Хари Холкери подаде оставка от длъжността в началото на седмицата, като се позова на здравословни проблеми. (Ройтерс, Айриш екзаминър, AФП, Дойче веле, КосоваЛайв, Танюг - 26/05/04)
