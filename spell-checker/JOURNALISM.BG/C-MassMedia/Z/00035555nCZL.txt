ЕК ще отпусне 1 милиард евро на Румъния през септември 
					05/08/2010
					 
						БУКУРЕЩ, Румъния -- Европейската комисия (ЕК) ще отпусне третия транш от 1,15 милиарда евро от заема от 20 милиарда евро за Румъния, тъй като всички критерии и условия по споразумението са били изпълнени, заяви в сряда (4 август) представителят на ЕК Лоран Мулен. Мулен каза също, че свиването на БВП тази година ще достигне 1,9 % поради ниското търсене и неотдавнашните наводнения, но за следващата година оценките са за ръст от 1,5 % или дори повече. Междувременно ръководителят на мисията на МВФ Джефри Франкс каза, че икономическите резултати към края на юни са задоволителни, а взетите мерки са адекватни за постигането на целите. Франкс обаче подчерта, че осъществяването на мерките трябва да продължи. (ДПА, АФП, Медиафакс - 04/08/10)
