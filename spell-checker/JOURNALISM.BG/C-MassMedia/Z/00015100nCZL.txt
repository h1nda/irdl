Медии съобщават, че се готви смяна на хърватския вътрешен министър 
					30/06/2005
					 
						ЗАГРЕБ, Хърватия -- Вътрешният министър Мариян Млинарич ще бъде сменен до две седмици, според правителствени източници, цитирани от местните медии в сряда (29 юни). Същите източници предполагат, че най-вероятният наследник на поста ще бъде настоящият началник на контраразузнаването Томислав Карамарко, който ще стане и заместник-премиер, отговарящ за националната сигурност. Млинарич има здравословни проблеми, но според медиите смяната му е по-скоро свързана с неуспешните му опити да открие обвиняемия във военни престъпления Анте Готовина.
						Други новини: В четвъртък Хърватия официално ще получи членство във Васенаарското споразумение, което насърчава контрола върху износа на конвенционални оръжия и стоки и технологии с двойно предназначение. Загреб става 39-ият член на групата. (Нови лист - 30/06/05; ХРТ, ХИНА - 29/06/05)
