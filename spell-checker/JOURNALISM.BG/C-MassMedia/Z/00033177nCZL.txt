Правителството на Косово е оптимистично настроено за либерализиране на визите през 2011 г.
					26/01/2010
					 
						ПРИЩИНА, Косово -- Правителството очаква положително решение от Европейската комисия (ЕК) за либерализирането на визите до следващата година, каза в понеделник (25 януари) заместник министър-председателят Хайредин Кучи. След среща с парламентарната комисия по евроинтеграция Кучи призна, че петте страни, членки на ЕС, които не са признали Косово - Румъния, Словакия, Гърция, Кипър и Испания - могат да спънат процеса. Очаква се делегация от експерти на ЕС да посети Косово в сряда, за да даде тласък на диалога по този въпрос между Прищина и Брюксел. (Зери, Лайм - 26/01/10; РТК, Кохавижън, Телеграфи - 25/01/10)
