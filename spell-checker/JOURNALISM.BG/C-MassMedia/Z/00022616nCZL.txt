Бас-Бакер призова БиХ да ускори реформите, свързани с интеграцията в ЕС
					20/05/2007
					 
						САРАЕВО, Босна и Херцеговина (БиХ) -- Старши заместник-върховният представител в БиХ Петер Бас-Бакер повторно призова за напредък в реформите, които са от решаващо значение за интеграция в ЕС в интервю за местния всекидневник "Независне Новине" в събота (19 май). Той подчерта, че забавянето на инициативата за поправки в Конституцията не трябва да влияе върху други решителни мерки, необходими за подписване на Споразумението за стабилизация и асоцииране с ЕС. Бас-Бакер заяви, че ключовите мерки включват преструктуриране на сектора на полицията на БиХ и сектора на държавното телевизионно и радиоразпръскване, както и изпълнението на оставащите задължения пред Трибунала на ООН за военни престъпления. (Независне Новине, ПБС БиХ, РТРС - 19/05/07)
