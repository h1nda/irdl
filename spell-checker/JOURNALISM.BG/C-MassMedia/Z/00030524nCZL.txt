Турция премахна визовия режим за косовски граждани
					08/06/2009
					 
						ПРИЩИНА, Косово -- Считано от събота (6 юни), Турция премахна визовия режим за косовските граждани, притежаващи нови паспорти, но не и за притежателите на старите паспорти, издавани от ЮНМИК. Представители на външното министерство казват, че това отразява нова фаза на двустранното сътрудничество.
						Други новини -- Сръбските власти са издали около 1 400 биометрични паспорта на косовски албанци, предадоха местните медии в понеделник. ЕС обаче предложи на Белград да затегне условията за етнически албанци, кандидатстващи за паспорти. ЕС предупреди, че ако Сърбия продължи да издава биометрични паспорти на косовски жители, това ще забави процеса на либерализиране на визовия режим за сръбски граждани. (Коха Диторе, Телеграфи - 08/06/09; РТК - 06/06/09)
