Наука и технологии: Румъния е на четвърто място по скорост на интернет връзките
					25/01/2010
					Румъния се нарежда на четвърто място по скорост на интернет връзките. Още новини от областта на науката: библиотеката на Кипърския университет получи наградата на Европейската фондация за управление на качеството.
					 
						
Средната скорост на интернет връзките в света е 1,7 Mbps. В Румъния тя е 6,2 Mbps. [Гети Имиджис]
						
						Румъния се нареди на четвърто място в света по скорост на интернет връзките през 2009 г., според доклада "Състояние на интернет” на „Акамаи”. Средната скорост на интернет връзките в света е 1,7 Mbps, а в Румъния тя е 6,2 Mbps. Румъния се нареди след Южна Корея, Япония и Хонконг. Всяко тримесечие „Акамаи” публикува доклад въз основа на данните, събрани от своята световна мрежа от сървъри. 
						*** 
						
						Загребската национална и университетска библиотека представи в четвъртък (21 януари) цифров архив на стари вестници и списания. portal съдържа вестници и списания, публикувани от края на 18-и до средата на 19-и век. Цифровият архив е един от етапите на по-мащабния проект за цифровизация на всички стари хърватски вестници. 
						 *** 
						Библиотеката на Кипърския университет получи тризвездната награда на Европейската фондация за управление на качеството „Признание за отлични постижения". При присъждането на отличието се взема предвид администрирането и управлението на организации или части от тях. 
						*** 
						Новата сграда на Косовската академия на науките и изкуствата беше открита на 15 януари. На церемонията присъстваха министър-председателят Хашим Тачи, министърът на образованието Енвер Ходжай и други високопоставени длъжностни лица. 
						
						(Различни източници – 18/01/10-25/01/10)
