Българска телевизионна репортерка в Ирак е била нападната от въоръжени грабители
10/04/2003
 
БАГДАД, Ирак -- Дългогодишната военна кореспондентка Елена Йончева съобщи, че е била нападната от въоръжени грабители в Багдад. Тя разказа, че заедно с шест португалски журналисти са били бити и обрани, а по-късно спасени благодарение на намесата на двама иракчани, единият от които е говорел български. Йончева работи за националната БНТ и е единственият кореспондент на България в Ирак. Тя е отразявала боевете в Афганистан, Югославия и Чечня. (Дневник, Труд, Монитор, 24 часа - 10/04/03; БНТ, БНР, БТА - 09/04/03)
