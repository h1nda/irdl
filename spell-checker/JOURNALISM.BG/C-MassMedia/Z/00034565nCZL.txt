Гърция и Турция предприеха исторически ход за подобряване на отношенията
					16/05/2010
					 
						АТИНА, Гърция -- Турският премиер Реджеп Тайип Ердоган направи забележително посещение в Атина в петък (14 май) на фона на изключителни мерки за сигурност в опит да бъдат решени дългогодишните проблеми между двете съседни страни. Двете правителства подписаха общо 21 споразумения, декларации и меморандуми по проблеми като незаконната имиграция, стимулирането на туризма, енергетиката и транспорта. Гръцкият премиер Георгиос Папандреу нарече посещението "историческо събитие" и добави, че двете страни трябва да работят заедно за нормализиране на отношенията. Обединението на Кипър, което от години спъва двустранните отношения, трябва значително да допринесе за тази цел, отбеляза той. 
						Коментирайки посещението на Ердоган в Атина, кипърският президент Деметрис Христофиас заяви, че той се надява, че посещението "ще отвори пътя към действително подобряване на отношенията". Той добави обаче, че решаването на кипърския проблем е условие за това. (КНА, Заман, Радикал - 15/05/10; AФП, AП, Ройтерс, Би Би Си, AНА-МПА, Синхуа - 14/05/10)
