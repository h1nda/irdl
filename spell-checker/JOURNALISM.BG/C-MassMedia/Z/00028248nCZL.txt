Хърватия обвини петима във връзка с убийствата на журналистите
					02/11/2008
					 
						ЗАГРЕБ, Хърватия -- Полицията съобщи в петък (3 октомври), че пет души са били обвинени във връзка с експлозията в кола, която уби двама журналисти на 23 октомври. Говорителят на полицията Кринослав Боровец заяви, че петимата са били обвинени в предумишленото организиране и извършване на убийствата на Иво Пуканич, бивш главен редактор и собственик на седмичника "Национал" и неговия директор по маркетинг Нико Франич. Боровец не назова заподозрените, но заяви, че трима от тях са хърватски граждани, единият е босненец, а един е сърбин. Хърватите са задържани, а другите двама се издирват. Двама сърби също са били арестувани по подозрения, че са оказали съдействие за бягството им. 
						Хърватската национална телевизия съобщи в петък, че един от петимата заподозрени, обвинени в организирането на бомбената експлозия се издирва за участие във военни престъпления по време на конфликта през 1991-1995 г. (MИА - 01/11/08; AФП, AП, ХРТ, Javno, Ройтерс - 31/10/08)
