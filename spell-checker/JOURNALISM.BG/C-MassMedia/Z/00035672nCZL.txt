Tурция пренебрегна израелския посланик, според официален представител
					16/08/2010
					 
						AНКАРА, Tурция -- Израелски официален представител, пожелал да остане анонимен, заяви в неделя (15 август), че Турция е пренебрегнала израелския посланик Габи Леви неотдавна, като не го е поканила на дипломатическа вечеря. Депутатът Омер Челик от управляващата Партия на справедливостта и развитието на Турция обясни, че решението не е било лично; по-скоро то е целяло да изрази "критика" към политиката на израелското правителство. Министерството на външните работи в Йерусалим реагира с коментара, че "още веднъж, изглежда, че [турският премиер Реджеп Тайип] Eрдоган е дал инициатива за ескалация и се стреми към нея". Двустранните отношения са напрегнати след израелското нападение на 31 май срещу турска флотилия с помощ за Газа, при което загинаха девет души. (AП, Радио "Свободна Европа", Ха'aрец - 15/08/10)
