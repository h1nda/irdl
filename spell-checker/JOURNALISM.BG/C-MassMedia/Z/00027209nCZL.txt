Премиерът на Сърбия Цветкович заяви, че властите не знаят местонахождението на Младич
					28/07/2008
					 
						ЗАЛЦБУРГ, Австрия -- Сръбският премиер Мирко Цветкович заяви в неделя (27 юли), че властите в Белград имат политическата воля да заловят бившия командир от босненската сръбска армия Ратко Младич, но в момента не разполагат с информация за неговото местонахождение. "Задържането на генерал Ратко Младич ... е просто технически въпрос и арестът на Радован Караджич доказва това," заяви Цветкович по време на конференция на правителствени лидери от Югоизточна Европа в Залцбург. Конференцията в Залцбург събра лидери от Балканите, които обсъдиха регионални въпроси, включително изменението на климата, енергийната политика, регионалния транспорт и инфраструктурата. (Бета, Макфакс, АФП, Фена, Дневни Аваз, РТС, ДПА - 27/07/08)
