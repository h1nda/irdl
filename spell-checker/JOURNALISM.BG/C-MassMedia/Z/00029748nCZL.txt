СЕ призова институциите в Косово да ускорят избирането на омбудсман
					27/03/2009
					 
						ПРИЩИНА, Косово -- В четвъртък (26 март) комисарят по правата на човека на Съвета на Европа (СЕ) Томас Хамерберг призова косовските лидери бързо да изберат омбудсман, въпрос, по който различните политически партии не могат да постигнат договореност. По време на визитата си в Прищина Хамерберг се срещна с президента Фатмир Сейдиу, който се оплака, че Белград продължава да оказва натиск върху косовските сърби да не се интегрират.
						Други новини -- Първият процес в Окръжния съд в Митровица, воден от съдии на ЮЛЕКС, приключи в четвъртък. Двама души, обвинени в кражба с взлом, бяха оправдани и освободени. В изявление за пресата ЮЛЕКС посочи, че съдиите не са намерили достатъчно доказателства, свързващи обвиняемите с престъплението. (Зери - 27/03/09; Телеграфи, Косовалайв, Кохавижън, РТК, Клан, КТВ, Танюг - 26/03/09)
