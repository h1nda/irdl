Турция продължава атаките по земя и въздух срещу позиции на ПКК в Северен Ирак
					22/02/2008
					 
						АНКАРА, Турция -- Генералният щаб потвърди в петък (22 февруари), че е започнал сухоземна операция в Северен Ирак, за да разруши лагери, използвани от терористичната Кюрдска работническа партия (ПКК). Военните добавиха, че частите ще се завърнат веднага "след изпълнението на набелязаните задачи". Те повториха, че атаката е насочена само срещу ПКК, и отрекоха слуховете за сблъсъци с членове на иракската кюрдска милиция. (Хюриет, Заман, НТВ - 22/02/08; AФП, Ройтерс - 21/02/08)
