Сръбски агент твърди, че Милошевич е контролирал хърватските сърби през войната
30/10/2002
 
ХАГА, Холандия -- Според показанията на бивш служител от сръбското разузнаване, който застана пред трибунала на ООН в Хага във вторник (29 октомври), Слободан Милошевич е контролирал хърватските сърби във войната през 1991-1995 г. и e попречил на ранното разрешаване на конфликта. Слободан Лазаревич, който е работил за разузнавателната служба към югославската армия повече от 30 години, свидетелства, че хърватските сърби са действали по изричната заповед на Милошевич и са били издържани от югославската армия. (Данас, Блиц - 30/10/02; AП, Ройтерс, AФП, Б92 - 29/10/02)
