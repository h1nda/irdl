Македония се присъединява към СТО
04/04/2003
 
СКОПИЕ, Македония -- В петък (4 април) Македония ще се присъедини към Световната търговска организация (СТО) след почти десет години преговори. На 5 март Скопие уведоми международната организация, че нейният парламент е ратифицирал протокола, в който са определени условията за членство. Страната-кандидат се приема 30 дни след ратификацията. Македония става 146-ият член на СТО и третата страна от бивша Югославия, след Словения и Хърватска. (АП, АФП - 03/04/03)
