Ръководителят на ЮНМИК Рюкер предупреди Косово да спре приемането на закони, основаващи се на плана на Ахтисаари
					03/10/2007
					 
						ПРИЩИНА, Косово, Сърбия -- Във вторник (2 октомври) ръководителят на ЮНМИК Йоахим Рюкер призова парламента на Косово да спре приемането на закони, основаващи се на плана на бившия специален пратеник на ООН Марти Ахтисаари за провинцията. Рюкер настоя, че подобни мерки не могат да бъдат наложени преди окончателното определяне на статута на Косово. Миналата седмица парламентът прие закон за държавните символи - знаме, химн и герб - в съответствие с предложението на Ахтисаари за контролирана независимост.
						Също във вторник говорителят на преговарящия екип на Косово Скендер Хисени каза, че платформата за "добросъседски отношения" със Сърбия ще бъде представена отново на следващата среща между двата преговарящи екипа в Брюксел
						Други новини -- В понеделник швейцарският дипломат Тим Гулдиман пое поста на ръководител на мисията на ОССЕ в Косово. Анализаторите посочват, че едно от главните предизвикателства пред него ще бъде съдействието за провеждане на местните и парламентарни избори, които са насрочени за 17 ноември. (РТК, Телеграфи, Танюг, Kosovalive, Комюнике за печата на ОССЕ - 02/10/07)
