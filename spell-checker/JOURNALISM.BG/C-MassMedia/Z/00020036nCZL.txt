СВП напомни на институциите в БиХ за отговорността при назначаването на нови министри
					22/09/2006
					 
						САРАЕВО, Босна и Херцеговина (БиХ) -- Службата на върховния представител (СВП) направи изявление в четвъртък (21 септември), в което се оценява високо решението да се прехвърлят отговорностите за новите назначения на публични фигури от СВП на държавните институции. В изявлението на СВП обаче са казва, че властите трябва сериозно да приемат тази задача, че да гарантират, че новите членове на правителството ще отговарят на основните изисквания, свързани с избираемостта и личната почтеност.
						Също в четвъртък Председателството на БиХ одобри предложение, според което преговарящите от страна на БиХ ще поискат от ЕС да се подпише споразумение за облекчаване на визовия режим за някои категории граждани на БиХ. Те включват депутати, студенти, учени и бизнесмени. (Уеб-сайт на СВП, РТРС, ПБС - 21/09/06)
