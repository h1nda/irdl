Очаква се Съветът на ЕС да одобри назначаването на Инцко за върховен представител в БиХ
					11/03/2009
					 
						САРАЕВО, Босна и Херцеговина (БиХ) -- Очаква се министрите на външните работи от ЕС да одобрят назначаването на австрийския дипломат Владимир Инцко за нов върховен представител и специален представител на ЕС в БиХ на своята среща в Брюксел следващата седмица, съобщиха местните вестници в понеделник (9 март). След това Съветът за прилагане на мира (СПМ) ще потвърди това назначение на своето заседание на 25 март, съобщава пресата. Назначението изисква също така подкрепа и от страните, нечленуващи в ЕС - Русия, Съединените щати и Турция. Инцко току що приключи консултациите си във Вашингтон и ще проведе подобни разговори и в Москва. Представителите на международната общност искат да се действа бързо, тъй като реформите са в пълен застой, откакто подалият оставка върховен представител Мирослав Лайчак обяви оттеглянето си в началото на февруари.
						Лидерът на Хърватския демократичен съюз Драган Чович каза в понеделник, че лидерите на трите най-големи партии няма да се срещат отново за обсъждане на свързаните с ЕС и конституционните реформи преди сесията на СПМ. (Дневни Аваз, Независне Новине - 09/03/09)
