Дел Понте няма да представя нови обвинения по време на визитата си в Белград
12/02/2003
 
ХАГА, Холания -- Главният прокурор на трибунала на ООН за военни престъпления Карла дел Понте няма да представя нови обвинения по време на предстоящата си визита в Белград, заяви нейната говорителка Флоранс Хартман. Във вторник (11 февруари) Хартман съобщи, че посещението ще се фокусира върху общото ниво на сътрудничество и ще засегне само някои от съществуващите заповеди за арест. Изявлението на Хартман бе направено във връзка с предположенията, че по време на посещението си следващата седмица дел Понте ще представи обвинение срещу лидера на Сръбската радикална партия Воислав Шешел.
Междувременно, в сряда процесът срещу бившия югославски президент Слободан Милошевич навлезе във втората си година, с изслушването на показанията на генерала в оставка Александър Василиевич, който е оглавявал службата за военно разузнаване. Той е ключов свидетел на обвинението, представяйки доказателства за пряка връзка между Милошевич и сръбските бунтовници, действали в Хърватска от 1991 до 1995 г. (АФП - 12//02/03; Б92, ФоНет, Танюг, БиБиСи - 11/02/03)
