Сърбия издаде още заповеди за арест във връзка с убийството на френски футболен фен
					11/10/2009
					 
						БЕЛГРАД, Сърбия -- Вътрешният министър Ивица Дачич съобщи в събота (10 октомври), че страната е издала заповед за арестуването на двама души, заподозрени в съучастие в убийството на френски футболен фен в Белград. Брис Татон, 28-годишен, фен на френския футболен клуб "Тулуза", почина в болница на 28 септември, след като бе нападнат от фенове на противниковия отбор "Партизан Белград" преди мача между двата отбора. Смъртта му предизвика вълна от протести в Сърбия срещу насилието и президентът Борис Тадич обеща, че извършителите ще бъдат арестувани. (AФП, Б92 - 10/10/09)
