Песента на БиХ за "Евровизия 2010" призовава за "преодоляване на миналото" 
		02/04/2010
		Млад артист, който стана популярен на регионално шоу, ще представи Босна и Херцеговина на песенния конкурс на Евровизия в Осло. 
		От Антонио Пърленда за Southeast European Times в Сараево – 02/04/10 
 
		 
			
Вукашин Браич е представителят на БиХ на Евровизия. [Евровизия]
			Песента "Гръм и светкавица", с която Босна и Херцеговина (БиХ) ще се представи на конкурса "Евровизия 2010" в Осло, в много отношения е типична рок песен за любов. Нещо повече тя обаче може да се интерпретира като покана за помирение и единство на всички хора в БиХ. 
			Вукашин Браич, 26-годишен пее припева: "Време е да стопим леда/от нашите устни и в нашите сърца/гръм и светкавица си подават ръце/нека преодолеем миналото/ и то бързо." 
			
			Браич изпя на живо "Гръм и светкавица" на 14 март на специално шоу "Европесен" по държавната телевизия на БиХ (БиХРТ). Тя бе изпълнена на английски от Браич с текст на Един-Дино Саран, Улвия Танович и Браич. 
			
			 "Щастлив съм, развълнуван съм и съм горд да представя моята страна на такъв конкурс", каза Браич, след като научи, че е избран. 
			Според правилата, наложени през последните няколко години БиХРТ избира песента за "Евровизия" чрез вътрешен процес на селекция, отсявайки десетки представени песни. 
			Деян Кукрич, председател на журито, заяви, че тази година са били представени 60 песни. 
			 "От тях 42 песни отговаряха на изискванията да бъдат изслушани. Накрая останаха две песни, които да бъдат преценени от журито. Ние избрахме "Гръм и светкавица", обяснява Кукрич. Всички изпълнители трябва да бъдат граждани на БиХ, докато авторите могат и да не бъдат босненци. Макар и да не е правило всяка година изпълнителите се очаква да имат различен етнически произход, за да бъдат удовлетворени всички фенове на "Европесен БиХ".. 
			Браич е етнически сърбин от град Сански Мост в западната част на Босна. Семейството му напуска БиХ през 1995 г. и заминава за Сърбия и понастоящем живее в град Чачак, докато младият певец учи в Неготин, Сърбия. 
			Браич стана известен с участието си в популярното риалити шоу за таланти "Операция Триумф", излъчено в Хърватия, БиХ, Черна гора, Сърбия и Македония, където участниците представиха всяка страна. 
			Авторът на текстове не песни Саран, 41-годишен от Сараево сега е фронтмен на рок състава на БиХ "Letu stuke", който стана много популярен през последните десет години. 
			Саран не само е водещият вокал, но също и пише песни за състава. Той е един от най-уважаваните автори на песни в БиХ и Хърватия. 
			 "Трудно бе да се предаде чувствителността на песента, защото тя не е лесна за изпълнение", каза Браич. "Но... аз съм готов и ще направя всичко по силите си в Осло." 
			БиХ ще се състезава на първите полуфинали на 25 май и песента й ще бъде представена през първата половина. 
			През февруари се носеха слухове, че участието на БиХ в "Евровизия" е застрашено поради големи дългове - почти 2 милиона евро - към Европейския съюз за радио и телевизия. Кукрич от БиХРТ отхвърли тези слухове и заяви, че БиХ ще участва, както е било планирано. 
			
				Юсуф Рамаданович допринесе за написването на този материал.
