Гуардиа ди Финанца взема на прицел директора на ПТК		01/07/2003		Шефката на пощите и телекомуникациите в Косово е заподозряна в злоупотреба със средства на компанията. Сега тя е подведена под следствие за възможна престъпна дейност.		От Берат Бужала за Southeast European Times в Прищина - 01/07/03
 		 			Италианското звено в рамките на УНМИК, на което е възложена отговорността за разследване на икономически престъпления, проучва дейността на Леме Джема, генерален директор на Пощите и телекомуникациите на Косово (ПТК). Подозирайки ,че тя може би е злоупотребила със своето положение, Гуардиа ди Финанца извърши обиски в апартамента, офиса и колата на Джема.			В деня на обиска Джема нарече тези действия "полицейщина" и заяви, че ще продължи да ходи на работа както обикновено. Когато обаче тя е пристигнала в офиса си на следващия ден, било й е съобщено, че не може да влиза там докато е следствена.			Управителният съвет на Косовската доверителна агенция (КТА), упълномощена да управлява и приватизира предприятията, които са публична собственост, проведе спешно заседание,за да обсъди въпроса. Анди Берпарк, председател на съвета, нареди Джема да бъде "временно отстранена от работа". Той освен това разкритикува ПТК за липса на прозрачност, като характеризира годишния доклад на ПТК като незадоволителен и несъдържащ необходимите разяснения.			Джема е обект на разследване във връзка със случай на злоупотреба със 120,000 евро. ПТК застрахова МПС при застрахователната компания Сигура, член на чийто борд на директорите е нейният съпруг Якуп Джема. Основният акционер на Сигура, строителната компания Мабетекс, се притежава от Бехджет Паколи, добре известен косовски бизнесмен от Швейцария. Джема е член на борда на директорите на Мабетекс.
			Джема е обвинена и в това, че е подписала договор с независимия консултант Петер Баучер. Съгласно договора Баучер би получил 25,000 евро за 17 дни работа.			"Подкрепяме всички действия срещу организираната престъпност," заяви премиерът на Косово Байрам Реджепи по повод акцията на Гуардия ди Финанца.			През последната година ПТК е постигнала печалба от 30 млн. евро. Общите приходи на компанията през 2002 година са на стойност 160 млн. евро, от които 100 млн. евро са били заделени за "оперативни разходи", основанията за което не са били никога докрай разяснени от компанията.			Местните власти изразяваха безпокойство относно ПТК още когато Джема стана шеф на компанията през 2001 година. Тази година обаче медиите бяха взривени от съобщения за компанията и дейността на Джема.
