Спорът между Украйна и Русия доведе до намаляване на доставките на газ за България и Румъния
					04/01/2009
					 
						СОФИЯ, България/БУКУРЕЩ, Румъния -- България и Румъния съобщиха за намаляване на руските доставки на газ с до 30% в петък (2 януари) поради спора за плащанията между Русия и Украйна. Руската компания "Газпром" спря доставките на газ за Украйна на 1 януари, тъй като Киев не е платил за доставките за природен газ. Русия също обвини Украйна, че е откраднала газ, предназначен за Европа. Българската държавна компания "Булгаргаз" съобщи, че сега получава с 15% по-малко природен газ от Русия заради спора. 
						Румънският газов дистрибутор "Трансгаз" съобщи, че доставките на газ в петък са възлизали едва на 7 милиона кубически метра, докато нормално страната внася около 10 милиона кубически метра дневно. Министърът на икономиката Адриан Видеану обаче отхвърли съобщенията, че Румъния е изправена пред недостиг на газ. Други балкански страни, включително Хърватия, Сърбия и Турция съобщиха, че доставките при тях са нормални. (ЕС Бизнес, AФП, Евронюз, БНН, Ройтерс, Синхуа, Мадиафакс, Aгерпрес, Зиаре, Хюриет, Maкфакс - 03/01/09, Б92, ФоНет, Бета - 02/01/09)
