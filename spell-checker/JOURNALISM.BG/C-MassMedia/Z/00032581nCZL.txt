Хърватски студенти проведоха протестни действия с искане за безплатно образование
					02/12/2009
					 
						ЗАГРЕБ, Хърватия -- Във вторник (1 декември) около 400 студенти от факултетите по философия и политически науки в Загребския университет проведоха протестни действия пред министерството на науката, образованието и спорта с искания за безплатно образование. Те блокираха входовете, с което попречиха на служителите да напуснат сградата. Наложи се полицията да отстрани студентите, които отказваха да освободят входовете. Студентите от факултета по философия са решили да бойкотират всички лекции, както направиха и през пролетта. (ХРТ, ХИНА, Нова ТВ - 01/12/09)
