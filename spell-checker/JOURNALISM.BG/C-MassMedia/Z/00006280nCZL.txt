Международен одит разкри нарушения и в електрокомпанията в Сараево
14/03/2003
 
САРАЕВО, Босна и Херцеговина (БиХ) -- Международен одит, проведен в Електропривреда Сараево в БиХ, разкри нарушения, довели до значителни загуби за компанията, макар и не в такъв мащаб, както при другите две предприятия на Електропривреда в БиХ. Канцеларията на върховния представител представи разкритията на пресконференция в четвъртък (13 март). Според официалните лица, нарушенията включват прекалено скъпи инвестиционни проекти, като изграждането на нова административна сграда в Сараево, както и използването на средства не по предназначение. Върховният представител Пади Ашдаун заяви, че поради установените нередности и в трите предприятия на електрическата компания на БиХ, възможно е да бъдат проведени одиторски проверки и в други държавни предприятия. (Източници на СВП - 14/03/03; ПБС БиХ, НТВ Хаят, РТРС - 13/13/03)
