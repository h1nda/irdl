ЮНМИК забрани сръбските президентски предизборни кампании в Косово
14/05/2004
 
ПРИЩИНА, Косово, Сърбия и Черна гора -- ЮНМИК забранява на кандидатите за президент в Сърбия да водят предизборни кампании в Косово, съобщава белградското радио Б92. В съобщение от четвъртък (13 май) се цитира представителя на ЮНМИК Мехтхилд Хенеке, който заявил, че проблем представлява сигурността по време на предизборните митинги. След изблиците на насилие в средата на м. март властите се стремят да избягват прояви, които биха предизвикали повторение на събитията.
Междувременно ръководителят на ЮНМИК Хари Холкери е постъпил в болница поради изтощение. Очаква се той да остане там два-три дни. (Б92, Танюг - 13/05/04)
