Сръбската прокуратура повдигна обвинения срещу предполагаеми членове на престъпна група 
					14/04/2010
					 
						БЕЛГРАД, Сърбия -- Специалната прокуратура за борба с организираната престъпност е повдигнала обвинения срещу предполагаемия наркотрафикант Дарко Шарич и 19 заподозрени членове на неговата престъпна група във връзка с подозрения за участието им в контрабанда на кокаин, съобщи във вторник (13 април) специалният прокурор Милко Радисавлевич. Те са заподозрени в организирането на контрабанда на наркотици от Южна Америка за Западна Европа през Сърбия. Единадесет от обвиняемите се намират под арест, а Шарич и останалите са на свобода. (Бета, Танюг, Политика, РТС, Б92, АФП - 13/04/10)
