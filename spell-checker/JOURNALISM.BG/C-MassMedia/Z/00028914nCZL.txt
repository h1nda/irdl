Турция арестува още 40 души във връзка със случая „Ергенекон”
					08/01/2009
					 
						АНКАРА, Турция -- Полицията арестува в сряда (7 януари) около 40 души в рамките на разследването срещу ултранационалистическата организация „Ергенекон”, за която се твърди, че е организирала заговор за преврат. Трима генерали в оставка са сред арестуваните. Обвинения може да бъдат повдигнати срещу 86 души, повечето от които офицери от армията, политици и юристи. Операцията в сряда доведе до едновременното задържане на заподозрени в шест окръга, включително Анкара и Истанбул. (Хюриет, Сабах, Милиет, Радикал - 08/01/09; Ройтерс - 07/01/09)
