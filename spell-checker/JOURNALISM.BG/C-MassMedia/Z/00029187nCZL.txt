Сблъсъци между поддръжници на ПКК и членове на ислямистка група доведоха до раняването на 20 души в Турция
					03/02/2009
					 
						АНКАРА, Турция -- Общо 20 души бяха ранени в сблъсъци между поддръжници на терористичната Кюрдска работническа партия (ПКК) и членове на ислямистка асоциация в южната провинция Адана, съобщиха местните медии в понеделник (2 февруари). Сблъсъците избухнаха късно вечерта в неделя, когато според съобщенията поддръжници на ПКК са атакували местните офиси на Асоциацията за социална подкрепа и консултации с камъни и "коктейли Молотов". Полицията е задържала седем заподозрени и е засилила мерките за сигурност в региона.
						Други новини -- Местните медии съобщиха в понеделник, че арменски интелектуалци планират за започнат кампания за поднасяне на извинение за убийствата на турци от арменски групировки и така наречената "Тайна армия за освобождение на Армения" в началото на 20-и век. Кампанията се планира като отговор на подобна инициатива, подета от турски интелектуалци миналия декември, за поднасяне на извинения за убийствата на 1,5 милиона арменски цивилни граждани от отоманските турци между 1915 и 1917 г. Според съобщенията арменската диаспора е подготвила проект на текста за своята кампания. (Си Ен Ен Търк, Хюриет, Информационна агенция Доган, Синхуа, Заман, Ватан, Радикал - 02/02/09)
