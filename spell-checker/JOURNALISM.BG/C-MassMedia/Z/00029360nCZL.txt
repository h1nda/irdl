Повече от 20 заподозрени членове на турската "Хизбула" бяха арестувани в Истанбул
					19/02/2009
					 
						ИСТАНБУЛ, Турция -- Внезапни акции на полицията срещу турската терористична организация "Хизбула" доведоха до арестуването на 22-ма души в сряда (18 февруари) в Истанбул. Турската "Хизбула", която не е свързана със шиитската ислямистка ливанска организация със същото име, се появи през 80-те години на 20-и век. Мнозина смятат, че тя е възникнала в отговор на действията на терористичната Кюрдска работническа партия срещу кюрдите в Югоизточна Турция, които не подкрепят сепаратизма. Много от жертвите на нападенията на "Хизбула" са кюрди, което доведе до схващането, че организацията се ползва с протекцията на държавата. Анкара отрича това и твърди, че работи срещу "Хизбула" от 2000 г. (Хюриет, Анадолска информационна агенция, Доган - 18/02/09)
