ЕС ще състави пътна карта за Турция за следващите 24 месеца
					01/11/2005
					 
						ЛОНДОН, Великобритания -- ЕС реши да представи на Турция списък с около 150 задачи, които страната трябва да изпълни през следващите две години, ако иска да се присъедини към ЕС до 2015 г. Част от тези задачи са Анкара да премахне мъченията, да установи свобода на вероизповеданията и да утвърди гражданския контрол над армията. Целта на тези мерки е и да се отговори на опасенията на някои среди в Европа относно готовността на Турция да се присъедини към съюза. ЕС официално започна преговори за членство с Турция в началото на октомври.
						Други новини -- Официални лица съобщиха, че турското правителство очаква да получи 6,75 млрд. долара от приватизация на държавни активи през 2006 г. През тази година Турция е осъществила досега продажби за 16,8 млрд. долара, в т. ч. приватизацията на 55 % от "Тюрк телеком" за 6,55 млрд. долара. (Ройтерс, EU Observer - 01/11/05; ФТ, АФП, Файненшъл таймс - 31/10/05)
