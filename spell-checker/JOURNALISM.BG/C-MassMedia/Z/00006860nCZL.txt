Румънският премиер е на посещение в Турция
07/05/2003
 
АНКАРА, Турция -- Румънският премиер Адриан Настасе пристигна в Анкара на еднодневно официално посещение в сряда (7май). Той ще се срещне със своя турски колега Реджеп Таип Ердоган и ще обсъди ратификацията на румънския протокол за присъединяване към НАТО, положението в Ирак и сътрудничеството в рамките на Черноморското икономическо сътрудничество. Настасе ще участва и в румъно-турския Бизнес форум за развитие на двустранната търговия и инвестиционни възможности. Визитата отбелязва 125-та годишнина от установяването на дипломатически отношения между Румъния и Турция. (Ромпрес - 07/05/03)
