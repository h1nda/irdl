Умерени по сила земетресения разтърсиха Гърция и Албания; голям горски пожар избухнаха в близост до Атина
					26/06/2008
					 
						АТИНА, Гърция -- Умерено земетресение със сила 5,0 по скалата на Рихтер разтърси Централна Гърция рано сутринта в четвъртък (26 юни), но не причини жертви и щети, съобщиха властите. Епицентърът му е бил между Агиос Константинос и Камена Вурла в централния район Фтиотида, на около 110 км от Атина. 
						Земетресение със сила 5,0 по скалата на Рихтер разлюля Цетрална Албания северозападно от Дуръс късно вечерта в сряда, като също не причини жертви или щети.
						Също в сряда голям горски пожар избухна в покрайнините на Атина, като причини спирания на тока в столицата и покри някои части на града с пушек. Пожарът е започнал в гористия район Глика Нера близо до Атина и се е разпространил бързо през планината Химетос с помощта на силните ветрове. Около 200 пожарникари с подкрепата на авиация са успели да овладеят пожара няколко часа по-късно. (АНА-МПА, Нафтемборики, In.News, Катимерини, МИА - 26/06/08, Ройтерс, АП, АФП, BalkanWeb - 25/06/08)
