При инцидент в турска мина загинаха седем работници
10/08/2003
 
АНКАРА, Турция -- Експлозия на метанов газ в мина причини смъртта на седем работници в петък (8 август). Властите съобщиха, че най-малко 16 други са ранени. Инцидентът е станал в Аскалъ, източна провинция Ерзерум.
В други новини, 17 турски моряци са били спасени, след като е трябвало да напуснат кораба си на 60 морски мили от гръцкия бряг. Корабът "Оган", плаващ под малтийски флаг, е започнал да потъва след пожар в машинното отделение. Гръцката брегова охрана е транспортирала екипажа до близкия град Пилос. Не се съобщава за ранени. (Ройтерс, АФП, Анадолска агенция - 09/08/03; AП - 08/08/03)
