Десетки ултранационалисти бяха арестувани в Белград
					21/09/2009
					 
						БЕЛГРАД, Сърбия -- Полицията арестува повече от 30 членове на десни групировки в неделя (20 септември) за това, че нарушават обществения ред в Белград, съобщи директорът на полицията Милорад Вельович. Пренебрегвайки забраната, наложена от властите, те се опитали да организират митинг, за да празнуват отменянето на гей парада, планиран за неделя. Парадът бе отменен поради заплахи на екстремисти.
						Междувременно група екстремисти нападнаха австралийски туристи в центъра на Белград, леко ранявайки един от тях. Инцидентът стана само дни, след като френски футболни фенове в Белград бяха нападнати от фенове на сръбския футболен клуб "Партизан". (Бета, Taнюг, Б92, РТС, AП - 20/09/09)
