Осем души бяха ранени в сблъсъци след демонстрация за отбелязване на десетата годишнина от бомбардировките на НАТО
					25/03/2009
					 
						БЕЛГРАД, Сърбия -- Петима протестиращи и трима полицаи бяха ранени в Белград по време на улични сблъсъци във вторник (24 март) след демонстрация за отбелязване на десетата годишнина от въздушната кампания на НАТО срещу бивша Югославия. Полицията арестува 28 демонстранти. Демонстрацията на площад "Република" събра няколкостотин младежи. След напускането на площада демонстрантите започнаха да рушат магазини и будки за вестници и нанесоха щети на два ресторанта от веригата "Макдоналдс".
						Междувременно в Косово хиляди сърби, живеещи в Северна Митровица, също отбелязаха десетата годишнина от операцията на НАТО. Демонстрантите запалиха свещи пред паметник близо до главния мост над река Ибър. (Кохавижън, РТВ 21, РТК, Клан, Бета, ФоНет, Б92 - 24/03/09)
