Инцко преустановява проучването на кандидатите за министерски постове в БиХ 
					04/11/2010
					 
						САРАЕВО, Босна и Херцеговина (БиХ) -- В сряда (3 ноември) върховният представител Валентин Инцко обяви, че преустановява проучването на кандидатите за министерски постове, което влиза в сила незабавно. Решението е било взето след консултации с Управителният съвет на Съвета за прилагане на мира и има за цел поощряване на босненските лидери в поемането на по-голяма отговорност. Международната общност въведе своя механизъм за проучване през 2000 г. Пет години по-късно парламентът на БиХ въведе свой механизъм за подробно проучване на кандидатите за министерски постове на държавно ниво. Инцко заяви, че очаква властите на ниво автономни общности и кантони да въведат подобни механизми. Той запазва правомощията си за отстраняване на държавни служители, които заплашват прилагането на Дейтънското мирно споразумение. (РТРС, Фена, Дневни Аваз - 03/11/10)
