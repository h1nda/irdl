Председателят на ПДД Тихич свика среща на босненските лидери
					09/11/2009
					 
						САРАЕВО, Босна и Херцеговина (БиХ) -- Председателят на Партията на демократичното действие (ПДД), Сюлейман Тихич, прикани лидерите на основните партии на бошнаците, сърбите и хърватите да се срещнат тази седмица за продължаване на преговорите по конституционните промени. Срещата е насрочена за четвъртък (12 ноември) в Сараево. През октомври лидерите на седемте основни политически партии проведоха два кръга от преговори с висши представители на ЕС и САЩ в базата "Бутмир", за да се опитат да излязат от политическия застой, който спъва напредъка към присъединяването към ЕС и НАТО. Преговорите завършиха без споразумение по пакета от реформи. (РТРС, Фена, Независне Новине - 07/11/09)
