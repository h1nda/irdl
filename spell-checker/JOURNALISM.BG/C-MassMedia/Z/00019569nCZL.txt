Бъсеску посети Кабул и заяви, че Румъния може да изпрати още военнослужещи в Афганистан
					11/08/2006
					 
						КАБУЛ, Афганистан -- Румънският президент Траян Бъсеску заяви в четвъртък (10 август) в Кабул, че ако НАТО поиска, неговата страна е готова да изпрати още един батальон в Афганистан. Общо 680 румънци вече са разположени там. След разговори с афганистанския си колега Хамид Карзай Бъсеску каза също, че Румъния може да предостави военно обучение и експертен опит на афганистанската армия. (Медиафакс, Сега - 11/08/06; Ромпрес, БНР - 10/08/06)
