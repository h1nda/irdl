Британски генерал поема командването на главната квартира на НАТО в Скопие
		05/12/2005
		 
			СКОПИЕ, Македония -- Британският бригаден генерал Джон Дюранс пое командването на главната квартира на НАТО в Македония от своя сънародник, бригаден генерал Данис Близ на церемония в четвъртък (1 декември). Мандатът на Дюранс е две години. 
			Междувременно през уикенда, началникът на генералния щаб на македонската армия генерал Мирослав Стояновски, изрично отрече твърденията, че е замесен във военните престъпления, извършени във Вуковар през 1991 г. "Аз съм войник, а не престъпник и заявявам, че с действията си и с тези на моите подчинени в битката във Вуковар не съм извършил нищо, което може да се определи като престъпление срещу човечеството и нарушение на международния военно право", заяви той в интервю за скопския вестник "Време". (A1 ТВ - 04/12/05; ХРТ, Вечерни лист - 03/12/05; Макфакс, A1 ТВ - 02/12/05; Съобщение за печата на главната квартира на НАТО в Скопие - 01/12/05)
