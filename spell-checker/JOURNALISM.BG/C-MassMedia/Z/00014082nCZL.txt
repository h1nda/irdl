Румънското правителство одобрява стратегии за борба с корупцията и съдебна реформа 
					31/03/2005
					 
						БУКУРЕЩ, Румъния -- Правителството одобри в сряда (30 март) стратегия за борба с корупцията, която предвижда щателната проверка на служителите, назначени в институции с висок риск от корупция, като министерствата на финансите, вътрешните работи и здравеопазването. Кабинетът одобри също стратегията за съдебна реформа за периода 2005 - 2007 г., която предвижда осъвременяване на законодателството за гарантиране на независимостта на прокурорите. Тя им дава също така право да подават оплаквания, ако техните началници им се месят в проверките. (Ромпрес, Найн о-клок - 31/03/05)
