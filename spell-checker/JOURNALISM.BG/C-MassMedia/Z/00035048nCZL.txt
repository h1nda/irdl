Министрите на външните работи на Турция, Сърбия и Босна се срещнаха
					23/06/2010
					 
						ИСТАНБУЛ, Турция -- В разговор в кулоарите на двудневната среща на Процеса на сътрудничество в Югоизточна Европа в Истанбул във вторник (22 юни) външния министър Ахмет Давутоглу призова всички страни, борещи се срещу тероризма, да обединят силите си и да действат солидарно. Той отбеляза също така, че Анкара е говорила с представители на Ирак и регионални ръководители в северната част на страната във връзка с граничното сътрудничество. „Имаме нужда те да работят с нас за премахването на заплахата от тероризъм”, каза Давутоглу след срещата с колегите си от Босна, Свен Алкалай, и от Сърбия, Вук Йеремич. Давутоглу призова ЕС и НАТО да оставят вратите си отворени за всички балкански страни и определи двете организации като двигатели на политическия и икономически напредък в региона. Тези тристранни срещи между Турция, Сърбия и Босна започнаха миналата година. (Синхуа, Ройтерс, Хюриет - 22/06/10)
