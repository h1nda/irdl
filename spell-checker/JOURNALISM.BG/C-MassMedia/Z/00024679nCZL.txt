Трибуналът на ООН разреши временното освобождаване на босненски генерал 
					27/11/2007
					 
						ХАГА, Холандия -- Трибуналът на ООН за военни престъпления обяви в понеделник (26 ноември), че е разрешил освобождаването под гаранция на Расим Делич, военновременен началник-щаб на бонсенската мюсюлманска армия. Съдиите приеха, че генералът в оставка, който сам се предаде на правосъдието, оказва съдействие на Трибунала и ще му бъде позволено да прекара празниците в Сараево. Босненското правителство даде гаранции, че Делич, на 58 г., ще се върне обратно в центъра за задържане в Хага на 11 януари. Той е подсъдим за това, че не е направил необходимото да предотврати зверствата, извършени от чуждестранни ислямски бойци по време на конфликта от 1992-1995 г. (ЮПИ, Съобщение за печата на ООН, Фена, Б92 - 26/11/07)
