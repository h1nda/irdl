Шварц-Шилинг каза, че БиХ трябва да продължи реформите
		10/02/2006
		 
			САРАЕВО, Босна и Херцеговина (BiH) -- Трябва да се постигне по-голям напредък в реформите, за да се изгради една по-ефективна държава, каза върховният представител за БиХ Кристиан Шварц-Шилинг в четвъртък (9 февруари) по време на първата си среща с представители на Министерския съвет (МС) на БиХ. Той подчерта, че преговорите с ЕС по Споразумението за стабилизация и асоцииране са един от най-важните процеси в БиХ. В това отношение, каза той, МС играе много важна роля за поддържане на темповете на реформите. Шварц-Шилинг каза също, че местните политици трябва да поемат пълна отговорност за воденето на преговорите, тъй като ролята на представителите на международната общност е само да помагат. (ПБС БиХ, Фена, СВП - 09/02/06)
