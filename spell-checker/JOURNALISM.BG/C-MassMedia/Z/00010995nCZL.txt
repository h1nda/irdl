Номинираният за премиер на Македония Костов очерта приоритетите в правителствената програма
01/06/2004
 
СКОПИЕ, Македония -- Номинираният за премиер Хари Костов говори пред парламента в понеделник (31 май), очертавайки приоритетите на новата правителствена програма. Според анализатори той е демонстрирал готовност да предприеме някои непопулярни, но необходими икономически реформи за ограничаване на държавните разходи и за подобряване на бизнес средата. Костов също така повтори ангажимента си да прилага Охридското мирно споразумение и усилия, насочени към евроатлантическа интеграция.
Други новини: ново проучване на общественото мнение, публикувано в понеделник, показва нарастващо обществено доверие към етнически смесените полицейски патрули. Изследването, проведено от неправителствения Център за открити комуникации, констатира, че 46 % от интервюираните считат, че сигурността се е подобрила след въвеждането на патрули в бившите кризисни райони. (Утрински вестник- 01/06/04; А1 ТВ, МИА - 31/05/04)
