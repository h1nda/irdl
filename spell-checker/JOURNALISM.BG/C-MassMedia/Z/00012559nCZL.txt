Мисията на ОССЕ призовава за ускоряване на избирателната реформа в Албания
					07/11/2004
					 
						ТИРАНА, Албания -- Новият ръководител на мисията на ОССЕ в Албания посланик Павел Вацек призова за ускоряване на избирателната реформа в страната по време на своята първа официална пресконференция в Тирана в петък (5 ноември). Чешкият дипломат подчерта, че ще има сериозно връщане назад, ако албанските политици не работят за ускоряване на темпа на избирателната реформа преди парламентарните избори следващата година. 
						В други новини, Албания и Турция подписаха ново споразумение за военно сътрудничество през 2005 г. Според съобщение от петък, Анкара ще продължи да оказва помощ за реформата на отбранителния сектор с оглед засилване кандидатурата на страна за членство в НАТО. (Албейниън Нюз - 06/11/04; Уебсайт на ОССЕ - 05/11/04)
