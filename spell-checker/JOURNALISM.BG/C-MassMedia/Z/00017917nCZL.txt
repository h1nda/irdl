Хърватия, Румъния и България докладват за нови случаи на птичи грип
					15/03/2006
					 
						ЗАГРЕБ, Хърватия -- Един лебед и няколко гларуса дадоха положителни проби за щама H5N1 на вируса на птичия грип, съобщиха хърватските власти във вторник (14 март). Потенциално смъртоносната болест е открита в три хърватски области от октомври насам. 
						Междувременно Румъния съобщи, че разследва вероятни зарази с птичи грип в стопанства около градовете Дунареа и Валеа Нукарилор. Властите ще трябва да унищожат над 30000 птици, ако пробите се окажат положителни за щама H5N1. Ветеринарните служби са унищожили над 300000 пилета, откакто вирусът бе открит за първи път в Румъния през октомври.
						В България четири мъртви лебеда дадоха положителни проби за смъртоносния щам H5N1. Местните медии съобщиха, че пети лебед, намерен недалеч от североизточния черноморски град Каварна, се изследва в момента. (Ройтерс, ХИНА, ХРТ, Дарик - 14/03/05)
