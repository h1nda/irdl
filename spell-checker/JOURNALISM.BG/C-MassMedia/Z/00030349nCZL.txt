Заниер заяви, че ЮНМИК среща трудности в Косово
					22/05/2009
					 
						ПРИЩИНА, Косово -- Ръководителят на ЮНМИК Ламберто Заниер е казал на генералния секретар на ООН Бан Ки Мун, че мисията среща "непрекъснато нарастващи предизвикателства" при изпълнението на своя мандат, съобщиха местните медии в петък (22 май). Според съобщенията той е казал, че нетърпимостта на обществото към ЮНМИК нараства. "Съществува общо мнение сред косовските албанци, че задълженията на мисията са изпълнени и продължаването на присъствието й не е необходимо", заяви Заниер. (Експрес, Телеграфи - 22/05/09; АХН - 21/05/09)
