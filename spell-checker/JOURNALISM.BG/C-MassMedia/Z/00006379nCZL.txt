Гърция експулсира висш иракски дипломат
25/03/2003
 
АТИНА, Гърция -- Правителството съобщи в понеделник (24 март), че е експулсирало висш иракски дипломат, но няма да изпълни искането на САЩ за прекратяване на дипломатическите връзки с Багдад. Говорителят на външното министерство Панос Беглитис заяви пред репортери, че на заместник-началника на иракската мисия е било наредено миналата седмица да напусне страната поради извършването на дейности, несъвместими с неговия дипломатически статут. Според съобщение на държавната гръцка осведомителна агенция, името на дипломата е Аррак Абдула. (AП - 24/03/03; MПA, Търкиш дейли нюз, Ройтерс - 24/03/03)
