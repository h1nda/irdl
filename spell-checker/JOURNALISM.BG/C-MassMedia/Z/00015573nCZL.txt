Според МНСБЮ 42 лица може да бъдат изправени пред съда 
		12/08/2005
		 
			БАНЯ ЛУКА, Босна и Херцеговина (БиХ) -- Муждународният наказателен съд за бивша Югославия (МНСБЮ) взе решение по 39 от 86-те дела за военни престъпления срещу сърби, заяви в четвъртък (11 август) говорител на секретариата на МНСБЮ на Република Сръбска за сътрудничество и разследване на военните престъпления. Според Санда Вукойевич, МНСБЮ е определила 42 лица като влизащи в категория "А", според която доказателствата подкрепят обвиненията и те трябва да бъдат осъдени. Съдът определи 117 лица като влизащи в категория "Б", според която не съществуват достатъчно доказателства, за да бъдат осъдени. Други 89 лица бяха категоризирани като "С", което означава, че са били изискани допълнителни доказателства за евентуалното издаване на присъда. Вукойевич потвърди, че всички случаи, които не са били разгледани от МНСБЮ, са били предадени на съдопроизводството на на БиХ. (Независне Новине - 12/08/05; РТРС, НТВ Хайат - 11/08/05)
