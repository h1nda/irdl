Турският кабинет обсъжда мерки за подкрепа на САЩ в кампанията срещу Ирак
18/03/2003
 
АНКАРА, Турция -- Във вторник (18 март) Съветът на министрите проведе извънредно заседание за обсъждане на мерките в подкрепа на САЩ при военна кампания срещу Ирак. Според дипломатически източници, цитирани от Ройтерс, мерките могат да включват само предоставянето на въздушни коридори и транзитно преминаване на специалните сили, но не и разполагането на 62 000 войници, искането за което бе отхвълено от парламента на 1 март. Очаква се законодателите да гласуват за него в сряда. Същия ден Саддам Хюсеин трябва да напусне Ирак или да понесе последствията от военна атака, според ултиматума на американския президент Джордж Буш. Ройтерс предава, че очакванията за положителен вот са довели до съживяване на турските финансови пазари във вторник. (Анадолска агенция, Търкиш дейли нюз, Хюриет, АФП, AП, Ройтерс, СиЕнЕн - 18/03/03; Aнадолска агенция - 17/03/03)
