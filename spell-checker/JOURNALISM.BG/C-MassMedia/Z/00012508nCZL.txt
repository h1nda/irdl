Според македонския вътрешен министър не съществуват нови заплахи за сигурността 
					02/11/2004
					 
						СКОПИЕ, Македония -- Вътрешният министър Силян Аврамовски омаловажи в понеделник (1 ноември) появили се наскоро в медиите спекулации, че екстремистки групи действат в северната част на страната, отправяйки нови заплахи за сигурността. В изявление за всекидевника Дневник Аврамовски каза, че въпреки някои неотдавнашни индикации за престъпна дейност полицията е предприела необходимите мерки. Той изключи възможността от дестабилизация. 
						Други новини: Премиерът Хари Костов е на посещение в Германия във вторник, за да обсъди евроатлантическата интеграция на Македония. (Дневник, Утрински вестник - - 02/11/04)
