Симитис се срещна с лидерите на страните-кандидатки за членство в ЕС
19/02/2003
 
БРЮКСЕЛ, Белгия -- Във вторник (18 февруари) гръцкият премиер Костас Симитис се срещна с лидерите на 13-те страни-кандидатки за членство в ЕС. Той ги запозна накратко с решенията на извънредната среща на високо равнище на ЕС за Ирак, проведена тази седмица, и изрази задоволство, че всички 13 страни са подкрепили позицията на ЕС. Относно изявлението на френския президент Жак Ширак, който отправи критики към някои от страните-кандидатки заради подкрепата им за водената от САЩ коалиция срещу Ирак, Симитис заяви, че Ширак има право на мнение, но добави, че процесът на разширяване на ЕС няма да бъде повлиян от политически възгледи. (Македонска новинарска агенция, Атинска новинарска агенция - 18/02/03)
