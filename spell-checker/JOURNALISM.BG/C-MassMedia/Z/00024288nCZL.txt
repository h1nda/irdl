Бойци на ПКК убиха най-малко шестнайсет турски войници
					21/10/2007
					 
						АНКАРА, Турция -- Най-малко дванайсет турски войници бяха убити и 17 - ранени, в неделя (21 октомври) в нападение на Кюрдистанската работническа партия (ПКК) близо до границите с Иран и Ирак, съобщиха турските военни. Двайсет и трима бойци на ПКК също загинаха по време на нападението. Високопоставени турски представители ще проведат спешна кризисна среща в Анкара довечера, за да обсъдят първата голяма офанзива на кюрдските екстремисти срещу армията след сряда, когато турският парламент одобри провеждането на военни операции срещу бази на ПКК в Северен Ирак. 
						Същия ден най-малко един човек загина и повече от десет души бяха ранени в Хакари при избухването на противопехотна мина, докато минибус, превозващ цивилни лица, минаваше по пътя. 
						В новини по същата тема се съобщава, че Турция очаква Съединените щати да предприемат спешни мерки срещу кюрдските сепаратисти в Северен Ирак, заяви в петък премиерът Реджеп Тайип Ердоган. Той заяви, че ще обсъди мерките срещу ПКК, когато се срещне с президента на САЩ Джордж Буш във Вашингтон на 5 ноември. (Хурийет, Милийет, AФП, Ройтерс - 21/10/07; Ройтерс, Радикал, AФП, Ла Република, AНА-MПА - 20/10/07)
