Чолак каза, че БиХ няма да екстрадира свои граждани
					27/07/2009
					 
						САРАЕВО, Босна и Херцеговина (БиХ) – Министърът на правосъдието Бариша Чолак заяви, че БиХ няма да екстрадира свои граждани в чужди страни, независимо от вида на съответната заповед за арест, предадоха в неделя (26 юли) местните медии. Той се изказа в отговор на посещението на колегата си от Сърбия Снежана Малович в централата на Интерпол в Лион с искане за възстановяване на валидността на заповедите за арест на 19 бошнаци, заподозрени във военни престъпления срещу сърби в Сараево през 1992 г. Чолак подчерта, че действията на Малович не допринасят за решаване на висящите въпроси между двете страни. Интерпол реши да отмени заповедите за арест по-рано този месец. (СРНА, РТРС, Sarajevo-x.com - 26/07/09)
