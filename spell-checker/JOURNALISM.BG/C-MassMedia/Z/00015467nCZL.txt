Шестима ранени при експлозии в Турция 
		03/08/2005
		 
			АНКАРА, Турция -- Две експлозии, избухнали само няколко минути една след друга, раниха шест души в популярния морски курорт Анталия във вторник (2 август). По време на първия инцидент контейнер за боклук избухнал при изпразването му, ранявайки трима общински работници и двама минувачи. Френски турист е с леки наранявания, след като друг контейнер за боклук избухнал 10 минути по-късно. Нито един от пострадалите не е сериозно ранен. Началникът на местната полиция заяви, че няма доказателства за експлозиви. Министерството на туризма обясни по-късно взривовете с теч на газ. (AП, Ройтерс, НТВ, TurkishPress.com - - 02/08/05)
