МВФ и гръцки официални представители: не се планира преструктуриране на дълга
					17/04/2011
					
						ВАШИНГТОН, Съединени щати - МВФ и гръцки официални представители отхвърлиха в събота (16 април) съобщенията в медиите, че гръцкият дълг може да бъде преструктуриран. В рамките на пролетната среща между МВФ и Световната банка във Вашингтон управителният директор на МВФ Доминик Щраус-Кан заяви, че нищо не се е променило по отношение на програмата за подпомагане на Гърция. Гръцкият министър на финансите Георгиос Папаконстантину потвърди, че няма планове за предоговаряне на дълга.
						В петък гръцкият премиер Георгиос Папандреу отново изрази решимостта на своето правителство да продължи със структурните реформи, като изключи както възможността за предсрочни общи избори, така и преструктурирането на дълга. (AНА-MПА, Eтнос -14/04/11)
