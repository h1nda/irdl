Румънските консерватори внесоха предложение за вот на недоверие срещу вицепремиер
					25/10/2006
					 
						БУКУРЕЩ, Румъния -- Консервативната партия (КП), по-малък партньор в правителството, внесе във вторник (24 октомври) искане за вот на недоверие срещу вицепремиера Марко Бела, лидер на партията на етническите унгарци ДСУР. Заместник-председателят на КП Николае Попа обясни, че партията иска Бела да бъде освободен от кабинета заради "антиконституционните" забележки, направени неотдавна от него в подкрепа на териториална автономия на населения с етнически унгарци окръг Секлер.
						Други новини -- Министърът на отбраната Теодор Атанасиу, който бе временно отстранен от длъжност от президента Траян Бъсеску преди месец, обяви оставката си в сряда. Бъсеску отказа да анулира указа си за отстраняването на Атанасиу от кабинета въпреки факта, че прокурорите не намериха безспорни доказателства, че Атанасиу е разкрил секретна информация за разположението на румънски военни части в чужбина. (Найн О'Клок - 25/10/06; Антена 3 ТВ, Медиафакс - 24/10/06)
