ЕС твърди, че ще подпише ССА с БиХ следващия месец
					30/04/2008
					 
						ЛЮКСЕМБУРГ -- Външните министри на страните-членки на ЕС решиха във вторник (29 април) да подпишат Споразумението за стабилизация и асоцииране (ССА) с Босна и Херцеговина (БиХ като първа стъпка към членство в ЕС на следващата си среща на 26 май. Наблюдателите очакват решението, откакто официални представители на ЕС по-рано заявиха, че ще бъде невъзможно всички необходими документи да бъдат преведени до вторник. Върховният представител Мирослав Лайчак нарече това добра новина за БиХ, дошла само две седмици след приемането на дългоочакваните реформи в полицията.
						Председателят на Председателството на БиХ Харис Силайджич обаче протестира пред ЕС срещу даването на Сърбия на шанс за присъединяване. Той заяви, че е нелогично да се разрешава на Сърбия да подписва ССА във вторник, без да е изпълнила всички критерии за присъединяване, докато БиХ, която е изпълнила всички критерии, трябва да изчака. (Дневни Аваз, Независне Новине - 30/04/08; РТРС, Фена, AФП, ДПА - 29/04/08)
