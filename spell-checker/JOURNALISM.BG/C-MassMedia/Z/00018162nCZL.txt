Според съобщенията сръбската полиция е арестувала четирима роднини на Младич
					06/04/2006
					 
						БЕЛГРАД, Сърбия и Черна гора -- Съпругата на Ратко Младич заяви в четвъртък (6 април), че четирима роднини на Младич са били задържани при полицейска акция предния ден. "Ройтерс" цитира Боша Младич, която е казала още, че е проучвана фирма, собственост на сина й. Тази новина се появи в момент на засилен натиск върху Белград да реши случая с Младич, основна пречка за стремежите на страната да се завърне в международната общност. Говорител на главния прокурор на ООН Карла дел Понте каза в четвъртък, че сръбските власти са обещали да предадат Младич още този месец.
Междувременно в сряда сръбски прокурори съобщиха, че разследват военни престъпления, за които се твърди, че са извършени в Словения през 1991 г. Става въпрос за убийството на трима войници от бившата Югославска армия, застреляни от словенски войници, докато тримата са се опитвали да се предадат на граничния пункт Холмец с бели знамена в ръце. Започнало е разследване и в Любляна. (Данас, Блиц - 06/04/06; Танюг, Синхуа - 05/04/06)
