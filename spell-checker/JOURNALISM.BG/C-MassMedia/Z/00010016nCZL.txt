Шефът на НАТО изпрати официални покани за присъединяване на държави-кандидати
02/03/2004
 
СОФИЯ, България -- Генералният секретар на НАТО Яп де Хоп Схефер е изпратил официални покани към държави-кандидати за присъединяване към Алианса, след като всички държави-членки са депозирали ратификационните протоколи за разширяването. Прес службата на МВнР на България оповести в понеделник (1 март), че писмото от Яп де Хоп Схефер потвърждава поканата към България и уведомява страната, че тя ще стане пълноправен член на НАТО веднага щом депозира своите ратификационни документи.
Междувременно българският военен министър Николай Свинаров и албанският му колега Пандели Майко проведоха разговори в София в понеделник. Двамата са обсъдили начините за подобряване на двустранното сътрудничество. Майко се срещна и с българския президент Георги Първанов. (Сега - 02/03/04; БТА, News.bg - 01/03/04)
