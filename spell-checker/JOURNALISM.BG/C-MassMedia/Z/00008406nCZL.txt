Гърция и Турция съгласуват нови въздушни коридори
19/09/2003
 
АТИНА, Гърция -- Гръцките и турските власти постигнаха споразумение за откриване на нови въздушни коридори над Егейско море с цел да се облекчи натоварването на въздушния трафик по време на Олимпийските игри в Атина следващата година. В отговор на спекулации в медиите в четвъртък (18 септември) гръцкият министър на отбраната Янос Папантониу отхвърли обвиненията, че сделката компрометира националната сигурност, заявявайки, че тя се отнася до пътническите, а не военните самолети. Страните съседки на Егейско море имат отколешни противоречия по въпросите на въздушното пространство. (АНА, МПА - 18/09/03; Ройтерс - 17/09/03)
