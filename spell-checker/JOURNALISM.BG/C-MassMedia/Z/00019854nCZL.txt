Турското външно министерство не одобри доклада на ЕП, в който се отправят критики към напредъка на Анкара
					06/09/2006
					 
						АНКАРА, Турция -- Говорителят на Министерството на външните работи Намик Тан реагира остро във вторник (5 септември) на проектодоклада за напредъка на Турция в процеса на присъединяване към ЕС, който бе одобрен от Комисията по външните работи на Европейския парламент в понеделник. В документа се отправят сериозни критики за забавяннето на реформите, както и във връзка с многократните предупреждения, получени от Анкара за отказа й да отвори морското и въздушното си пространство за кораби и самолети на кипърските гърци. Тан отхвърли тези твърдения, както и призива Турция да признае действията си от времето на Първата световна война в Армения като геноцид. (Сабах - 06/09/06; Заман, Чихан - 05/09/06)
