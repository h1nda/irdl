Румънският върховен съд прекрати процеса срещу бившия премиер
					23/03/2007
					 
						БУКУРЕЩ, Румъния -- Върховният съд реши в четвъртък (22 март) да прекрати делото за корупция срещу бившия премиер Адриан Нъстасе, след като адвокатите на защитата оспориха законността на делото. "Съдът прие искането да се признае делото за неконституционно и реши да го изпрати за преглед в Конституционния съд," заяви говорител на Върховния съд. Нъстасе е обвинен в изнудване и приемане на подкупи в размер на 1,4 млн. евро, докато е бил председател на долната камара. Той твърди, че обвиненията са политически мотивирани. Съпругата му отговаря по отделни обвинения. (Ройтерс, Медиафакс, Ромпрес - 22/03/07)
