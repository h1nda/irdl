Турски инженер беше освободен в Афганистан 
					10/01/2011
					 
						АНКАРА, Турция -- Турски инженер, който беше отвлечен в Афганистан миналата година, е бил освободен, потвърди в неделя (9 януари) външният министър Ахмет Давутоглу. Според местните медии Джошкун Чалоглу, който беше отвлечен през май или юни в югозападната провинция Нимроз, е бил освободен в резултат на преговори, проведени от турското посолство в Кабул. Отвличанията са често явление в Афганистан и се извършват обикновено от талибаните или от престъпни групировки, искащи откуп. (Анадолска информационна агенция, АФП, АП, НТВ - 09/01/11)
