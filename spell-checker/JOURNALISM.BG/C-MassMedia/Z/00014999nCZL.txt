ПАСЕ призовава Белград и Прищина да започнат истински диалог за статута на Косово
					22/06/2005
					 
						СТРАСБУРГ, Франция -- Парламентарната асмаблея на Съвета на Европа (ПАСЕ) одобри във вторник (21 юни) резолюция, в която призовава Белград и Прищина да започнат истински диалог относно бъдещия статут на Косово. В документа, части от които бяха цитирани от сръбските медии, се призовават властите в Сърбия и Черна гора и временните институции в Косово, както и косовските албански и сръбски партии, да започнат дискусии и да постигнат взаимноприемливо решение. Бе подчертано, че компромис ще бъде възможен само при отстъпки и от двете страни. В резолюцията се изразява също загрижеността на ПАСЕ от продължаващата липса на доверие между отделните етнически общности в провинцията. (Данас - 22/06/05; Бета, Б92, Танюг - 21/06/05)
