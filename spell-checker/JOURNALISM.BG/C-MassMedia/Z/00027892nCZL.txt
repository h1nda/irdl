Бившият шеф на ЮНА получи руско гражданство
					29/09/2008
					 
						МОСКВА, Русия – Последният министър на отбраната на бивша Югославия, Велко Кадиевич, получи руско гражданство, предадоха руски медии в неделя (28 септември). Кадиевич, на 83 г., бе министър на отбраната от 1988 г. до 1992 г. Той оглавяваше Югославската народна армия (ЮНА) по време на военните операции срещу хърватските градове Вуковар и Дубровник през 1991 г. ЮНА разруши напълно Вуковар и прогони всички хърватски граждани от града. Там тя създаде и първите масови гробове от постюгославските конфликти. В Хърватия срещу Кадиевич са повдигнати обвинения за военни престъпления. Според репортажи в руската преса Кадиевич е получил паспорта си на 13 август по силата на президентски указ. Руската конституция забранява екстрадицията на руски граждани в други страни. (РТС, Б92 - 29/09/08; Курир, Мондо, Вечерне Новости, РТРС, СРНА, Бета - 28/09/08)
