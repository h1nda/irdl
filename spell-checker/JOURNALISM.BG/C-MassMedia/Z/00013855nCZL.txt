Основен заподозрян отвхърля обвинения във връзка с убийството на Джинджич 
					10/03/2005
					 
						БЕЛГРАД, Сърбия и Черна гора -- Деян Миленкович - Бъгси, един от основните заподозрени във връзка с убийството на сръбския премиер Зоран Джинджич през март 2003 г., отхвърли отправените му обвинения при възобновяването на процеса в Белградския съд за дела срещу организираната престъпност в сряда (9 март). Миленкович бе арестуван в Гърция през юли 2004 г., но явяването му пред съда се забави поради продължителния процес на екстрадиране. Освен в убийството на Джинджич Миленкович е обвинен и във връзка с шест други убийства и три отвличания в рамките на колективния обвинителен акт срещу престъпната групировка, известна като "Земунския клан". (Б92, Бета - 09/03/05)
