Сърбия и Хърватия обещават да подобрят сътрудничеството си
					19/07/2010
					 
						БЕЛГРАД, Сърбия -- Президентът Борис Тадич и гостуващият му хърватски колега Иво Йосипович обещаха в неделя (18 юли) да подобрят двустранното сътрудничество и да решат откритите въпроси, като завръщането на бежанците в Хърватия, граничния проблем, изчезналите лица и правата на малцинствата. След срещата си в Белград двамата държавни глави изразиха също взаимна подкрепа за процесите на евроинтеграция в двете страни. По отношение на взаимните съдебни искове за геноцид, заведени в Международния съд, двамата президенти бяха единодушни, че за предпочитане е да се постигне извънсъдебно споразумение. Това е първото посещение на Йосипович в Сърбия от встъпването му в длъжност през февруари. (Танюг, РТС, Бета, Б92, Би Би Си - 18/07/10)
