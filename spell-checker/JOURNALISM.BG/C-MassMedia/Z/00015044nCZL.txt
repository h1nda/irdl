Пратеникът на ООН призовава за разглеждане на проблемите за разселяните лица в Косово 
					26/06/2005
					 
						НЮ ЙОРК, САЩ -- Специалният представител на генералния секретар на ООН по правата на разселяните лица Уолтър Калин призова международната общност да отдели специално внимание на проблемите за разселяните лица в Косово. В специлано заявление в петък (24 юни) Калин, който неотдавна посети региона, описа ситуацията там като плачевна. Той изрази тревогата си от тормоза, извършван на местно равнище, ограничените свободи за предвижване, липсата на въможности за работа и недостатъчните фондове.
						В други новини, ръководителят на ЮНМИК Сьорен Йесен-Петерсен и премиерът на Косово Байрам Косуми проведоха редовната си среща в петък. Те казаха, че очакват двустранното споразумение за свободна търговия с Македония да бъде финализирано до 10 дни. (Уебасайт на ООН, КосоваЛайв, Телма ТВ - 24/06/05)
