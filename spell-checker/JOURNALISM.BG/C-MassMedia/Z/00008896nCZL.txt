Новият главнокомандващ на КФОР е на посещение в Македония
31/10/2003
 
СКОПИЕ, Македония -- Новоназначеният главнокомандващ на КФОР, генерал-лейтенант Холгер Камерхоф, бе на еднодневно посещение в Скопие в четвъртък (30 октомври), където се срещна с министъра на отбраната Владо Бучковски. Двамата изразиха задоволство от обстановката на сигурност в района и обещаха да продължат обмена на информация и да засилят двустранното сътрудничество в посока на подобряване на граничния контрол. Те изразиха също и загриженост от действията на екстремистките групи от двете страни на границата между Македония и Косово. (Утрински весник - 31/10/03; MИA, A1 ТВ - 30/10/03)
