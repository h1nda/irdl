Назначението на Хаджипашич за премиер на ФБиХ под въпрос
07/02/2003
 
САРАЕВО, Босна и Херцеговина (БиХ) -- Председателят на Конституционния съд Касим Трънка заяви в четвъртък (6 февруари), че назначението на Ахмед Хаджипашич за министър-председател на Федерация БиХ ще бъде нарушение на конституцията. Той обясни, че по закон всяка от съставните народности може да има не повече от двама представители на ръководни постове. Амир Яганяц, който също е босненски мюлюманин, вече е назначен за председател на Върховния съд на БиХ. Новият президент на Федерация БиХ, Нико Лозанчич, отхвърли изявлението на Трънка, настоявайки, че назначението на Хаджипашич ще бъде валидно. Очаква се Камарата на представителите да одобри назначенията в новото правителство в петък. (Дневни аваз, ОНАСА, уебсайт на СВП - 06/02/03)
