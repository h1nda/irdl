Наука и технологии: Безплатен интернет за клиентите на БДЖ
					28/06/2010
					Големите български гари получават безплатен интернет. Още новини от областта на науката: хърватски рационализатори спечелиха награди на изложението INPRX; почти една четвърт от сръбските учени ще продължат кариерата си в чужбина.
					 
						
На най-големите български жп гари предстоят технологични подобрения. [Гети Имиджис]
						Големите железопътни гари в България ще бъдат оборудвани с мрежа за безплатен безжичен достъп до интернет, съобщи министерството на транспорта. Проектът беше открит на 18 юни в пет гари в София, Бургас, Варна, Пловдив и Горна Оряховица. 
						*** 
						
						Хърватски рационализатори спечелиха 21 награди на 25-ото изложение на изобретенията INPEX, което се проведе в Питсбърг, Пенсилвания, от 16 до 18 юни. Хърватите участваха с 13 нововъведения. Изложението привлече 1 800 участници от 15 държави. 
						*** 
						Повече от 21 % от сръбските учени възнамеряват да продължат кариерата си в чужбина, се посочва в проучване на министерството на науката, проведено сред 756 учени на различна възраст, около 40 % от които са на възраст под 35 години. Основните причини за желанието им да напуснат Сърбия са ниският стандарт на живот, условията на труд, недостатъчното финансиране и ниските заплати. 
						*** 
						
						Кипърски археолози откриха останки, които според тях са от военни казарми, част от финикийска крепост на най-малко 2 500 години. Находките в древното царство Идалион, на 16 км южно от Никозия, са част от смятания от експерти за най-голям древен административен център на острова. 
						*** 
						Според Доклада за науката (2009 г.) на Турската академия на науките, който беше публикуван в сряда (23 юни), науката в Турция трябва да бъде по-независима от политиката, за да може страната да получи статут на „научно общество”. Документът откроява необходимостта от по-широка научноизследователска и развойна дейност, както и от държавна подкрепа извън публичния сектор. 
						
						(Различни източници – 21/06/10-28/06/10)
