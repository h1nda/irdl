Хърватска ще подаде молба за присъединяване към ЕС през следващия месец
17/01/2003
 
ЗАГРЕБ, Хърватска -- Според ежедневника &lt;I&gt;Весник&lt;/I&gt;, правителството планира да подаде молба за започване на присъединителни преговори с ЕС на 25 февруари. Съобщението от петък (17 януари) се позовава на дипломатически източници, според които датата е 99 процента сигурна. Според ежедневника, правителството се надява също така да ускори присъединителния процес по време на гръцкото председателство на ЕС, което ще приключи през юни. В съобщението се казва, че пълноправното членство в съюза може да се очаква най-рано през 2008 г., а плановете на правителството страната да бъде приета заедно с България и Румъния през 2007 г. са нереалистични. (Весник - 17/01/03; ХИНА - 16/01/03)
