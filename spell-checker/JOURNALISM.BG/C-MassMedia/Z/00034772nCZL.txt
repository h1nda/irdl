Гръцки профсъюз организира стачка 
					01/06/2010
					 
						АТИНА, Гърция -- Свързаният с комунистическата партия профсъюз ПАМЕ организира демонстрация във вторник (1 юни) в Атина в знак на протест срещу мерките на правителството за строги икономии. Двата най-големи профсъюза. ГСЕЕ и АДЕДИ, планират своя демонстрация в събота. 
						В понеделник хиляди демонстрираха в Атина и Солун в знак на протест срещу израелското нападение над корабите, пренасящи хуманитарни помощи за Газа. Протестът пред израелското посолство в столицата доведе до сблъсъци с полицията. Протестиращите се опитаха да се приближат до сградата, като хвърляха камъни и подпалиха кофи за боклук, принуждавайки полицията да използва срещу тях сълзотворен газ. Подобна демонстрация беше проведена и близо до израелското посолство в Никозия, Кипър. (Зуглам, Катимерини - 01/06/10; АП, Синхуа - 31/05/10)
