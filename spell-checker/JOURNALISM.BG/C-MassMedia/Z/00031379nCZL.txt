Инцко вдига санкциите срещу политици в БиХ
					23/08/2009
					 
						САРАЕВО, Босна и Херцеговина (БиХ) -- Върховният представител Валентин Инцко вдигна санкциите срещу четирима души в петък (21 август), отстранени от постовете си през юни 2004 г. за спъване на осъществяването на Дейтънското мирно споразумение. Службата на върховния представител съобщи, че мярката не означава, че Драган Калинич, Саво Крунич, Йово Космаяц и Неманя Васич ще избегнат съответните съдебни процедури, нито че ще бъдат възстановени на предишните си постове. 
						Meждувременно Инцко заяви за виенския всекидневник "Стандарт", че БиХ вероятно няма да стане член на ЕС преди 2014 г. Той отказа да назове определена времева рамка. "Условията на ЕС са по-конкретни, отколкото обикновено се смята, и стратегиите за изпълнение на задачите са ясни. Съществуват ясни критерии за либерализирането на визовия режим за всички страни. От 174-те точки БиХ е изпълнила около 150", каза Инцко. (Фена, Дневни Аваз, СРНА, СВП - 21/08/09; Дневни Аваз, Taнюг, Б92 - 22/08/09)
