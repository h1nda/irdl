Албания и Италия обсъждат двустранните си отношения
					13/05/2005
					 
						ТИРАНА, Албания -- Президентът Алфред Мойсиу се срещна в четвъртък (12 май) в Тирана с италианския заместник външен министър Роберто Антонионе. Двамата обсъдиха двустранните отношения и специално значението на Италия като основен чуждестранен търговски партньор. Те разговаряха също и за парламентарните избори в Албания през юли. Антонионе изказа надежда, че изборите ще бъдат израз на истинска демокрация. (Уеб-сайт на албанския президент - 12/05/05)
