Черна гора ще бъде домакин на конференция на Интерпол 
					27/05/2010
					 
						ПОДГОРИЦА, Черна гора -- Министър-председателят Мило Джуканович и президентът на Интерпол Ку Бун Хюи откриха 39-ата Европейска регионална конференция на международната полицейска организация в сряда (26 май) в гр. Будва. Основна тема ще бъде борбата с трансграничната престъпност, която, както отбеляза Джуканович, изисква единен отговор. Той подчерта, че присъединяването към ЕС и НАТО е важно за борбата с престъпността. Ръководителят на Интерпол отправи призив за глобално сътрудничество срещу заплахите. „Точно както престъпниците и терористите постоянно променят своята тактика, силите на закона и реда трябва да работят заедно и да повишават нивото на своята”, каза той. В конференцията участват около 125 делегати от 48 страни. (Портал Аналитика, Мина, Радио Свободна Европа - 26/05/10)
