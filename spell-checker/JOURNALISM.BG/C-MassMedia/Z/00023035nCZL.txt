Ръководителят на НАТО призова Русия да не налага вето на резолюция на ООН за Косово
					26/06/2007
					 
						САНКТ ПЕТЕРБУРГ, Руска федерация -- Генералният секретар на НАТО Яп де Хоп Схефер призова Русия да не налага вето на нова резолюция на Съвета за сигурност на ООН за Косово. Присъствайки на семинар НАТО – Русия в Санкт Петербург в понеделник (25 юни), Де Хоп Схефер отново подчерта подкрепата на Алианса за бързото решаване на въпроса за статута на Косово на базата на плана на специалния пратеник на ООН Марти Ахтисаари. 
						Междувременно обаче Сергей Миронов, председател на горната камара на руския парламент, каза, че е много вероятно Русия да използва правото си на вето. Той обвини Запада, че се опитва да създаде албанска държава на исторически сръбска територия. Москва твърди, че това може да създаде прецедент за отцепване на територии, като Абхазия, Южна Осетия и Приднестровието. 
						Също в понеделник напускщият поста британски министър-председател Тони Блеър призова косоварите да запазят спокойствие и да се въздържат от насилие, докато процесът за статута се развие докрай. Той добави в свое изявление, че планът на Ахтисаари е единственият път за осигуряване на политически и икономически стабилно Косово. (Блиц, Коха Йоне - 26/06/07; Танюг, РТК, Телеграфи, КИК, Синхуа, АП, АФП - 25/06/07)
