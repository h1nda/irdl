Лайчак заяви, че не е възможно отделянето или премахването на РС
					13/10/2008
					 
						САРАЕВО, Босна и Херцеговина (БиХ) – Върховният представител Мирослав Лайчак отхвърли предложените в неделя (12 октомври) идеи за премахване на Република Сръбска (РС) или за допускане на отделянето й от БиХ. И двете идеи са "невъзможни", каза той. „Политиците от едната страна казват, че ще премахнат РС, а политиците от другата страна спекулират с идеята за отделянето й от БиХ. Това е дълбоко неморално и международната общност никога няма да го допусне,” каза той пред репортери в Сараево. В събота премиерът на РС Милорад Додик заяви, че автономната област ще се отцепи от БиХ, ако Лайчак го отстрани от поста му.
						В петък хърватският президент Стипе Месич каза, че международната общност трябва да спре да търпи заплахите на Додик за отцепване. РС е буре с барут, което може да избухне всеки момент, предупреди той. Ако автономната област се отцепи от БиХ, босненските хървати ще направят същото, каза той за списание „Шпигел”. (Бета, ФоНет, Макфакс - 12/10/08; Шпигел, Макфакс, Явно - 10/10/08)
