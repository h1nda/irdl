Американски посланик заяви, че Вашингтон ще подкрепи коалициите в БиХ, които са привърженици на компромиса и диалога 
					30/10/2006
					 
						САРАЕВО, Босна и Херцеговина (БиХ) -- Американският посланик в БиХ Дъглас Макелхъни заяви, че Вашингтон няма да се меси в процеса на сформирание на властите на държавно ниво в БиХ, но че ще подкрепи коалициите, които търсят консенсус и диалог. В интервю за "Независне Новине" от понеделник (30 октомври) той казва, че сега е моментът да се обсъждат важни въпроси, като конституционните реформи. 
						Други новини -- Американското посолство в Сараево дари в петък над 90 000 щатски долара за реставрация на джамията "Ферхадия" в Баня Лука, която бе разрушена по време на конфликта в БиХ, както и на сръбската православна църква "Св. Никола" в Требине. Средствата са от фонда на американския посланик за защита на културата. (Независне Новине - 30/10/06; Независне Новине, Дневни Аваз - 28/10/06; ПБС БиХ 27/10/06)
