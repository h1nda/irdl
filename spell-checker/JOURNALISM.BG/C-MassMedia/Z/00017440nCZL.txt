Новият върховен представител в БиХ посочи евроатлантическата интеграция като основен приоритет
					01/02/2006
					 
						САРАЕВО, Босна и Херцеговина (БиХ) -- Германският дипломат Кристиян Шварц-Шилинг официално пое поста на върховен представител на международната общност в БиХ във вторник (31 януари). Шварц-Шилинг, който наследи на поста Пади Ашдаун, заяви, че негови основни приоритети ще бъдат подписването на Споразумение за стабилизация и асоцииране между БиХ и ЕС и членство в програмата на НАТО "Партньорство за мир".
						Други новини -- Във вторник делегацията на Европейската комисия (ЕК) в БиХ обяви, че ЕС ще осигури 1,23 млн. евро за реформи в сектора на полицията. ЕК отново подчерта значението на създаване на ефективна полиция на държавно ниво като условие за членство в ЕС.
						Също във вторник министерството на външната търговия и икономическите отношения на БиХ обяви, че Съюзът е решил да вдигне ембаргото върху износа на оръжие за БиХ. Санкциите бяха в сила в продължение на десет години. (Независне новине, Дневни аваз - 01/02/06; Източници на СВП, Фена, ПБС БиХ, НТВ Хаят - 31/01/06)
