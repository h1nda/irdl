Петиция за Курти ще бъде изпратена до международната общност
					12/04/2010
					 
						ПРИЩИНА, Косово -- Петиция против делото срещу лидера на движението "Ветевендосе" ("Самоопределение"), Албин Курти, ще бъде изпратена до ООН, ЕС и Съвета на Европа. Съветът, противопоставящ се на делото, обяви в неделя (11 април), че петицията е събрала 175 000 подписа в Косово, Албания, Прешевската долина, Македония и Черна гора. "Ветевендосе" смята, че делото е политически мотивирано и възразява срещу участието на съдии от ЮЛЕКС в съдебния състав. Следващото съдебно заседание е насрочено за вторник. Курти е обвинен във връзка с протест от февруари 2007 г., който прерасна в насилие и стана причина за смъртта на двама демонстранти и раняването на десетки други. (Косова Сот, Експрес, Коха Диторе, Лайм, Зеро - 12/04/10)
