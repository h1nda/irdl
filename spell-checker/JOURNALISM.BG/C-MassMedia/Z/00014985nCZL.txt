София е домакин на форум за сигурността на НАТО в района на Черно море
					21/06/2005
					 
						СОФИЯ, България -- Тридневен форум, посветен на сигурността на НАТО в района на Черно море, започна в София във вторник (21 юни). Европейският център за стратегически проучвания "Джордж С. Маршал" и българското министерство на отбраната организираха съвместно проявата, в която участват представители на страните членки на НАТО България, Гърция, Румъния и Турция, както и експерти по сигурността от Съединените щати. Участниците ще обсъдят и начини за засилване на регионалното сътрудничество. (Българско национално радио - 21/06/05)
