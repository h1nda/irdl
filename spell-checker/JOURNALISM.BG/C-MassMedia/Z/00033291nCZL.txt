Според съобщенията ДП обмисля промени в сръбския кабинет
					04/02/2010
					 
						БЕЛГРАД, Сърбия -- Демократическата партия (ДП), водещ партньор в управляващата коалиция, обмисля промени в кабинета, съобщи вестник „Политика” в четвъртък (4 февруари). Говорителят на ДП Йелена Триван каза, че въпреки че няма причини за провеждането на предсрочни общи избори - за каквито настоява опозицията - кабинетът трябва да бъде реорганизиран. Другият основен партньор в коалицията, Сръбската социалистическа партия (ССП), изглежда е съгласна с това. Третата партия в коалицията, „Г17 Плюс”, също иска да избегне предсрочните избори. (Политика, Б92 - 04/02/10)
