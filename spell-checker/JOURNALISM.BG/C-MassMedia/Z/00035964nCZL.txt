Съд пусна на свобода румънски кмет, арестуван за корупция 
					09/09/2010
					 
						БУКУРЕЩ, Румъния -- Апелативен съд в Букурещ реши в сряда (8 септември) да пусне на свобода кмета на Крайова Антоние Соломон, арестуван преди шест месеца, в очакване на процеса за корупция срещу него. Соломон трябва да остане в Крайова до началото на съдебния процес по-късно този месец. Той беше арестуван на 3 март по подозрения във фалшификации и получаване на подкупи. Според съобщенията в местните медии той е взел 50 000 евро подкуп от местен бизнесмен в замяна на издаването на разрешително за строеж на супермаркет. След ареста на Соломон той беше освободен от кметския пост, който заемаше в продължение на шест години. (Евениментул Зилеи, Журналул Национал, Адевърул - 09/09/10; Hotnews.ro, АП - 08/09/10)
