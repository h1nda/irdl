Бериша информира албанските медии за визитата си в Япония
					11/02/2008
					 
						ТИРАНА, Албания -- Министър-председателят Сали Бериша информира в неделя (10 февруари) албанските медии за своята неотдавнашна визита в Япония, като заяви, че е заздравил двустранните отношения. Бериша каза, че Япония планира да предложи на Албания заем от 73 милиона евро с почти нулева лихва. Той обясни също така, че разговорите са се съсредоточили главно върху производството на електроенергия, инфраструктурата, образованието и здравеопазването. На същата пресконференция в неделя Бериша каза, че е приел да се срещне с лидера на Социалистическата партия Еди Рама. Двамата ще обсъдят реформата на избирателната система по предложение на СП и реформите, които са ключови за кандидатурите на Албания за НАТО и ЕС. (Коха Йоне - 11/02/08; Balkanweb, Топ-Ченъл, Уебсайт на албанския министър-председател - 10/02/08)
