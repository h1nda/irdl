ОССЕ отбеляза напредък в две ключови области в Хърватия
					02/11/2007
					 
						ЗАГРЕБ, Хърватия -- ОССЕ заяви, че Хърватия е отбелязала значителен напредък по отношение на реформата в съдебната система и човешките права. Ръководителят на мисията на ОССЕ Хорхе Фуентес Монсонис-Вилайонга каза в сряда (31 октомври), че страната може да се присъедини към ЕС в рамките на следващите четири години. Той предупреди обаче, че най-вероятно Европейската комисия ще бъде много критична по отношение на неотдавнашните събития, свързани с корупция, тъй като борбата с корупцията се е превърнала в най-важния критерий за членство в ЕС през последните години. (Вечерни Лист, ХИНА - 01/11/07)
