Косово помоли международната общност да наложи ред в северната част на страната
					10/07/2008
					 
						ПРИЩИНА, Косово -- В сряда (9 юли) правителството на Косово поиска от международната общност чрез представителите й в Прищина и Белград да умиротвори Северно Косово, за да се даде възможност на законните институции там да упражняват своите правомощия. "Аз съм в непрекъснат контакт с кмета (на Митровица) Байрам Реджепи и ние предприемаме необходимите мерки", каза министър-председателят Хашим Тачи. В Митровица Реджепи даде ултиматум на ЮНМИК да намери решение на създалата се ситуация в село Сухадол, където проект за тръбопровод стана причина за избухването на междуетнически разпри между албанците и сърбите, при което бяха ранени наколко души.
						Други новини -- Международната гражданска служба публикува в сряда наръчник за прилагането на плана за решаване на проблема със статута на Косово на специалният пратеник на ООН Марти Ахтисаари.
						Също в Прищина мисията на ОССЕ призова в сряда косовските институции да прилагат закона за езиците, който според мисията все още предстои да бъде приложен на практика, и препоръча училищата да осигуряват преподаване и на сръбски език. (Коха Диторе, Зери, Епока е рe, Експрес, Лайм - 10/07/08; Кохавижън, РТК - 09/07/08)
