БиХ откри офис на НАТО в Брюксел
					03/03/2008
					 
						БРЮКСЕЛ, Белгия -- Външният министър на Босна и Херцеговина (БиХ) Свен Алкалай и министърът на отбраната Селмо Чикотич присъстваха на откриването в петък (29 февруари) на дипломатическа-военна служба в Главната квартира на НАТО в Брюксел. По-късно те връчиха Индивидуалния партньорски план за действие за 2008-2009 г. на БиХ, който очертава реформите, които властите на БиХ трябва да осъществят, за да бъде интегрирана страната в НАТО. Алкалай брифира посланиците на НАТО за напредъка в реформите в полицията и други области, необходим, за да бъде подписано Споразумението за стабилизация и асоцииране с ЕС. Той добави, че БиХ оказва пълно сътрудничество на Трибунала на ООН за военни престъпления в Хага. От своя страна заместник-генералния секретар на НАТО Клаудио Бизониеро оцени високо напредъка, постигнат в реформите в отбраната и потвърди, че БиХ е направило положително впечатление във връзка с кандидатурата си за членство в НАТО. (Дневни Аваз - 01/03/08; ФЕНА, РТРС - 29/02/08)
