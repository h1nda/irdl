Според Лабус само близки връзки с НАТО могат да спасят Косово
29/03/2004
 
БЕЛГРАД, Сърбия-Черна Гора -- Само близкото сътрудничество с НАТО би могло да защити сръбското население в Косово и да намери решение за провинцията, заяви сръбският вицепремиер Миролюб Лабус. "Сътрудничеството с НАТО . е единствената гаранция за защитата на сърбите в Косово," посочи той в неделя (28 март). Той призова към продължаване на усилията за укрепване на многоетническо Косово.
Други новини: Говорителят на ЕС Крис Пиер Литиер заяви в събота, че избухването на насилие в Косово по-рано този месец е нанесло щети на крехката икономика на провинцията. " Това вероятно ще засегне инвестициите и ще затрудни значително нещата на този етап," обясни той. (Б92 - 28/03/04; АФП - 27/03/04)
