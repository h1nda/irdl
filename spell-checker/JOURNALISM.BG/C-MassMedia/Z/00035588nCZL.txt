Двама турски войници бяха убити в Югоизточна Турция
					09/08/2010
					 
						АНКАРА, Турция -- Двама войници бяха убити, а друг беше ранен в неделя (8 август) в Югоизточна Турция от противопехотна мина, поставена на шосе в провинция Мардин. Властите подозират, че задействаното от разстояние устройство е било заложено от терористичната Кюрдска работническа партия (ПКК). При друго нападение екстремисти от ПКК хвърлиха гранати по полицейски казарми във провинция Битлис и раниха един офицер. 
						При друг инцидент турски военнослужещи са убили късно вечерта в неделя петима членове на ПКК по време на сблъсъци в югоизточната провинция Батман . Сред бунтовниците е имало една жена. Двама военнослужещи са били ранени. (AФП - 09/08/10; Ройтерс, АП, АФП, Анадолска информационна агенция - 08/08/10)
