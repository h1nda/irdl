България ще покани хиляди квалифицирани работници
					07/02/2008
					 
						СОФИЯ, България -- В сряда (6 февруари) социалният министър Емилия Масларова каза за "Ройтерс", че България планира да покани хиляди квалифицирани работници, които да спомогнат за осъществяването на големи международни проекти в страната. "Става дума за десетки хиляди работници, главно в строителството, енергетиката и туризма", обясни Масларова. България е част от проекта за газопровод "Южен поток" и от проекта за петролопровод Бургас-Александруполис (Дедеагач). Страната планира да построи също така ядрена електроцентрала в град Белене, проект на стойност около 4 милиарда евро. (Ройтерс, Медиапул, Актуално - 06/02/08)
