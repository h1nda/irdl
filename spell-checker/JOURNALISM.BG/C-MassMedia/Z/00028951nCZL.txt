Премиерът на ФБиХ Бранкович заплаши, че ще подаде оставка
					12/01/2009
					 
						САРАЕВО, Босна и Херцеговина (БиХ0 -- Премиерът на Федерация БиХ (ФБиХ) Неджад Бранкович заплаши в неделя (11 януари) да подаде оставка, ден, след като група непознати мъже нападнаха дома му. В открито писмо до президента на ФБиХ Боряна Кристо Бранкович критикува бавната реакция на полицията, добавяйки, че сега се чуди дали трябва да остане на поста си. Предвид заплахата за семейството му, Бранкович заявява в писмото си: „Мисля, че работата на органите за сигурност премина всички граници на търпението ми." Той добавя обаче, че в светлината на отговорността му към обществото и към парламентарното мнозинство той няма да действа едностранно. (Независне Новине, Танюг, РТС, Б92 - 11/01/09)
