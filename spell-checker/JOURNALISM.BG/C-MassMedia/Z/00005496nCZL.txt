Член на ислямска хуманитарна организация арестуван за убийства на босненски хървати
27/12/2002
 
САРАЕВО, Босна и Херцеговина (БиХ) -- Босненски мюсюлманин, работил за ислямската хуманитарна организация Джемиетул Фуркан, беше арестуван в четвъртък (26 декември) за убийството на трима души от босненскохърватско семейство. Началникът на полицията в Мостар Горан Билич съобщи пред репортери, че заподозреният Муамар Топалович изглежда е действал сам, но съществуват улики, че може да са замесени и други. Полицията предполага, че мотивите за убийствата са религиозни. Началникът на антитерористичните части на Босна и Херцеговина (БиХ) Милан Ловрич заяви, че ще започнат проверки на ислямски фондации, "защото някои от тях се използват като параван за други дейности". Върховният международен представител в БиХ Пади Ашдаун и босненският премиер Аднан Терзич посетиха оцелелите в четвъртък. Ащдаун нарече убийствата "силно шокиращи" и заплаха за мира в БиХ. (АП, АФП - 26/12/02)
