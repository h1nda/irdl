Френски генерал ще даде показания на процеса срещу Милошевич
11/02/2004
 
ХАГА, Холандия -- Френският генерал Филип Морийон, който изпълняваше функциите на командир на силите на ООН ЮНПРОФОР в Босна и Херцеговина в периода 1992-1993 г., предстои да се яви пред Трибунала по делото за военни престъпления срещу бившия югославски президент Слободан Милошевич. Морийон ще даде показания на открито съдебно заседание, когато прокуратурата приключва своята пледоария.
Други новини: Трибуналът във вторник (10 февруари) продължи ограниченията за контакти с външния свят на Милошевич и лидера на Сръбската радикална партия Шешел, с които се цели да се предотврати тяхното въздействие върху сръбската политика, преди да бъде избрано правителство в Белград. Милошевич ще може да провежда срещи, стига да не ги използва за предаване на информация за медиите. Според съда "предизвикателното поведение" на Шешел остава непроменено, така че контактите му са ограничени до адвокати, консулски служители и тесния семеен кръг. (АФП - 10/02/04)
