Хърватското правителство прие план за действие за присъединяване към ЕС
					08/02/2008
					 
						ЗАГРЕБ, Хърватия -- В четвъртък (7 февруари) правителството прие нов план за действие за присъединяване към ЕС, който има за цел ускоряване на приемането на законодателството, нужно за членство в ЕС. Общо 119 закона ще бъдат приети до края на годината, за да се ускори ходът на преговорите по присъединяването, забавени напоследък от спорната риболовна зона, която Загреб наложи. 
						Също в четвъртък хърватската телевизия ХРТ съобщи, че правителството почти е финализирало подготовката за създаването на нова държавна агенция за борба с корупцията по високите етажи на властта и с организираната престъпност. Според ХРТ за създаването на "хърватското ФБР" се очаква официално правителствено решение. (Весник, Вечерни Лист - 08/02/08; ХРТ, ХИНА - 07/02/08)
