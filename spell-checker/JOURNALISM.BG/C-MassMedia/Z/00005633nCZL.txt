Американска фирма ще модернизира въздушната навигационна система на Албания
12/01/2003
 
ТИРАНА, Албания -- В петък (10 януари), албанското правителство подписа с американската фирма "Локхийд Мартин" договор на стойност 32 млн долара за модернизация на въздушната навигационна система на страната. Тирана очаква проектът да започне преди старта на Олимпийските игри в Гърция през 2004 г. и да бъде завършен през следващите седем години.
Също в петък, правителството одобри двустранно визово споразумение с Югославия, както и споразумение за сътрудничество в сферата на здравеопазването. Според първото споразумение двете страни се договориха да премахнат визите за притежателите на дипломатически паспорти. (Албански новини, АТА, БиБиСи, Танюг - 11/01/03)
