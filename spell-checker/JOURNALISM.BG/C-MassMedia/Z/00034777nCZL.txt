Тачи: „Косовските институции трябва да се борят с корупцията”.
					01/06/2010
					 
						ПРИЩИНА, Косово -- Министър-председателят Хашим Тачи заяви, че косовските институции -- а не ЮЛЕКС -- трябва да поемат инициативата в борбата с корупцията по високите етажи на властта. Той похвали вече предприетите в тази насока стъпки. „Решимостта и изявленията на главния прокурор, че сред 111-те дела, които ще бъдат преразгледани, има и такива с голям обществен интерес, са окуражаващи”, каза Тачи в понеделник (31 май) след среща с главния прокурор Исмет Кабаши, изпълняващия длъжността директор на полицията Бехар Селими и вътрешния министър Байрам Реджепи. „Подчертах, че косовските институции ще поведат борбата срещу корупцията, организираната престъпност и всички други отрицателни явления”, каза Тачи, добавяйки, че международните власти, като ЮЛЕКС, трябва да улесняват, подкрепят и наблюдават процеса. (Зери, Косова Сот, Инфо Прес, Експрес - 01/06/10)
