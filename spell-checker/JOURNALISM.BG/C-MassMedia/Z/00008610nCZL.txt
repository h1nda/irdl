Букурещ ще бъде домакин на черноморска среща за борба с тероризма
07/10/2003
 
БУКУРЕЩ, Румъния -- Двудневна среща на работната група за борба с престъпността към Организацията за Черноморско икономическо сътрудничество (ОЧИС) бе открита в понеделник (6 октомври) в Букурещ. Срещата има за цел да изготви проект на протокол за укрепване на сътрудничеството в борбата срещу глобалния тероризъм. ОЧИС включва Албания, Армения, Азербайджан, България, Грузия, Гърция, Молдова, Русия, Румъния, Турция и Украйна.
Други новини: ново допитване до общественото мнение, публикувано в понеделник, сочи, че премиерът Адриан Настасе, президентът Йон Илиеску и външният министър Мирча Джоана се радват на най-висок процент обществено одобрение в Румъния. Изследването бе проведено от института ИМАС по-рано този месец. (АКТ Медиа - 07/10/03; Ромпрес - 06/10/03)
