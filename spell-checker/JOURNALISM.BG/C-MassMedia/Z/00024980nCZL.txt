Муджахидините планират демонстрации в БиХ
					27/12/2007
					 
						САРАЕВО, Босна и Херцеговина (БиХ) -- Лидерът на Движението Ансар в БиХ Имад ал Хусини, известен още като Абу Хамза, заяви в сряда (26 декември), че муджахидините планират да организират протести в Сараево срещу нарушения на човешките права на лица от афроазиатски произход в страната. "След празниците ще организираме протести в Сараево срещу нарушаване на нашите права. Очакваме да съберем 5000 души, но ще спазваме всички закони", заяви Абу Хамза. Той разкритикува неотдавнашните мерки на правителството, които според него са лишили някои лица от гражданство в БиХ. Парламентарна комисия отне паспортите на около 400 души, главно от афроазиатски произход, пристигнали в БиХ по време на конфликтите през 1990-те години. (Танюг, РТРС, Бета, Независне Новине, Б92 - 26/12/07)
