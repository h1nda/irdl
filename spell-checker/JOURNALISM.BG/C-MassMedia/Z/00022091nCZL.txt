В Турция отвори врати реставрирана арменска църква
					30/03/2007
					 
						АНКАРА, Турция -- Възстановена арменска църква, построена преди 11 века в Акдамар, Източна Турция, отново отвори врати като музей в четвъртък (29 март) като жест на добра воля в стремежа към подобряване на отношенията със съседна Армения, а също и с ЕС и Съединените щати. Арменска делегация, оглавявана от заместник-министъра на културата Гагик Гюриян и патриарх Месроб II, глава на Арменската православна църква в Турция, присъства на церемонията. Патриарх Месроб II изказа мнение, че Турция може да подобри отношенията още повече, ако позволи провеждане на религиозни служби в църквата поне веднъж годишно. (Заман, Хюриет, Търкиш Дейли Нюз - 30/03/07; НТВ, ЮПИ, АКИ - 29/03/07)
