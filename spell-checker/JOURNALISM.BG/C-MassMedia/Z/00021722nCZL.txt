Шестимата чуждестранни медици в Либия свидетелстваха, че самопризнанията им са били изтръгнати с изтезания
					26/02/2007
					 
						ТРИПОЛИ, Либия -- Петте български медицински сестри и палестинският лекар, осъдени на смърт в скандален процес за заразяване на деца с ХИВ/СПИН в Либия, повториха в неделя (25 февруари) на заседание на съда по нов, отделен съдебен процес твърденията си, че са били изтезавани, за да направят самопризнания. В този процес те са обвинени в клевета срещу либийската полиция. "Вие ни изтезавахте, а сега ни съдите", каза обвиняемият палестинец Ашраф Ахмад Джума на двама от ищците, либийските офицери Джомаа ал Мишри и Абдел Хамид ал Шоул. Следващото заседание на съда ще се проведе на 11 март. (Дарик - 26/02/07; бТВ, Нова ТВ, АФП - 25/02/07)
