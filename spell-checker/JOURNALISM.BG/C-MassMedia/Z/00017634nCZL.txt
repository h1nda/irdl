Дел Понте определи края на февруари като краен срок за екстрадирането на Младич в МНТБЮ
					19/02/2006
					 
						ВИЕНА, Австрия -- Главният прокурор на трибунала на ООН Карла дел Понте заяви, че краят на февруари е крайният срок за арестуването и екстрадирането на обвинения във военни престъпления Ратко Младич. В интервю за австрийското издание "Дер Стандарт" в петък (17 февруари) тя заяви, че ако Младич не бъде в Хага до края на този месец, ЕС ще спре преговорите по Споразумението за стабилизация и асоцииране със Сърбия-Черна гора. По-късно този месец е насрочена среща на външните министри на страните-членки на ЕС.
						В събота Министерството на отбраната съобщи, че военните разузнавателни служби на Сърбия-Черна гора са провели наскоро изненадващи проверки във военни бази, издирвайки обвиняеми, включително и Младич. Съобщава се, че Хагският трибунал наскоро е предоставил информация на сръбското правителство за пет места, където би могъл да се укрива Младич. Министърът на отбраната Зоран Станкович, бивш сътрудник на Младич, в петък отправи още един публичен апел, призовавайки го да се предаде за доброто на страната. (Независне новине, Политика - 19/02/06; Блиц - 18/02/06; РТС, Танюг; Дер Стандарт - 17/02/06)
