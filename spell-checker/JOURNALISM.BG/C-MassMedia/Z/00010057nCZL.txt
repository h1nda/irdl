Ръководителят на делегацията на ЕК подчерта ангажимента, поет от ЕС по отношение на интеграцията на Румъния
05/03/2004
 
БУКУРЕЩ, Румъния -- Ръководителят на делегацията на Европейската комисия в Румъния, Джонатан Шийли, каза в четвъртък (4 март), че ЕС напълно се е ангажирал с присъединяването на страната. Шийли, който участва в дебат, организиран от букурещката група "Европейско движение", изрази своя оптимизъм по отношение на приемането на Румъния за член през 2007 г. В същото време той подчерта необходимостта от реформи, особено в държавната администрация и съдебната система.
Други новини: Президентът Йон Илиеску подписа декрет за обнародване на закона за присъединяване към НАТО. Парламентът прие закона миналата седмица. (Ромпрес, АКТ Медиа - 05/03/04; Медиафакс, Би Би Си - 04/03/04)
