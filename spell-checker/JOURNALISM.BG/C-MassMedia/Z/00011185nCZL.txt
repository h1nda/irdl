Турската полиция задържа четирима заподозрени в планиране на нападения по време на срещата на върха на НАТО
17/06/2004
 
АНКАРА, Турция -- Полицията задържа четирима заподозрени ислямски екстремисти по подозрения в планирането на бомбени атентати на предстоящата среща на върха на НАТО. По данни на един източник четиримата са били задържани късно в сряда (16 юни) в Истанбул по подозрения, че са членове на "Ансар ал-Ислам", групировка, свързана с терористичната мрежа на "Ал Кайда". Иззети са били и материали за изработване на бомби, потвърди длъжностно лице.
Също в сряда парламентът прие закон за изменения в Наказателно-процесуалния кодекс, които уреждат премахването на съдилищата за държавна сигурност. Това е още една стъпка към изпълнението на политическите критерии от Копенхаген за членство в ЕС. (AП - 17/06/04; Анадолска агенция, Търкиш дейли нюз - 16/06/04)
