БиХ обмисля съвместни представителства в чужбина с Хърватия и Сърбия-Черна Гора
04/07/2003
 
САРАЕВО, Босна и Херцеговина (БиХ) -- Президентството на БиХ предложи създаването на съвместни дипломатически представителства с Хърватия и Сърбия-Черна Гора с цел съкращаване на разходите в чужбина. Източници от президентството са казали в четвъртък (3 юли), че този план използва примера на скандинавските страни.
Също в четвъртък делегация на хърватското министерство на отбраната завърши посещението си във военен тренировъчен център в Баня Лука. Инспекцията, която е в рамките на регионално споразумение за контрол над въоръженията, не откри никакви нарушения.
В други новини, правителството на БиХ прие правилник и създаде два нови комитета за икономическа и вътрешна политика в четвъртък. Правилникът цели подобряване на работата на държавната администрация и координацията между властите. (ФЕНА, СРНА, Онаса, БХ Радио 1, Би Би Си - 03/07/03)
