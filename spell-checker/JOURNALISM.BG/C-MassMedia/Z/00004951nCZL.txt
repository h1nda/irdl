Хърватска обвинява четири югославски граждани
31/10/2002
 
ЗАГРЕБ, Хърватска -- В сряда (30 октомври) властите обвиниха четирима югославски граждани, заподозрени в опит за контрабанда на експлозиви за Ирак. Министерството на вътрешните работи публикува изявление, в което се съобщава, че по време на претърсването на регистрирания в Тонга кораб "Бока стар", задържан в хърватски води, следователите са открили 28 тона многофункционални есплозиви. Според министерството, екплозивите са от същия вид, който се използва като прахообразен заряд в артилерийските и ракетните оръжия. Идентичността на заподозрените не се разкрива, но се предполага, че двама от тях все още са на свобода. Властите също работят за откриването на истинския собственик на кораба и намирането на твърди доказателства за неговата крайна цел. Полицията установи, че митническите декларации не отговарят нито на фактическата страна, нито на времето на натоварване. (AФП, ХИНА - 30/10/02; BBC Monitoring, SRNA - 29/10/02)
