Новият български кабинет ще проведе в четвъртък първото си заседание, на което ще обсъди наводненията
					18/08/2005
					 
						СОФИЯ, България -- Новият коалиционен кабинет ще проведе в четвъртък (18 август) първото си заседание, на което ще обсъди мерки за преодоляване на последиците от неотдавнашните опустошителни наводнения. Парламентът одобри кабинета по-рано тази седмица след неколкоседмични спорове и опити за сформиране на коалиция.
						Други новини -- Дясната партия Демократи за силна България обяви в сряда, че ще предложи бившия управител на Централната банка Светослав Гаврийски за кмет на София. Изборите ще се проведат в края на октомври. Преди този пост бе заеман от Стефан Софиянски, който спечели място в новия парламент. (бТВ, БНТ - 18/08/05; Медиапул, БНР - 17/08/05)
