Брамерц обсъди сътрудничеството на Сърбия с МНТБЮ в разговори в Белград
					29/03/2009
					 
						БЕЛГРАД, Сърбия -- Главният прокурор на Хагския трибунал за военни престъпления (МНТБЮ) Серж Брамерц изрази задоволството си от усилията на Сърбия да сътрудничи на МНТБЮ по време на разговорите си в петък (27 март) с прокурора за военни престъпления Валдимир Вукчевич. Срещата между Брамерц и Вукчевич бе "изключително успешна и ефективна", заяви Бруно Векарич, говорител на сръбския прокурор. В четвъртък Брамерц се срещна с президента Борис Тадич, който го увери, че компетентните органи издирват интензивно оставащите на свобода военнопрестъпници Ратко Младич и Горан Хаджич. (Радио Сърбия, Б92, Бета, Танюг, AП - 27/03/09)
