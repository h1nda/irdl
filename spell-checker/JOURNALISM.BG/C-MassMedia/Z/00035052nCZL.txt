Министърът на сигурността на БиХ Ахметович и еврокомисарят Малмстрьом обсъдиха визови въпроси 
					23/06/2010
					 
						БРЮКСЕЛ, Белгия -- Министърът на сигурността на Босна и Херцеговина (БиХ) Садик Ахметович се срещна във вторник (22 юни) в Брюксел с еврокомисарят по вътрешните работи Сесилия Малмстрьом. Двамата изразиха задоволство от напредъка на БиХ в изпълнението на задълженията й по пътната карта за либерализиране на визовия режим с ЕС. Малмстрьом каза, че няма съмнения, че страната ще изпълни и оставащите условия преди очакваното пристигане на експерти от ЕС през юли. Те ще направят оценка на готовността на БиХ за включването й в режима за безвизови пътувания. Ахметович изрази увереност, че експертите ще потвърдят напредъка на БиХ в изпълнението на критериите за либерализиране на визите. (ФЕНА, Sarajevo-x.com - 22/06/10)
