ЕС изтегли част от служителите си в Косово
					24/02/2008
					 
						ПРИЩИНА, Косово -- ЕС изтегли някои от своите служители в Митровица след ожесточените протести на сръбската общност там, съобщи в събота (23 февруари) представителят на ЕС в Косово Питър Фейт. Междувременно протестите продължиха в събота, когато около 2000 сърби се събраха за шести пореден ден, за да протестират срещу независимостта на Косово. 
						В същото време Съединените щати съобщиха в петък, че евакуират някои от своите 100 служители от американското посолство в Белград. Посланик Камерън Мънтър поиска от всички технически служители и семействата на дипломатите да напуснат Белград, след като посолството бе подложено на ожесточено нападение в четвъртък. От дипломатическата мисия на САЩ в сръбската столица заявиха, че не са сигурни, че сръбските власти са в състояние да гарантират безопасността на служителите в посолството. (AФП, Интърнешънъл Хералд Трибюн, Гардиън - 23/02/08; AФП, БГНЕС, Танюг, Бета - 22/02/08)
