Чейни заяви, че САЩ са готови да подкрепят евроатлантическата кандидатура на Черна гора
					03/05/2007
					 
						ВАШИНГТОН, Съединени щати -- Вицепрезидентът Дик Чейни увери черногорския президент Филип Вуянович в сряда (2 май), че Съединените щати са готови да подкрепят аспирациите на Черна гора за евроатлантическа интеграция. Двамата се срещнаха един ден след като Вуянович и държавният секретар Кондолиза Райс подписаха Споразумението за статута на силите, с което ще се укрепи двустранното военно сътрудничество. Вуянович също лобира за увеличаване на американските инвестиции в Черна гора. (Виести - 03/05/07; РТКГ, Мина, AП - 02/05/07)
