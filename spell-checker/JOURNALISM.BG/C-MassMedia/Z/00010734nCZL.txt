Гърция и Турция ще изграждат "стратегическо партньорство"
09/05/2004
 
АТИНА, Гърция -- Министър-председателите на Гърция и Турция казаха пред репортери в петък (7 май), че желаят да изградят "стратегическо партньорство" между двете страни. Турският премиер Реджеп Тайип Ердоган заяви, че Анкара и Атина ще оставят миналото зад себе си и ще се концентрират върху бъдещето. Костас Караманлис потвърди, че връзките между двете страни са навлезли в "нова орбита" и потвърди подкрепата на неговата страна за турската кандидатура за членство в ЕС. Посещението на Ердоган в Гърция се проведе, след като кипърските гърци отхвърлиха плана за повторно обединение на острова на референдум миналия месец. Развитието на икономическите контакти бе другата основна цел на посещението. Ердоган доведе със себе си група от 100 бизнесмени. Търговията между Анкара и Атина се очаква да нарасне до 2 млрд. тази година, при 500 млн. през 2002 година. (АП, АФП, Ройтерс, ЮПИ, Айриш Екзаменър- 08/05/04; MПA, Анадолска агенция - 07/05/04)
