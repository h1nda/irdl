България, Турция и Иран ще обединят усилията си в борбата с наркотрафика
29/06/2003
 
СОФИЯ, България -- Вътрешният министър Георги Петканов и турският му колега Абдулкадир Аксу се срещнаха в събота (28 юни), за да обсъдят тристранно споразумение с Иран за съвместни усилия в борбата с наркотрафика. Петканов определи съвместните усилия като уместни, тъй като пътят на наркотрафика преминава през трите страни. Вече са подписани двустранни споразумения между Турция и България и между Турция и Иран.
В други новини, България и Турция започнаха изграждането на нов граничен контролно-пропускателен пункт близо до град Малко Търново в Южна България. Строителството ще приключи до края на годината и ще струва 1 млн. евро. (Труд, 24 Часа - 29/06/03; БTA, Анадолска агенция - 28/06/03)
