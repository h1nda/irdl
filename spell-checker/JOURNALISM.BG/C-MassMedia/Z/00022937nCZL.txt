Конституционният съд на Турция ще обсъжда конституционните реформи във вторник
					18/06/2007
					 
						АНКАРА, Турция -- Във вторник (19 юни) Конституционният съд ще разгледа внесената от опозиционната Републиканска народна партия (РНП) жалба срещу наскоро одобрените конституционни реформи. Реформите включват избор на президента чрез общи избори и намаляват мандата му от седем на пет години, както и мандата на парламента от пет на четири години. Управляващата Партия на справедливостта и развитието предложи реформите, които парламентът одобри на две четения. РНП обаче твърди, че в процеса на одобряване са нарушени конституционните и парламентарни правила. (Търкиш Дейли Нюз, Заман - 18/06/07)
