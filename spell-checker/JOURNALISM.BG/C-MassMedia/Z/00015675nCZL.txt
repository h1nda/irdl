Ердоган похвали организаторите на "Формула 1" в Истанбул
					22/08/2005
					 
						ИСТАНБУЛ, Турция -- В неделя (21 август) премиерът Реджеп Тайип Ердоган похвали организаторите на "Формула 1" в Истанбул за усилията им в организирането на първокласното международно спортно събитие. "Уверен съм, че можем гордо да вдигнем глави. Може и да е имало дребни проблеми, но тези недостатъци ще бъдат преодолени следващата година и тогава ще постигнем дори още по-голям успех," каза той, визирайки оплакванията от големите задръствания по пътя към новата писта. Около 90 000 фенове присъстваха на състезанието в неделя, което бе спечелено от финландеца Кими Райконен. (Ройтерс - 20/08/05)
