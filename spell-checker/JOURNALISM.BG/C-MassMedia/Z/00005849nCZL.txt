България и БиХ подкрепят американската позиция за Ирак
07/02/2003
 
СОФИЯ, България -- В четвъртък (6 февруари) българският кабинет прие решение във връзка с искането на САЩ за военна подкрепа срещу Ирак. Правителството ще поиска от парламента да позволи нощно и транзитно преминаване на американски и съюзнически части през България за период от шест месеца. Освен това кабинетът ще предложи на парламента да разреши разполагането на 300 български военнослужещи на границата с Ирак за участие в спасителни операции в случаите на атаки с химическо и биологическо оръжие срещу цивилно население.
Също в четвъртък, вътрешният министър на Босна и Херцеговина (БиХ) публикува изявление в подкрепа на американската позиция за Ирак, според което е време Ирак да изпълни резолюцията на ООН за разоръжаването. Тази позиция застъпи в четвъртък и хърватското външно министерство. Загреб още не е получил искане от САЩ за военна подкрепа. (Стандарт, Труд, 24 часа - 07/02/03; БТА, бТВ, БНТ, Българско национално радио, Медиапул, Дневник, Хина, СРНА, ХРТ - 06/02/03)
