Външният министър Гюл изрази тревога от евентуално оставяне на Турция извън ЕС
23/05/2004
 
АНКАРА, Турция -- В събота (22 май) турският министър на външните работи Абдуллах Гюл заяви, че ако ЕС не успее да започне присъединителните преговори с неговата страна, ще бъдат разрушени идеалите на съюза за етническо и културно многообразие. Гюл каза, че Турция е изпълнила пакета от условия, известни като копенхагенски критерии, за започване на присъединителните преговори.
Междувременно представители на Турция и на Световната банка завършиха преговорите в петък за подписване на споразумение за заем от 1 млрд. долара. Половината от средствата ще бъдат отпуснати през юни, а останалата част - през есента при условие, че Турция продължи реформите. Заемът е част от програмата на банката за Турция, възлизаща на 4.5 млрд. долара в периода 2004-2006 г. (АФП - 22/05/04; Ройтерс, Анадолска агенция, АФП - 21/05/04)
