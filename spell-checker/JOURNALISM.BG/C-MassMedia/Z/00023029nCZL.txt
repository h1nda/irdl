Турски съд осъди ислямисти на доживотен затвор
					26/06/2007
					 
						АНКАРА, Турция -- В понеделник (25 юни) съд в югоизточния град Диарбекир осъди десет души на доживотен затвор за серия от бомбени атентати в началото на 90-те години на ХХ век. Поне 24 души бяха убити в периода между 1992 и 1994 г. в атентати, имащи за цел сваляне на светското управление. Всички обвиняеми са били членове на турската група "Хизбула". Единадесетият обвиняем бе оправдан.
						Също в понеделник правозащитната организация „Амнести Интърнешънъл” се оплака, че правителството е замразило банковите й сметки в Турция. Левент Коркут, ръководител на организацията в Турция, каза, че мярката е била наложена, защото „Амнести” е публикувала номерата на сметките си в реклама, в която се призовават властите да я обвинят в нелегално набиране на средства. (АП, АФП - 25/06/07)
