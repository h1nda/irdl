Македонската полиция освободи етническия албански политик
05/11/2002
 
СКОПИЕ, Македония -- В понеделник (4 ноември) полицията освободи Джеват Адеми, висш представител на Албанската национална демократическа партия, след задържането му предишния ден на границата с Албания. Не са предоставени данни относно причините за ареста. Самият Адеми няма намерение да усложнява инцидента.
В други новини, македонски войник бе ранен в крака при обстрелване на полицейски контролен пункт в Ново Село от неизвестен нападател. Представител на полицията съобщи, че втори контролен пункт в северната част на страната също е бил атакуван, но без сериозни щети. В неделя в същия район беше ранен полицай, който настъпил мина. (Дневник - 05/11/02; АП, АФП, Макфакс, МИА, A1 TV - 04/11/02)
