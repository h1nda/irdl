Българският премиер Станишев поиска "спешна среща" с Путин, след като газовата сделка Русия - Украйна срещна спънки
					14/01/2009
					 
						МОСКВА, Русия -- Българският министър-председател е на спешна визита в Москва в сряда (14 февруари), за да обсъди доставките на природен газ със своя руски колега Владимир Путин, след като Русия възобнови доставките за Европа, но Украйна не отвори своите тръбопроводи. Българската делегация включва също министъра на икономиката и енергетиката Петър Димитров, както и група експерти, които ще извършват мониторинг на транзита на руски природен газ през украинска територия в съответствие със споразумението, подписано между Русия и Украйна с посредничеството на ЕС. 
						Други новини -- Протестиращи планират демонстрация пред сградата на парламента в София в сряда. Това ще бъде разнородна група: студенти, мтогодетни майки, учители, природозащитници, футболни запалянковци, фермери и други, организирани от група неправителствени организации. Те огласиха общо 19 искания, включително изплащането на цялото финансиране, дължимо за 2008 г., стратегия за висшето образование и научните изследвания, преобразуване на така наречените студентски общежития в университетски градчета и прекратяване на корупционните практики. (Агенция София нюз, Дарик, Дневник, Фокус, БТА - 14/01/09; Дневник, Ройтерс - 13/01/09)
