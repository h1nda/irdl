Косовското правителство откри кампания за изпълнение на стандартите
04/06/2004
 
Руският президент Владимир Путин (вляво) се срещна в четвъртък със сръбския премиер Воислав Кощуница в резиденцията "Бочаров ручей" в гр. Сочи, Русия. Двамата обсъдиха двустранното икономическо сътрудничество и обстановката в Косово. [AФП]
ПРИЩИНА, Косово, Сърбия и Черна гора -- Правителството на Косово започна кампания за насърчаване на изпълнението на международните стандарти в провинцията, съобщи "Албейниън дейли нюз" в петък (4 юни), цитирайки косовската албанска телевизия "КохаВижън". Говорителката на правителството Мимоза Кусари заяви, че постигането на стандартите е от съществено значение за по-нататъшното развитие.
Други новини: Министерството на финансите и икономиката обяви в четвъртък решението на правителството да увеличи на 16 млн. евро размера на средствата, които смята да изразходва за възстановяването на разрушените сръбски домове в сблъсъците през м. март. В изявление на ЮНМИК се казва, че възстановяването на домовете е първо в списъка на текущите приоритети. (Албейниън дейли нюз, Глас явности, Б92, AФП - 03/06/04)
