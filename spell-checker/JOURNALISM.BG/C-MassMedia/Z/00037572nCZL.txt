Сръбската полиция издирва укриващия се Хаджич 
					25/02/2011
					 
						БЕЛГРАД, Сърбия -- В четвъртък (24 февруари) полицията обискира три места в търсене на информация, която да я доведе до укриващия се военнопрестъпник Горан Хаджич. Вътрешният министър Ивица Дачич каза, че внезапните обиски са били проведени северозападно от Белград, като полицията е търсела документи и друга информация, които да доведат до ареста на Хаджич. Не бяха съобщени никакви други подробности. (Б92, Бета, РТС, Пинк ТВ, Дневник, Вечерне Новости, Мондо, Блиц - 24/02/11)
