Албания продължава по-нататък в процеса на стабилизация и асоцииране в ЕС
27/06/2003
 
БРЮКСЕЛ, Белгия -- Албания и ЕС продължиха преговорите за подписване на споразумения за стабилизация и асоцииране в четвъртък (26 юни) в Брюксел. Министърът на интеграцията Сокол Нако ръководеше делегацията на шестата среща на съвместната комисия Албания-ЕС. Директорът на отдела за Западните Балкани в Генералната дирекция за външните отношения в Европейската комисия Райнхард Прибе похвали правителството за постигнатия значителен напредък в изпълнението на критериите на ЕС. Нако подчерта готовността на Тирана да продължи усилията за изкореняване на организираната престъпност и спиране трафика на хора. (Албейниън Нюс - 26/06/03)
