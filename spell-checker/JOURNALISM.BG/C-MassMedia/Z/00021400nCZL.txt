МВФ призовава Сърбия да ускори структурните реформи
					28/01/2007
					 
						БЕЛГРАД, Сърбия -- Постоянният представител на МВФ в Сърбия Харалд Хиршхофер призова в петък (26 януари) за продължаване и ускоряване на структурните реформи. Той подчерта, че в крайна сметка подобни реформи ще осигурят нови работни места и ще донесат просперитет на Сърбия. От друга страна той предупреди, че неспособността да се осъществят такива реформи ще намали конкурентоспособността на местната икономика. Компаниите, които не се преструктурират, ще натежат както на частния сектор, така и на фискалната политика, заяви той. (Политика - 27/01/07; РТС, Танюг - 26/01/07)
