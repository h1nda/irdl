Нов изблик на насилие в БиХ доведе до смъртта на трима души
					05/06/2008
					 
						САРАЕВО, Босна и Херцеговина (БиХ) – Въоръжен мъж уби трима души и рани четвърти късно вечерта във вторник (3 юни) в град Бихач. Полицията съобщи, че Серо Хаджич първо е застрелял турски гражданин в града, преди да убие друг мъж и неговия 24-годишен син. По-късно Хаджич е ранил четвърти човек в село Покой, преди да бъде заловен от полицията. Инцидентът става след подобна стрелба, в която душевно болен мъж уби шестима души в село Липница, в близост до Тузла. В сряда Томислав Петрович, на 45, призна своята вина и изрази съжаление. (Фена, Независне Новине, НТВ Хаят, A1, Танюг, Бета, Balkan Insight - 04/06/08; Дневни Аваз - 03/06/08)
