Върховният съд на Албания отложи делото срещу Медиу
					15/09/2009
					 
						ТИРАНА, Албания -- В понеделник (14 септември) Върховният съд отложи делото срещу бившия министър на отбраната Фатмир Медиу поради имунитета му като новоназначен министър. Медиу беше одобрен от президента Бамир Топи в понеделник за нов министър на околната среда и очаква само рутинното гласуване в парламента, за да заеме поста си. Той е обвинен в злоупотреба с власт като министър на отбраната във връзка с експлозиите през март 2008 г. в складовете за боеприпаси в Гердец, при които загинаха 26 души.
						Междувременно министър-председателят Сали Бериша посочи в изявление за пресата в понеделник, че министрите от новото правителство няма да могат да се крият зад имунитета си, ако срещу тях бъдат заведени съдебни дела. (Алсат, Гласът на Америка, Balkan Web, Шекули, Топ Нюз - 14/09/09)
