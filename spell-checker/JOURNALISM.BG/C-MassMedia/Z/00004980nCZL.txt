Сърбия и Черна гора пред завършване на новата конституция, ще се срещнат в неделя
03/11/2002
 
БЕЛГРАД, Югославия -- Сърбия и Черна гора са близо до постигането на споразумение за конституцията на тяхната обща държава, съгласно изявление от събота (2 ноември) в ежедневника Glas javnosti. Според вестника, единственият нерешен въпрос са правилата за избор на новия федерален парламент. Президентът на Черна гора Мило Джуканович настоява всяка република да изготви свои собствени процедури, докато югославският му колега Воислав Кощуница настоява за всеобщи избори. Сръбският министър-председател Зоран Джинджич подкрепя позицията на Джуканович, което се очаква да ускори преговорите. Конституционната комисия ще се събере отново в неделя.
В други новини, представители на управляващата Демократична опозиция на Сърбия и Кощуница се срещнаха в събота, за да обсъдят връщането на партията на Кощуница в сръбския парламент. Демократичната партия на Сърбия загуби своите 45 места в законодателния орган през юни, след като напусна управляващата коалиция. (Glas javnosti, B92, Танюг, SRNA - 02/11/02)
