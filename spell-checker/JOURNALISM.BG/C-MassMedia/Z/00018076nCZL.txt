Министрите на отбраната на Гърция и Белгия обсъждат регионалната стабилност
					29/03/2006
					 
						АТИНА, Гърция -- По време на среща в Атина във вторник (28 март) министърът на отбраната Евангелос Меймаракис и белгийският му колега Андре Флао бяха единодушни, че решенията на проблемите в Югоизточна Европа трябва да бъдат в полза на регионалния мир и стабилност. Те обсъдиха и проблеми, свързани с общата отбранителна политика на ЕС и военните операции в рамките на ЕС и НАТО.
						Също във вторник полицията в Атина съобщи, че е разбила верига за незаконен трафик на бебета. Властите потвърдиха, че шестима българи и четирима гърци -- включително един адвокат -- са били арестувани за опит да продадат българско бебе на гръцко семейство за 15000 евро. (AAП - 29/03/06; AНA - 28/03/06)
