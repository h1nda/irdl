Чович отказва да се оттегли от председателството на БиХ въпреки обвиненията в корупция
					24/03/2005
					 
						САРАЕВО, Босна и Херцеговина (БиХ) -- Драган Чович, хърватският член на тристранното председателство на БиХ, заяви в сряда (23 март), че няма да подаде оставка от поста си независимо от отправените му обвинения в корупция. Процесът срещу Чович е насрочен за 30 март. Пади Ашдаун, върховният международен представител в БиХ, и други официални представители на ЕС и САЩ призоваха за оттеглянето му. Съдебната власт също е намесена, тъй като Мато Тадич, председател на Конституционния съд, е ответник по същото дело. (ФТ - 24/03/05)
