Франция обяви съкращения на частите си в БиХ 
					27/04/2007
					 
						САРАЕВО, Босна и Херцеговина (БиХ) -- В свое изявление в четвъртък (26 април) френското върховно командване обяви, че ще намали числеността на своите войски в ЮФОР от 450 на 140 души до края на годината. Стъпката се предприема в съответствие с решението от миналия месец на ЕС да се намали числеността на ЮФОР във връзка с повишената сигурност в БиХ. Преди това преструктуриране базираните в Сараево части на ЮФОР проведоха в сряда в казармите в Пазарич пълномащабно учение по оперативна дееспособност. (Фена, ПБС - 26/04/07)
