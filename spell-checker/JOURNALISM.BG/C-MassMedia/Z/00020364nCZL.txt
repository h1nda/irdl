Депутати от държави в Западните Балкани се срещнаха в Тирана
					22/10/2006
					 
						ТИРАНА, Албания -- Депутати от Албания, Босна и Херцеговина, Македония, Черна гора, Сърбия и Косово се срещнаха в Тирана в петък (20 октомври), за да обсъдят интерпарламентарното сътрудничество в областта на евроатлантическата интеграция, борбата с престъпността и корупцията и гарантирането на мира и стабилността на Балканите. Регионалният форум бе проведен в рамките на парламентарния проект "Изток-запад", съвместна инициатива на Европейската културна фондация в Холандия и американската фондация "Форд".
						От друга страна, в Тирана в понеделник и вторник ще се проведе регионална парламентарна конфаренция, посветена на Адриатическата харта, интеграцията в НАТО и въпроси по сигурността. Тя ще привлече участници от страните, подписали Адриатическата харта - Албания, Хърватия и Македония. (Коха Йоне - 22/10/06; Албейниън нюз - 21/10/06; Уеб-сайт на албанския парламент - 20/10/06)
