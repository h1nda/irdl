Италия разби албанска мрежа за контрабанда на наркотици 
					29/09/2010
					 
						ТИРАНА, Албания -- Италианската полиция е арестувала 22-ма албанци, за които се смята, че са замесени в международна мрежа за контрабанда на наркотици. Според съобщения в медиите от вторник (28 септември) мрежата е действала в района на Абруцо, в западната част на Италия, и е използвала Албания и Белгия като основни маршрути за контрабандата на наркотици. Полицията е конфискувала 27 кг кокаин, 48 кг марихуана, 11 000 евро в брой и документи за около 600 незаконно регистрирани леки коли, които според сведенията са били използвани за транспортиране на наркотиците. 
						Други новини -- Албанската полиция - в сътрудничество със своите италиански колеги - е арестувала 11 души в Албания и в Бриндизи, Южна Италия, заподозрени в мафиотски дейности. Медиите в Тирана съобщиха в сряда, че прокуратурата в Лече е издала заповедите за арест. Смята се, че заподозрените имат връзки със „Сакра Корона Унита”, мафиотска организация, действаща в Бриндизи. (Топ Ченъл, Нюз 24, Топ Нюз - 29/09/10; Шекули, Balkan Web, Нюз 24 - 28/09/10)
