Албанският премиер Бериша раздава министерски постове
					03/09/2009
					 
						ТИРАНА, Aлбания -- Победителят на общите избори през юни, управляващата Демократическа партия (ДП) подписа коалиционно споразумение в сряда (2 септември) със Социалистическото движение за интеграция (СДИ) за управление на страната през следващите четири години. Лидерът на СДИ Илир Мета е номиниран за вицепремиер и външен министър. СДИ също ще контролира министерствата на здравеопазването и икономиката, както и поста заместник-председател на парламента. Премиерът Сали Бериша подчерта, че целта на коалицията е да доведе страната до членство в ЕС. Той добави, че те ще работят заедно, за да направят новия избирателен закон достъпен за всички. (Топ Ченъл, Шекули, Oра Нюз, Клан, Aлсат - 02/09/09)
