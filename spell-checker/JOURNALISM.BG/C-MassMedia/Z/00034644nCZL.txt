Полицията в БиХ се заема с организираната престъпност
					21/05/2010
					 
						САРАЕВО, Босна и Херцеговина (БиХ) -- Общо 48 души са били задържани в четвъртък (20 май) при широкомащабна операция срещу организираната престъпност, наркотрафика и контрабандата на оръжие в няколко града. Вътрешният министър на Република Сръбска Станислав Чаджо каза, че полицията е иззела големи количества наркотици, оръжия и боеприпаси. Прокурорите описват акцията като най-голямата съвместна операция срещу престъпността на полицейските служби от двете автономни области. (РТРС, БХРТ, Независне Новине - 20/05/10)
