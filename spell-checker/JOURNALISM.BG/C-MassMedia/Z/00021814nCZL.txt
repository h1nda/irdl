Прокурорите от Югоизточна Европа обединяват усилията си в борбата с престъпността 
					06/03/2007
					 
						САРАЕВО, Босна и Херцеговина (БиХ) -- Представители на прокурорските институции от Албания, БиХ, Черна гора, Сърбия, Хърватия и Македония се споразумяха в понеделник (5 март) в Сараево да обединят усилията си в борбата с организираната престъпност. В своята реч при откриването на форума главният прокурор на БиХ Маринко Юрчевич каза, че сегашното ниво на сътрудничеството е добро и е дало добри резултати. Министърът на сигурността Бариша Чолак обаче предложи страните от региона да хармонизират законодателството си с цел улесняване на събирането и обмена на доказателства. (News.bg, бТВ - 06/03/07; СРНА, ПБС - 05/03/07)
