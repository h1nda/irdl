Робъртсън призовава Балканите да се борят с престъпността и корупцията
07/09/2003
 
СОФИЯ, България -- Генералният секретар на НАТО лорд Джордж Робъртсън заяви пред участниците в конференцията по сигурността в София в петък (5 септември), че Балканите трябва да изкоренят организираната престъпност и корупцията. Той призна, че "страните от Югоизточна Европа постигнаха значителен напредък през последните няколко години в подреждането на собствения си дом, като проведоха трудни, но необходими реформи и се приближиха до евро-атлантическите структури". Той също така призова международната общност да потвърди отново ангажираността си с развитието на Балканите. Робъртсън, който ще се оттегли от поста си през декември, в момента провежда прощални визити в Югоизточна Европа. На конференцията в София присъстваха министрите на отбраната на Албания, Хърватия, Македония, Румъния, Сърбия-Черна Гора и Турция. (AФП, БTA, Медиапул, news.bg, MИA - 05/09/03)
