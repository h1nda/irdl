Гръцкият външен министър е песимист по отношение на решаването на спора за името на Македония 
					27/09/2006
					 
						НЮ ЙОРК, Съединени щати -- Гръцкият външен министър Дора Бакоянис се срещна с генералния секретар на ООН Кофи Анан във вторник (26 септември) и заяви, че нейната страна никога няма да позволи на Македония да стане член на НАТО или ЕС, докато спорът за името й с Гърция не бъде решен. Тя добави, че не очаква скорошно решаване на проблема, но е по-оптимистична за решаването на кипърския проблем. Бакоянис се срещна в четвъртък с посредника от ООН в спора за наименованието, Матю Нимиц. (Елефтеротипия - 27/09/06; Макфакс, А1 ТВ, ЕРТ, АНА-МПА - 26/09/06)
