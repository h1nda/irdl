Нано търси подкрепа за засилване на борбата срещу престъпността
25/01/2004
 
ТИРАНА, Албания -- Премиерът Фатос Нано призова държавните институции да засилят борбата срещу престъпността по време на среща в петък (23 януари) с ръководителите на разузнавателните служби ШИШ. Нано подчерта, че ШИШ, полицията, прокуратурата, армията и митниците трябва да работят ръка за ръка, за да ограничат организираната престъпност и незаконния трафик. Той призна, че е постигнат напредък през последните 18 месеца, но отбеляза, че трябва да има "далеч по-професионална рамка на сътрудничество между отделните звена в самите ШИШ, между ШИШ и партньорските служби, както и с други специализирани агенции в държавата". (ATA - 23/01/04)
