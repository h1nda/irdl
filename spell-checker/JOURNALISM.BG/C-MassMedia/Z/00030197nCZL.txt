Албански дипломат бе арестуван за наркотрафик в Турция
					08/05/2009
					 
						ТИРАНА, Албания – Турската полиция е арестувала висш дипломат от албанското посолство в Скопие по обвинения в наркотрафик, предадоха в четвъртък (7 май) местните медии. Представители на полицията заявиха,че Агим Хаджиу, който работи като втори секретар в посолството, е използвал дипломатическия си автомобил, за да пътува от Македония за Турция през България, и е пренесъл 65 кг хероин. Според съобщенията арестът е бил осъществен на 2 май, но властите го обявиха едва в четвъртък. Албанското външно министерство е отстранило Хаджиу от дипломатическия му пост, позовавайки се „неоправдано неизпълнение на задължения". (Balkan Web, Топ Чанъл, Клан, Алсат, Шекули - 07/05/09)
