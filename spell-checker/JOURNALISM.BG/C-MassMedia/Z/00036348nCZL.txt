Aлбанското мнозинство изгуби още един депутат
					13/10/2010
					 
						ТИРАНА, Aлбания -- Управляващото мнозинство изгуби още едно място в парламента във вторник (12 октомври), когато Дритан Прифти, член на коалиционния партньор Социалистическо движение за интеграция (СДИ) съобщи, че напуска партията и коалицията. Прифти бе замесен в публични скандали с лидера на СДИ Илир Мета заради политическите им постове, които започнаха, когато Прифти загуби поста си като министър на енергетиката при промените в кабинета миналия месец. Мета пое неговия пост. Прифти обяви, че освобождаването му е необосновано и представлява предателство спрямо него. Той също твърди, че негови съпартийци са заплашвали семейството му. Миналия месец други двама депутати напуснаха партиите си, единият от управляващата Демократическа партия, а другият от главната опозиционна Социалистическа партия. (Laймфундит, НОА, Шекули, Toп Ченъл - 12/10/10)
