Сръбският политик Шешел иска два месеца, за да реши каква защита да използва в Хага
					25/08/2008
					 
						ХАГА, Холандия -- Воислав Шешел иска два месеца, за да реши как да води защитата си в Трибунала за военни престъпления в Хага, каза на пресконференция в неделя (24 август) юридическият му съветник Зоран Красич. Трибуналът на ООН настояваше да назначи служебен защитник на Шешел, който отхвърли предложението. „Ако на съда трябваха два месеца да напише това си изискване, то на Шешел също ще са нужни два месеца, за да му отговори,” каза Красич. Според него досъдебното разследване е нарушило 78 от човешките права на Шешел. Лидерът на Сръбската радикална партия е обвинен в подбуждане на национализъм и етническо прочистване в бивша Югославия в началото на 90-те години на миналия век, както и в убийства, изтезания, незаконно задържане и депортиране. (Глас Явности - 25/08/08; Танюг, РТС - 24/08/08)
