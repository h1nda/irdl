Ашдаун: "Член на председателството на БиХ демонстрира "неуместна намеса"
					09/08/2005
					 
						САРАЕВО, Босна и Херцеговина (БиХ) -- Върховният представител Пади Ашдаун разкритикува в понеделник (8 август), т. нар. от него "неуместна намеса" на босненския член на председателството на БиХ Сюлейман Тихич по въпроси, свързани с административни назначения. От службата на Ашдаун са изпратили писмо до Тихич, в което се изразява загриженост във връзка с коментара на последния относно назначенията на новите ръководители на Държавната агенция за разузнаване и охрана и Държавната гранична служба на БиХ. Тихич постави под съмнение критериите, използвани от Ашдаун, който извърши назначенията, след като политиците в БиХ не успяха да се споразумеят кого да номинират за постовете. В своя отговор върховният представител предупреди, че подобни коментари "изглеждат като опит за упражняване на политическо влияние при назначаването на ключови държавни служители в структурите на сигурността на БиХ". (Източници на СВП - 08/08/05)
