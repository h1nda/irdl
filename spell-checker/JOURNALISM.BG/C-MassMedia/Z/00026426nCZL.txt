Албанци, жертви на инцидента в Гердец, заплашиха с гладни стачки
					13/05/2008
					 
						ТИРАНА, Албания -- Живеещите в близост до Гердец, където поредица от взривове в армейски погреби убиха 26 души, раниха 300 и разрушиха хиляди къщи на 15 март, започнаха в понеделник (12 май) протестни действия и заплашиха да започнат гладни стачки. Те твърдят, че правителството не им е предоставило никаква помощ и ги е принудило да мизерстват без вода и електричество. Заричайки се във вторник да продължат своите протести, те поискаха среща с министър-председателя Сали Бериша. 
						Междувременно прокуратурата изпрати в парламента документите, свързани с бившия министър на отбраната Фатмир Медиу, който подаде оставка заради трагедията в Гердец. Комисията, която разследва случая, се нуждае от тях, за да свали депутатския имунитет на Медиу. (BalkanWeb, Фокус, Шекули - 12/05/08)
