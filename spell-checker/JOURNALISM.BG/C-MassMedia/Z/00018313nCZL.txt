Турция започна реформа на обществено и здравното осигуряване 
					20/04/2006
					 
						АНКАРА, Турция -- В сряда (19 април) парламентът гласува за реформиране на системите за социално и здравно осигуряване на страната след близо двегодишни дебати между законодателите. Правителството се надява, че новоприетите мерки ще намалят дефицита в социалното осигуряване, който достигна 4,8 % от бюджета за 2005 г. Офрициалната възраст за пенсиониране ще се увеличи на 65 години, като в момента тя е 58 години за жените и 60 години за мъжете. Пакетът създава и универсално здравно осигуряване, което ще гарантира, че всички деца под 18 години ще могат да получават безплатни болнични грижи. 
						Също в сряда министърът на правосъдието Джемил Чичек заяви, че новият антитерористичен закон, одобрен от кабинета тази седмица, не заплашва човешките права и свободи. Той каза пред парламентарната комисия по правни въпроси, че определени аспекти от борбата срещу тероризма трябва да се засилят, като се има предвид неотдавнашната ескалация на етническо насилие от страна на терористичната Кюрдска работническа партия. Според съобщения в медиите новият законопроект предвижда санкции срещу родители, чиито деца участват в бунтове или във въоръжени бунтовнически групировки. (FT.com, НТВ, TurkishPress.com - 19/04/06)
