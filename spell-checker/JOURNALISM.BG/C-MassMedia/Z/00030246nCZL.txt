Български съд блокира по-високия избирателен праг
					13/05/2009
					 
						СОФИЯ, България -- Конституционният съд пресече опитите за увеличаване на избирателния праг за коалиции, който те трябва да преодолеят, за да спечелят места в парламента, съобщиха депутатите Огнян Герджиков и Георги Близнашки във вторник (12 май). Неотдавнашни промени в избирателния закон удвоиха прага от 4 % на 8 %. Решението на Конституционния съд означава, че избирателния праг и за партии, и за коалиции ще се върне на предишните 4 %.
						Други новини от вторник -- Европейската комисия официално деблокира 115 милиона евро спряно финансиране по програмата Инструмент за структурни политики за присъединяване (ИСПА). Решението е в отговор на демонстрираните от българските власти по-висока степен на контрол и по-добро съблюдаване на регламентите на ЕС.
						Също във вторник българският шампион по фигурно пързаляне Максим Стависки беше осъден на 2 години и шест месеца условно с петгодишен изпитателен срок за шофиране в пияно състояние и причиняване на катастрофа през 2007 г., при която един човек загина, а друг бе тежко ранен. Присъдата, издадена от Върховния касационен съд, отменя предишната ефективна присъда от две години и половина затвор. (Сега, 24 часа, Труд - 13/05/09; АП, АФП, Дарик, Дневник, БТА, БГНЕС - 12/05/09)
