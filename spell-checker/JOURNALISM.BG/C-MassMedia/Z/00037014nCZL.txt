Босненската полиция арестува 30 души в операция срещу автомобилни крадци 
					11/01/2011
					 
						САРАЕВО, Босна и Херцеговина (БиХ) -- Над 30 души бяха арестувани в понеделник (10 януари) в широкомащабна полицейска операция, обхващаща Федерация БиХ и Република Сръбска и имаща за цел разгромяването на банда, заподозряна в извършването на кражби на автомобили. Полицията претърси десетки места в няколко града, включително Сараево, Баня Лука, Тузла и Мостар, и конфискува леки коли, за които се смята, че са откраднати. Разследването, довело до акцията, е продължило шест месеца. Вътрешното министерство на Сърбия съобщи, че тамошната полиция е задържала други шестима крадци на автомобили, включително полицай от Крагуевац. Според твърденията заподозрените са крадели автомобили и са ги препродавали в БиХ след фалшифициране на документите и регистрационните им номера. (РТРС, СРНА, БХРТ, Фена - 10/01/11)
