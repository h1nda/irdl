Сръбските полицаи стачкуват за по-високи заплати
					04/02/2011
					 
						БЕЛГРАД, Сърбия -- Около 13 000 полицейски служители обявиха в четвъртък (3 февруари) стачка с искания за 40-процентно увеличение на заплатите им. Лидерът на независимия полицейски профсъюз Велимир Барбулов каза, че полицаите ще изпълняват законно признатите си минимални задължения. "Няма да патрулираме и ще се намесваме само в случаи на сериозни вълнения или за спасителни операции," посочи той. Другият профсъюз, представляващ полицаите, не подкрепи стачката. Миналата седмица учителите в цяла Сърбия напуснаха работните си места с искания за увеличаване на заплатите им с 24,5 %. Лекарите и аптекарите също обмислят прекъсвания на работата си. (Б92, Бета, РТС, ДПА - 03/02/11)
