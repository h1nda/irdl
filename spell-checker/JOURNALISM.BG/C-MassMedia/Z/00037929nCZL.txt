Агенцията за борба с корупцията на Косово съобщи, че през миналата година корупцията се е повишила
					25/03/2011
					 
						ПРИЩИНА, Косово -- Агенцията за борба с корупцията публикува годишния си доклад в четвъртък (24 март), заявявайки, че равнището на корупция се е покачило през 2010 г. От корупция са били засегнати повечето косовски институции, включително висши държавни служители, министри и бивши министри, съобщиха от агенцията. Нейният ръководител Хасан Претени отбеляза, че макар и да е бил регистриран известен напредък, корупцията все пак е струвала на икономиката над 10 млн. евро. Държавните предприятия са начело в списъка по отношение на размерите на корупцията, следвани от централното правителство, местните администрации и съдилищата. (Телеграфи, Кохавижън, ТВ 21, РТК, Клан Косова - 24/03/11)
