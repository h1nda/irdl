СВП подкрепя идеята Мостар да стане столица на Федерация Босна и Херцеговина
31/10/2002
 
МОСТАР, Босна и Херцеговина (БиХ) -- Службата на Върховния представител (СВП) публикува изявление в сряда (30 октомври), в подкрепа на предложението Мостар да бъде определен за столица на Федерация Босна и Херцеговина (ФБиХ). Представител на СВП заяви, че идеята би спомогнала за по-нататъшното обединяване на мюсюлманската и хърватската общност във ФБиХ, но изцяло зависи от готовността на двете общности да превърнат Мостар в истински обединен град. Предложението възникна при подписването на Мадридската декларация през 1998 г. в рамките на Съвета за поддържане на мира за БиХ. Поради липса на обществена поддръжка, то беше подновено след провеждането на предсрочните парламентарни избори по-рано този месец. (ХИНА, СВП уеб-сайт - 30/10/02)
