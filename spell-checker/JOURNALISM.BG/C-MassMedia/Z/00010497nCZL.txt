МВФ одобри нов заем за Турция
18/04/2004
 
ВАШИНГТОН, САЩ -- 24-членният изпълнителен борд на МВФ одобри заем от 495 млн. долара за Турция в петък (16 април) и се съгласи да удължи до февруари 2005 г. пакета помощи за Анкара. Заемът е част от кредитната линия от 18.6 млрд. долара, от която Турция досега е използвала 16.2 млрд. долара. МВФ похвали правителството за усилията му да намали инфлацията и лихвените проценти, но предупреди, че Турция не е успяла да изпълни отделни задания, свързани с бюджетния дефицит, паричното обръщение и съкращаването на администрацията. (Ройтерс, АФП, AП - 16/04/04)
