София е домакин на регионална конференция, посветена на полицейското сътрудничество и борбата с тероризма 
					14/04/2005
					 
						СОФИЯ, България -- Двудневна регионална конференция по полицейско сътрудничество и борба с тероризма започна в четвъртък (14 април) в София. Представители на вътрешните министерства и службите за сигурност на Албания, Босна и Херцеговина, България, Хърватия, Македония, Румъния и Сърбия и Черна гора участват в конференцията заедно със свои колеги от Германия и Люксембург. Откривайки конференцията, главният секретар на МВР Бойко Борисов подчерта, че тероризмът не е проблем на една отделна страна.
						Други новини: Комисия от политици и експерти настоява ЕС да развие стратегия за ускоряване на присъединяването на всички страни от Западните Балкани като средство за установяване на мир и стабилност в региона. През седмицата бе публикуван доклад на Международната комисия за Балканите, плод на едногодишно проучване. (Труд, БНР, Гардиън - 14/04/05)
