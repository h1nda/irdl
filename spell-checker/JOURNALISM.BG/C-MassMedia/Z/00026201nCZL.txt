Работници от Гердец организираха протест срещу правителството
					21/04/2008
					 
						ТИРАНА, Албания -- Работници от склада за боеприпаси край село Гердец и жители на Вльора организираха в неделя (20 април) протест с настоявания да получат компенсациите, обещани им от правителството скоро след серията от взривове във фабриката, при които загинаха 29 души, 300 бяха ранени и стотици домове в региона бяха разрушени. Полицията попречи на множеството да се приближи до мястото, където станаха експлозиите на 15 март. Демонстрантите заявиха, че премиерът Сали Бериша ги е излъгал, като им е обещал компенсации, каквито никой досега не е получил. ( Коха Йоне, Шкип - 21/04/08; Шекули, BalkanWeb - 20/04/08)
