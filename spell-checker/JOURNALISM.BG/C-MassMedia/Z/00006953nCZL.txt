Българският съюз на автомобилистите и балканските му партньори се споразумяха за безплатна помощ по пътищата
15/05/2003
 
СОФИЯ, България -- Представители на Българския съюз на автомобилистите (БСА) и сродните му организации в балканските страни постигнаха споразумение да оказват безплатна помощ по пътищата на техните членове. Председателят на БСА Георги Янакиев каза в сряда (14 май), че неговите членове ще получават безплатна помощ, когато пътуват в Македония, Гърция, Румъния и Сърбия-Черна Гора. Същата услуга ще бъде оказвана на членовете на сродните балкански организации по време на пътуванията им в България. Решението ще влезе в сила през юни. (Дневник, Стандарт - 15/05/03)
