Румъния иска поста еврокомисар по земеделието в ЕК
					21/09/2009
					 
						БУКУРЕЩ, Румъния -- Теодор Столожан, заместник-лидер на Демократическата либерална партия (ДЛП), заяви в неделя (20 септември), че земеделското портфолио в Европейската комисия (ЕК) продължава да бъде приоритет за страната, но с конкуренти като Австрия и Ирландия Румъния се нуждае и от други възможности. План "Б" ще бъде разширяването или портфолиото на научните изследвания, каза той. "Ние смятаме разширяването за важно портфолио, от политическа гледна точка особено по отношение на Югоизточна Европа. Румъния има голям интерес да подкрепя присъединяването на страните от региона." Подобни мнения бяха изразени от външния министър Кристиан Диаконеску и от Леонард Орбан, сегашния румънски еврокомисар, отговарящ за мултилингвизма. (Найн o'клок - 21/09/09; Meдиафакс - 20/09/09)
