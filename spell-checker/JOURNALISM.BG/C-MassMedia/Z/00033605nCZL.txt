Албания ще унищожи старите си боеприпаси до 2013 г.
					01/03/2010
					 
						ТИРАНА, Албания -- Според съобщенията армията работи за унищожаването на всички стари боеприпаси, наследени от комунистическия режим, до 2013 г. Около 184 000 тона съветски и китайски боеприпаси ще бъдат унищожени с цел намаляване на потенциалния риск, който арсеналите представляват за хората, живеещи в близост до складовите съоръжения в цяла Албания, предадоха в неделя (27 февруари) местните медии. По времето на режима на Енвер Ходжа Албания внася огромни количества боеприпаси за собствената си отбрана, но арсеналът не е бил използван. Близо 90 000 тона са унищожени, откакто военните са започнали процеса в началото на 90-те години на миналия век. (Дойче Веле, Телеграфи - 27/02/10)
