Румъния отвори отново пропускателен пункт на границата с Молдова
					04/08/2008
					 
						БУКУРЕЩ, Румъния -- Правителството отвори отново в неделя сутринта (3 август) пропускателния пункт в Скулени на границата с Молдова след съвместно решение на Румъния и Молдова. Затварянето на пункта бе наложено от изключително високото ниво на река Прут. Движението през пропускателния пункт в Станка бе възобновено в събота.
						Други новини -- Премиерът Калин Попеску Търичану заяви в неделя, че възстановяването на домовете, засегнати от неотдавнашните наводнения, е основен приоритет за правителството. Около 800 къщи се срутиха заради наводнението.
						Междувременно Южна Румъния ще бъде засегната от нова топла вълна в понеделник и вторник. Очаква се температурите в южните области Олтения и Мунтения да достигнат 36 градуса по Целзий. За Букурещ метеоролозите очаква температура от 35 градуса. (Хотнюз - 04/08/08, Агерпрес, Медиафакс - 03/08/08)
