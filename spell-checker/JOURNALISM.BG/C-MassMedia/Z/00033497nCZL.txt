Хага отхвърли искането на Шешел за сваляне на обвиненията
					21/02/2010
					 
						ХАГА, Холандия -- Трибуналът на ООН за военни престъпления отхвърли в петък (19 февруари) искането на лидера на Сръбската радикална партия (СРП) Воислав Шешел за сваляне на всички обвинения срещу него и за прекратяване на съдебните поцедури за военни престъпления поради нарушаване на правата му на обвиняем. Шешел основава искането си на "доктрината за злоупотреба с процедурите" в англо-саксонската система, настоявайки, че целта на съдебната камара е да го държи в ареста колкото е възможно по-дълго. Съдебната камара твърди, че отлаганията са били наложителни, за да се осигури справедлив съдебен порцес и допълнително време и за двете страни за проверка на важни елементи. 
						Шешел е в ареста от февруари 2003 г. за военни престъпления срещу несърби в Хърватия, Войводина и Босна и Херцеговина между 1991 г. и 1993 г. Съдебният процес срещу него започна през септември 2007 г., но бе прекъснат през февруари 2009 г. след твърдението на свидетел, че е получил заплахи от Шешел. Съдебните процедури бяха възобновени миналия месец. (Б92, Taнюг - 20/02/10)
