Сърбия връща тленните останки на 44 косовски албанци 
					17/12/2004
					 
						ПРИЩИНА, Косово, Сърбия и Черна гора -- В четвъртък (16 декември) Сърбия върна на Косово тленните останки на 44 етнически албанци, убити по време на конфликта от 1999 г. и препогребани в Батайница, недалеч от Белград. Роднини на жертвите и премиерът Рамуш Харадинай присъстваха на предаването им на контролен пункт на ООН. Премиерът обеща, че неговото правителство ще работи дейно за установяването на съдбата на повече от 3 000 души, които все още се водят за изчезнали след конфликта. Останките на близо 900 етнически албанци бяха открити досега в масови гробове в Сърбия, но едва 350 от тях са идентифицирани и върнати на семействата им. Сред изчезналите има общо 529 сърби и 203 души от друг етнически произход. (Би Би Си, AФП - 16/12/04)
