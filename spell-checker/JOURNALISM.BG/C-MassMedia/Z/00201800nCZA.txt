Груда смята, че МНТБЮ е трябвало да следва модела на Нюрнберг
					27/08/2011
					Директорът на Института за военни престъпления в Косово твърди, че сътрудниците и онези, които са решили да запазят мълчание за престъпленията трябва също да бъдат изправени пред правосъдието.
					От Мухамет Брайшори за Southeast European Times в Прищина - 27/08/11
 
					 
						
Груда смята, че съдебните процеси, проведени в Хага не стигат достатъчно далеч. [Ройтерс]
						Неотдавна създаденият Институт за военни престъпления в Косово ще събира данни за престъпления срещу човечеството и актове на геноцид, извършени в Косово от 1998 г. до юни 1999 г. Във втората част от това интервю с кореспондента на SETimes Мухамет Брайшори, неотдавна назначеният директор на института Зейнула Груда обсъжда съмненията си по отношение на Трибунала на ООН за военни престъпления. 
						
						SETimes: Mнозина в Косово чувстват, че МНТБЮ не е въздал правосъдие по отношение на престъпленията в Косово. Какво е вашето мнение по този въпрос? 
						
						Груда: Много съм благодарен за този въпрос, който е изключително важен. Да бъдат наказани онези, които са извършили военни престъпление, е условие от първостепенна важност. То е удовлетворение за жертвите, то е изискване за правосъдие и изискване за по-добър живот за бъдещите поколения. То също е и предупреждение за другите да не извършват подобни престъпления. 
						За съжаление случилото се в МНТБЮ и в Сърбия е че, съдълищата са разгледали символичен брой дела. Това не е важно. Те са разгледали дела на онези, които са наредили извършването на престъпления и на някои извършители на престъпления на място, но не и други. 
						На теория и практика това е погрешно, защото един от големите авторитети по международно право Хюго Гротиус - в книгата си за закона на войната и мира - казва, че не само онези, които са извършили, но и онези, които са планирали, помагали, подкрепяли извършването на престъпления, прикривали са престъпления или дори не са се опитали да предотвратят извършването на престъпления, носят отговорност. 
						Имайки предвид това … смятам, че в това отношение Международният съд се провали. Трябваше да започнат с денацифицирането на Сърбия, с отстраняването на всички, които са били свързани с оказването на помощ, планирането и нареждането на извършване на престъпления. В този случай трябва да се въздаде правосъдие. Същото е както в Нюрнбергския процес. 
						Обвинителният акт и решението за наказания [в Нюрнберг] не засегнаха само обвинените и изправените пред съда, но също така бяха обвинени и обявени за престъпници Нацистката партия, СС и Гестапо. Обявено бе, че всички, свързани с тях, трябва да бъдат изправени пред съда. 
						Ако бе следван моделът на Нюрнберг всички формации от времето на войната щяха да бъдат обявени за престъпни. Лидерите на политически партии, особено радикалите и екстремистите - Червените барети, Бели орлови, Тигрите на Аркан - бяха престъпни формации, финансирани от държавата и обучавани от полицията и армията. В Косово във военни престъпления са обвинени повече албанци, отколкото сърби. 
						
						SETimes: Какво може да очаква народа на Косово от мандата ви в Института? 
						
						Груда: Tова е относително дългосрочна работа. След Втората световна война евреите работят по Холокоста и това ще отнеме десетилетия защото често работата, свързана с военните престъпления, е трудна задача. 
						В БиХ имаше институт, създаден по време на войната, който извърши невероятна работа и издаде много книги. Ние също имаме книги за военните престъпления, но книгите, издадени от институти са по-надеждни и хората, работещи там имат по-добра квалификация. 
						Работата на Института ще бъде да се събират доказателства и данни, да се създаде банка от данни, предлагаща възможност на всички да я видят и използват; да се систематизират данните, да се обработят данните и да се публикуват, ако за това има финансови ресурси. И може би един ден това ще помогне за представяне на доказателства срещу Сърбия в МС. 
						Сега разполагаме с хиляди снимки, осигурени от Съвета за защита на човешките права и свободи в Косово (KMDLNJ) [първата НПО за защита на човешките права, създадена през 1990-те години] на най-ужасните престъпления. Това е дългосрочна работа, която ще свършим по най-добрия възможен начин. 
						Добре е, че имаме институционалната подкрепа на министъра на правосъдието и на правителството, което улеснява работата ни, и гарантира нейното качество. Институтът ще осигури качествена информация... за всички онези, които искат да познават историята и истината.
