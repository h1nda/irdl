Македонското правителство одобри план за работа през 2003 г.
18/02/2003
 
СКОПИЕ, Македония -- В понеделник (17 февруари) правителството одобри план за работа през 2003 г., в който се определят графиците за осъществяването на Охридския мирен договор, структурните реформи и децентрализацията на властта. Като приоритети на кабинета документът посочва намаляването на бедността и безработицата, създаването на условия за завръщането на изселените и борбата с организираната престъпност и корупцията.
Също в понеделник, министърът на отбраната Владо Бучковски се срещна с шведската си колежка Лени Бьорклунд. По време на разговорите, Бучковски отбеляза, че ситуацията на сигурност в страната остава нестабилна, но подчерта значението на твърдата позиция на международната общност срещу бунтовническите групировки. (МИА, A1 ТВ, Макфакс - 17/02/03)
