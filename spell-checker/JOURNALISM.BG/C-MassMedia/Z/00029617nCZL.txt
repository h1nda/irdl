Хърватското финансово министерство и профсъюзите не успяха да се споразумеят за намаляване на заплатите в публичния сектор
					16/03/2009
					 
						ЗАГРЕБ, Хърватия -- Финансовото министерство не успя да убеди в събота (14 март) синдикатите да приемат заплануваните намаления на заплатите в публичния сектор. Срещата бе посветена на преразглеждане на бюджета за 2009 г., което допуска значителни намаления на разходната част с цел запазване на контрола върху дефицита и осигуряване на повече средства за проекти за развитие за компенсиране на отрицателните последици от икономическата криза. Синдикатите отхвърлиха предложените намаления на заплатите, настоявайки, че не е редно 240 000 държавни служители да поемат основния товар на икономическата криза. Те призоваха също за по-всестранни мерки за икономии. (ХРТ, Пословни Дневник - 14/03/09)
