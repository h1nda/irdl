Върховният представител в БиХ заяви, че повдигането на въпроса за референдум в РС е безотговорно 
					26/06/2006
					 
						БАНЯ ЛУКА, Босна и Херцеговина (БиХ) -- В интервю за осведомителната агенция СРНА, публикувано в неделя (25 юни), върховният представител Кристиан Шварц-Шилинг отново предупреди, че повдигането на въпроса за референдум за отделянето на Република Сръбска (РС) е безотговорно и провокативно. Той повтори, че РС е автономна област и неразделна част от БиХ и като такава няма юрисдикция за организиране на подобен вот. Нито пък, добави той, международната общност ще толерира каквато и да било заплаха за суверенитета на БиХ. Премиерът на РС Милорад Додик повдигна въпроса за първи път след неотдавнашното отделяне на Черна гора от Сърбия.
						Други новини -- Прокуратурата на БиХ за военни престъпления обяви в края на седмицата, че е издала 13 обвинителни акта за последните 18 месеца. Те са резултат от 86 разследвания срещу 245 души. Трибуналът на ООН прехвърли три дела срещу шестима обвиняеми на съдебната власт в БиХ. (Независне Новине - 26/06/06; СРНА, РТРС, НТВ Хаят, ПБС БиХ - 25/06/06)
