Защо Албания се присъедини към "Коалицията на желаещите"
14/04/2003
&lt;FONT size="1" color="gray" face="verdana"&gt;Албанският външен министър Илир Мета съобщи на 28 февруари, че албанското правителство ще подкрепи Вашингтон в случай на военен удар на ръководената от САЩ коалиция срещу Ирак. [АФП]&lt;/font&gt;&lt;br&gt;&lt;br&gt;
Албанският парламент гласува единодушно решението за присъединяване към водената от САЩ коалиция за свалянето на режима на Саддам Хюсеин. Шабан Мурати, албанският посланик в Швеция, обяснява защо.
Посланик Шабан Мурати за Southeast European Times - 14/04/03
 
 
Във външната политика на Албания след Втората световна война има само няколко исторически момента, в които принципите на международните отношения съответстваха на държавните и национални интереси толкова очевидно, колкото в случая с кризата в Ирак. Решението за присъединяване към международната коалиция, водена от САЩ, срещу режима на Саддам Хюсеин е резултат от широк политически и обществен консенсус. При една от редките прояви на съгласие, албанският парламент гласува единодушно на 3 март решението да се предоставят въздушното пространство, пристанища и военни бази на разположение на "Коалицията на желаещите". Когато на 13 март парламентът гласува изпращането на албанска военна част, която да се присъедини към коалицията в залива, имаше само един въздържал се и нито един глас "против". Такова единодушие в едно демократично и плуралистично общество е ясен показател за пълната обвързаност на Албания с тази кауза.
Единството на правителство, опозиция и мнозинството от албанското общество по въпроса за кризата в Ирак показва желанието на албанската външна политика и дипломация да играе все по-значителна роля в процеса за мир и стабилност. Албания се присъедини към "Коалицията на желаещите", защото има ясни политически и дипломатически идеи, платформи и виждания относно значението и ефекта на новия етап от световната война срещу международния тероризъм.
Първоначално Албания свързваше участието си в "Коалицията на желаещите" с демокрацията и демократизацията на международните отношения. Изборът, който направи между иракския тираничен, терористичен режим и САЩ отговаря на принципите и на ценностите на цивилизацията, които доведоха до свалянето на албанския комунистически тоталитарен режим преди 11 години. Албанският президент Алфред Моисиу подчерта в речта си на 25 март пред Съвета за национална сигурност, че според албанците "войната в Ирак е война против войната, война за мир, за един свят много по-сигурен и свободен. Ние не гледаме на тази война като на война на САЩ и Великобритания, а като на война, защитаваща мира и ценностите на цивилизованото човечество срещу заплахата на международния тероризъм".
Окуражаващо е, че с позицията си по иракската криза Албания е в крак с повечето източноевропейски страни, които също възникнаха след свалянето на комунистическата диктатура. Неприятният опит от дългите години подтисничество е направило албанската външна политика по-чувствителна и по-отзивчива към борбата за човешки права и срещу диктатори като Саддам Хюсеин. Албанският външен министър Илир Мета, заедно с деветте външни министри на страните от Вилнюската група, подписа декларация, подкрепяща позицията на коалицията относно иракската криза. Президентите на Албания, Хърватска и Македония подписаха съвместна декларация на 12 февруари, също в подкрепа на коалицията.
&lt;table border="0" align="left" width="216" height="172"&gt;
 &lt;tr&gt;
 &lt;td&gt;&lt;img src="../../images/photos/030327-SHABANphoto2.jpg" align="left" width="216" height="172"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;В писмо до албанския премиер Фатос Нано (вляво) американският президент Джордж Буш заяви, че САЩ високо ценят желанието на Албания да подкрепи коалицията и ролята на страната като важен фактор за регионалната и световна сигурност. Президентът Алфред Моисиу (вдясно), заедно с президентите на Хърватска и Македония подписаха обща декларация на 12 февруари в подкрепа на коалицията. [АФП]&lt;/font&gt;&lt;/td&gt;
 &lt;/tr&gt;
&lt;/table&gt;
Като една от 45-те страни, присъединили се към "Коалицията на желаещите", Албания не бе водена от икономически интереси за позицията си относно Ирак и няма интереси за петрола на тази страна. Страната бе ръководена от демократични принципи и дори би могло да се каже, че един от мотивите за подкрепа на международната война срещу Саддам Хюсеин бе идеалистичното усещане, че се е обогатила с тези принципи.
Участието във водената от САЩ коалиция стана за Албания нова повратна точка в областта на международните отношения и равенството на страните в световното семейство. Чрез това участие Албания разбра и откри много по-ефективна и по-конкретна роля, която малките държави биха могли да играят в международните отношения и световната сигурност. Това е важен елемент на истинската демократизация на отношенията между страните и на необходимостта да се обръща все по-голямо внимание на мнението на малките държави по международни проблеми, в международните институции и организации. В писмо до албанския премиер Фатос Нано от 19 март, президентът Джордж Буш заяви, че САЩ високо ценят желанието на Албания да подкрепи коалицията и ролята й на важен участник в регионалната и световната сигурност.
В днешния свят, взаимната зависимост на индивидуалната, регионална и световна сигурност се повишава с всеки изминал ден. Действията на международната коалиция в Косово, Афганистан и Ирак по време на целия период след края на Студената война са три примера на положителни повратни точки в установяването на нови демократични отношения, в които принципите на помощта и хуманитарното посредничество взима връх над бездушието на импозантната законност на терористичните и диктаторски режими. Албания силно подкрепяше интервенцията на НАТО срещу режима на Слободан Милошевич в Косово. Тези отношения укрепнаха по-късно, когато Албания подкрепи нападението на международната коалиция срещу терористичния режим на талибаните в Афганистан, изпращайки една част от въоръжените си сили. В Тирана, албанските военнослужещи в Афганистан и Ирак са считани за войници на мира и демокрацията.
В позицията си по иракската криза, албанската дипломация остана вярна на старите, традиционни принципи на албанската нация -- принципите на лоялност и признателност. Това е така заради дълбокото убеждение и признателността на албанците към САЩ, които помогнаха на Албания да извоюва независимост в началото на миналия век и които спасиха народа на Косово от геноцид и етническо прочистване. Историческата памет има голяма роля в мотивацията на дипломацията и външната политика на всяка една страна, и не случайно това бе подчертано от всички албански лидери в последно време. Тази признателност към САЩ е валидна не само за албанците в Албания, но и за албанците в Косово, Македония, Черна гора и навсякъде другаде. На 24 март в Тирана и Прищина бяха проведени официални церемонии по случай четвъртата годишнина от военните операции на НАТО срещу режима на Милошевич.
Това, че Албания се присъедини към "Коалицията на желаещите" бе избор, произтекъл от независимите действия на албанската дипломация. Поддръжниците и опонентите на войната в Ирак споделят идеята, че международните отношения от сега нататък няма да бъдат същите като преди. Албания е убедена, че последните събития ще доведат до един по-свободен, по-сигурен и по-демократичен свят.
