Станишев потвърждава подкрепата на страната си за интеграция на Западните Балкани в ЕС
					04/06/2006
					 
						СКОПИЕ, Македония -- Докато бе на посещение в Скопие в събота (3 юни) премиерът на България Сергей Станишев потвърди подкрепата на страната си за интеграция на Македония и Западните Балкани в ЕС. На съвместна пресконференция със своя македонски колега, Владо Бучковски, Станишев също заяви, че основен приеритет в регионалните и двустранни отношения трябва да бъде укрепването на икономическото и търговско сътрудничество. По време на посещението на Станишев, двете страни подписаха споразумение за гранично полицейско сътрудничество, целящо засилване на борбата срещу тероризма, организираната престъпност и незаконната миграция. България и Македония също официално обявиха началото на проекта за построяване на нов 400 kw електропровод. (Уеб-сайт на българското правителство, Макфакс, A1 ТВ, Телма ТВ - 03/06/06)
