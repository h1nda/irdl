Белгийските депутати приеха резолюция в подкрепа на усилията за обединение на Кипър
					15/07/2008
					 
						БРЮКСЕЛ, Белгия -- В понеделник (14 юли) депутатите с голямо мнозинство приеха резолюция в подкрепа на усилията, полагани от общностите на гърците и турците в Кипър, за обединение на разделения остров. Резолюцията призовава белгийското правителство да окуражи лидерите на кипърските гърци и турци да започнат преки преговори за обединение, както и да допринесе за изграждането на атмосфера на доверие и взаимно уважение. Белгийските депутати приветстваха също назначаването на бившия австралийски външен министър Александър Даунър за нов специален пратеник на ООН в Кипър. (Си Ен Ей, Филелефтерос, Политис, АНА-МПА - 14/07/08)
