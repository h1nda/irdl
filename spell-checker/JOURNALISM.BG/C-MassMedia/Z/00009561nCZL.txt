МОК ще направи проверка на олимпийските обекти
21/01/2004
 
АТИНА, Гърция -- Денис Озуълд, член на Международния олимпийски комитет (МОК), който упражнява надзор върху подготовката на Летните игри през 2004 г., пристига в Атина в сряда (21 януари), за да провери темпа на изграждане на няколко обекта. Инспекцията предшества заседание на МОК в Атина през следващия месец. Тилемахос Хитирис, говорител на правителството по въпросите на Олимпиадата, заяви пред репортери, че изборите на 7 март няма да разстроят подготовката за Игрите.
Други новини: според организаторите на Олимпиадата 138 000 души са подали молби за заемане на 60 000 работни места като доброволци. Атина се надява да получи молби от най-малко 150 000 кандидати. (АП - 20/01/04)
