Ръководителят на ЮНМИК Заниер каза, че преструктурирането ще бъде радикално
					26/06/2008
					 
						ПРИЩИНА, Косово -- Преструктурирането на ЮНМИК ще бъде доста радикална операция, която ще промени в значителна степен структурата й, каза новият ръководител на мисията Ламберто Заниер в сряда (25 юни). "Преструктурирането ще я приведе в съответствие с реалностите на място", каза Заниер пред репортери в Прищина. Тези реалности включват разполагането на полицейската и съдебна мисия на ЕС - ЮЛЕКС. 
						Междувременно в сряда говорителят на Държавния департамент на САЩ Том Кейси, отговаряйки на въпроси на американски сенатори, повтори този мотив, определяйки ЮНМИК като "по-малка операция, която независимо от това ще има значителна роля". 
						Други новини от сряда -- Ръководителят на Международната гражданска служба в Косово Питер Фейт каза, че очаква всички страни от региона да признаят Косово "колкото може по-скоро". "Ние се надяваме, че това ще стане много бързо", каза Фейт за черногорската телевизия (РТЧГ) в Подгорица. Той каза, че въпреки че Белград може да не разглежда признаването като приятелски акт, то може да допринесе за регионалната стабилност. (Шекули - 26/06/08; Уебсайт на ЮНМИК, Фонет, Бета, Уебсайт на Държавния департамент на САЩ, РИА Новости, Блиц, ИТАР-ТАСС, РТЧГ, Макфакс, Нет Прес - 25/06/08)
