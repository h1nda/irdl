Държавният прокурор на Косово получи жалби за изборни нередности 
					06/01/2011
					 
						ПРИЩИНА, Косово -- Държавната прокуратура е получила 133 жалби, свързани с нередности в изборния процес от 12 декември, съобщиха медиите в сряда (5 януари). Този изборен процес беше определен от някои от кандидатите и от анализатори като най-лошия, организиран някога в Косово, въпреки някои твърдения, че процесът е бил демократичен и успешен. В някои изборни секции избирателната активност е била 150 %, което е ясен знак за вероятни други измами. Повечето от жалбите, внесени в прокуратурите, идват от Прищина, следвана от Призрен и Митровица. 
						В сряда започна и тридневната предизборна кампания в три общини, където нередностите принудиха властите да насрочат повторно гласуване. То ще се състои в неделя. (Кохавижън, РТК, ТВ 21, Balkan Web - 05/01/11)
