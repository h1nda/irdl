Кметът на Букурещ намеква, че може да бъде номиниран за премиер
					17/09/2004
					 
						 БУКУРЕЩ, Румъния -- Кметът на Букурещ Траян Басеску, който оглавява опозиционната Демократическа партия, подава сигнали за възможното му номиниране за поста министър-председател, ако съюзът с Националлибералната партия спечели изборите. Местните медии предадоха в четвъртък (16 септември), че Басеску, който отхвърляше тази идея през последните няколко месеца, вече не я изключва. Общите избори са насрочени за 28 ноември. 
						 Други новини: Румъния заведе в четвъртък дело срещу Украйна в Международния съд. Причината е спорът за общата граница между двете страни през северната част на Черно море. (Мониторул, Ромпрес, Найн о'клок - 17/09/04)
