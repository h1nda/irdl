Българският премиер е на посещение в Хърватия
16/09/2003
 
СОФИЯ, България -- Във вторник (16 септември) премиерът Симеон Сакскобурготски започна двудневно работно посещение в Хърватия, където той ще присъства на церемонията по откриването на Загребския международен есенен панаир. България ще получи статут на страна-партньор по време на форума. Сакскобурготски ще се срещне с премиера Ивица Рачан, председателя на парламента Златко Томчич и президента Стипе Месич.
Междувременно българският президент Георги Първанов продължава обиколката си в Южна Азия. В понеделник в Сингапур той подписа Спогодба за взаимна защита и насърчаване на инвестициите. (Труд, 24 часа - 16/09/03; БТА, БНТ, БНР - 15/09/03)
