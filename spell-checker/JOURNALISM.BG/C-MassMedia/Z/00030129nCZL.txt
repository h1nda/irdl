Насилие помрачи първомайските митинги в Турция и Гърция
					03/05/2009
					 
						AНКАРА, Турция/AТИНА, Гърция -- Десетки бяха ранени, включително най-малко 21 полицаи и повече от 100 души бяха задържани в сблъсъци между демонстранти и полицията по време на митинги по случай Деня на труда в Турция в петък (1 май), съобщиха властите. Полицията е използвала сълзотворен газ и водни оръдия, за да разпръсне демонстрантите, които са хвърляли камъни и петролни бомби на централния площад в Истанбул "Таксим".
						В Атина избухнаха сблъсъци, след като повече от 6000 души се събраха в центъра на града за традиционните първомайски митинги. Полицията е използвала сълзотворен газ, за да разпръсне група от 300 демонстранти, които са запалили една кола. Не се съобщава за ранени или арестувани. (Aнадолска информационна агенция, Хюриет, АФП, АП, Ройтерс, AНА-MПА, In.news, ЕРТ - 01/05/09)
