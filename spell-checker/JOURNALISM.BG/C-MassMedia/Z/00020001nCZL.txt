ЕК ще забави докладите си за Турция и Западните Балкани 
					20/09/2006
					 
						БРЮКСЕЛ, Белгия -- Европейската комисия вероятно ще забави мониторинговите си доклади за Турция, Хърватия и западнобалканските страни с две седмици и ще ги публикува на 8 ноември вместо на 24 октомври. Кристина Наги, говорителка на еврокомисаря по разширяването Оли Рен, каза на пресконференция във вторник (19 септември), че отлагането се дължи на промени в графика на ЕК. Докладите за България и Румъния, които се очаква да изяснят дали двете кандидат-членки ще се присъединят към ЕС през януари, според предвидения график, ще излязат на 26 септември, както бе обявено по-рано. (Ватан, Ройтерс - 20/09/06; БНР, Ройтерс - 19/09/06)
