Румънското правителство възстанови антикорупционен шеф
					01/02/2009
					 
						БУКУРЕЩ, Румъния -- Министърът на правосъдието Каталин Прадоиу заяви в петък (30 януари), че ще възстанови шефа на Националната дирекция "Антикорупция" (НДА) Даниел Морар. Продоиу заяви на пресконференция, че този ход ще бъде "ясно послание до международната общност, че правосъдната система на Румъния е решена да се бори с корупцията и да защитава финансовите интереси на ЕС". Миналия август Министерството съобщи, че Морар ще бъде сменен заради предполагаеми близки връзки с президента Траян Бъсеску. Под управлението на Морар НДА започна разследване за корупция срещу осем бивши или настоящи министри от кабинета, включително и срещу бившия премиер Адриан Нъстасе. (Meдиафакс, Hotnews, Зиаре, AФП, ЮБизнес - 30/01/09)
