Албания отваря сектора на електрозахранването
					30/11/2011
					Албанският парламент прие закон, който ще позволява на потребителите да купуват електричеството си извън държавната мрежа. Други бизнес новини: работниците в българските железници протестират, а Гърция планира да продаде газовата компания ДЕПА.
					 
						
Новият закон частично ще либерализира пазара на електричество в Албания. [Reuters]
						
						Албанският парламент прие закон в събота (26 ноември), който ще позволи на големите електропотребители да купуват и от други доставчици, освен държавния монополист КЕШ и електроразпределителното дружество ЧЕЗ. Това е стъпка към либерализиране на пазара на електричество в страната. Министърът на енергетиката Насип Нако каза, че законът е в съответствие с директива на ЕС от юли 2009 г., целяща да постигне по-голяма конкурентоспособност на местните енергийни пазари.
						*** 
						МВФ предупреди, че икономическите перспективи на Босна и Херцеговина са се влошили на фона на все по-силния ефект, който регионът понася от дълговата криза в еврозоната. "Възстановяването, което започна в средата на 2010 г., е изложено на риск от дерайлиране", се казва в становище на мисия на Фонда, оповестено на 22 ноември след края на двуседмично посещение в страната. "В момента предвиждаме реален растеж на БВП от 1,7% през 2011 г. и 0,7% през 2012 година." 
						*** 
						От четвъртък (24 ноември) насам над 80% от българските железници спират работа между 8 сутринта и 4 следобед всеки ден в заради протест на служителите срещу инициативата на правителството за реформа в държавното предприятие. Планът вкючва съкращение на 2000 от общо 13 000 работни места в компанията, закриване на 138 линии и увеличение на цените на билетите с до 15%. 
						*** 
						
						Гръцката Агенция за приватизацията в понеделник (28 ноември) обяви планове ди края на първото тримесечие на 2012 г. да продаде газовата компания ДЕПА и 35 сгради, собственост на държавата. Страната трябва да продаде активи на стойност 50 милиарда евро до 2015 г., за да продължи да получава средства по спасителния си план от международните партньори. Към момента е успяла да набере по-малко от 4% от тази сума. 
						*** 
						На 23 ноември рейтинговата агенция "Фич" промени дългосрочния рейтинг за дълговете в местна валута на Турция от "положителен" на "стабилен". Като обяснение бяха посочени трудностите на страната при намаляването на високия си дефицит по текущата сметка. 
						*** 
						"Кредо банка" със седалище в град Сплит стана първата хърватска банка, банкрутирала след началото на финансовата криза през 2008 г., предадоха местни медии в четвъртък (24 ноември). Хърватската национална банка отне оперативния лиценз на "Кредо Банка", която беше на червено през последните няколко години. 
						*** 
						В четвъртък (24 ноември) р
						умънският президент Траян Бъсеску обвини европейските банки в "алчност", след като Австрийската централна банка оповести мерки, които забраняват на австрийски клонове в Централна и Източна Европа да отпускат кредити, надвишаващи с 1,1 пъти местните депозити, събрани от клоновете. Според Бъсеску европейските банки са реализирали огромни печалби в Румъния и би било нечестно да се остави икономиката на страната без финансиране в период на сериозна икономическа криза. 
						*** 
						В събота (26 ноември) албанският парламент прие проектобюджета на страната за 2012 г., който предвижда икономически растеж до 4,3% въпреки икономическата криза в еврозоната. В документа е заложен и бюджетен дефицит в размер на 3% от БВП. За сравнение, прогнозите на МБФ са за икономически растеж от 1,5%, а на Световната банка - за 2%. 
						*** 
						На 24 ноември Европейската комисия обяви, че е изпратила писма до 16 от своите страни-членки -- включитлено България, Кипър, Гърция и Румъния -- за да ги предупреди, че не са се справили напълно с прилагането на новите правила на ЕС за телекомите. Правилата, които дават на клиентите от ЕС по-големи права по отношение на фиксираната телефония, мобилните услуги и интернет достъпа, трябваше да бъдат отразени в националното законодателство до 25 май. 
						*** 
						
						
						БВП на Хърватия 
						
						
						
						
						регистрира годишен растеж от 0,6% през третото тримесечие, според предварителните данни, публикувани от статистическата служба в петък (25 ноември). Положителните данни се дължат на увеличения износ и благоприятното време, което удължи туристическия сезон. 
						
						(Различни източници -- 23/11/11-30/11/11)
