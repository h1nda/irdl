Марович се извинява на БиХ за "злото", причинено от войната
14/11/2003
 
САРАЕВО, Босна и Херцеговина (БиХ) -- Президентът на Сърбия и Черна гора Светозар Марович се извини в четвъртък (13 ноември) на народа на БиХ за преживяното "зло" през 90-те години. По-нататък той каза, че по-скоро личности, отколкото нации, са отговорни за зверствата, които се случиха при конфликта. "С разтворени едни към други обятия трябва заедно да продължим напред. Вярвам в европейското бъдеще на двете страни", добави той. Извинението, поднесено по време на пресконференция в Сараево, изненада местните официални лица. "Чувстваме се окуражени и се отнасяме с уважение към това", каза Драган Чавич, председател на тристранното председателство на страната. Външният министър на БиХ Младен Иванич изказа мнение, че е време и политиците в БиХ да помислят за извинение, тъй като престъпления бяха извършени от всички участвали страни. Също в четвъртък външните министри на БиХ и Сърбия и Черна гора подписаха споразумение за научно-техническо сътрудничество и задграничните пътувания. (AП, ФЕНА, ХИНА, AФП, Би Би Си - 13/11/03)
