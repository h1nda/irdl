Черногорската полиция арестува 65 души по време на църковен протест
					22/09/2008
					 
						ПОДГОРИЦА, Черна гора -- Полицията съобщи в неделя (21 септември), че е арестувала 65 души по обвинения за нарушаване на обществения ред по време на протест срещу плановете на черногорската православна църква да построи манастир . Протестиращите блокираха път близо до град Никшич, за да попречат на епископ Михайло и неговите поддръжници да стигнат до строителната площадка. Протестиращите, които са последователи на сръбската православна църква, хвърляха яйца по полицаите и последователите на черногорската църква. Черногорската православна църква не е призната от другите православни църкви в страната. 
						Други новини -- Албанската полиция е конфискувала 2 кг хероин и е арестувала жена на граничнопропускателния пункт Мурикан между Албания и Черна гора в събота. Жената, която е босненска гражданка, живее в Италия. Дрогата е била открита в кола с италиански регистрационни номера. Полицията разследва възможната връзка на жената с мрежа за трафик на наркотици. (Побиеда, AП, РТС, Вести, Курир, Бета, Политика, БолкънУеб, Teлеграфи, Старт, Алсат, Maкфакс - 21/09/08)
