БиХ съобщи, че проблеми, свързани с превода, могат да забавят подписването на ССА с ЕС
					20/04/2008
					 
						БРЮКСЕЛ, Белгия -- Преводът на Споразумението за стабилизация и асоцииране на Босна и Херцеговина (БиХ) с ЕС от 1300 страници на 22-те официални езици на ЕС, може да забави церемонията по подписването, заяви в петък (18 април) външният министър на БиХ Свен Алкалай в Брюксел. "Ако споразумението не бъде подписано на 29 април, документът ще бъде подписан в Брюксел на 26 май след окончателното завършване на процедурата по превода", заяви Алкалай за СРНА по телефона след среща с представители на Европейската комисия. Словения, която в момента е ротационен председател на ЕС, подпомага усилията в тази насока. (Дневни Аваз, Фена, РТРС, СРНА - 18/04/08)
