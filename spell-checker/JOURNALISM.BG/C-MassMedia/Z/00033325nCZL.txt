Гърция ще преструктурира държавния си сектор
					08/02/2010
					 
						АТИНА, Гърция -- Финансовият министър Георгиос Папаконстантину каза, че тази седмица правителството ще оповести законопроект за преструктуриране на държавния сектор и ограничаване на бюджетната криза. В интервю за „Етнос” в неделя (7 февруари) Папаконстантину заяви, че „има пилеене на пари навсякъде” в публичния сектор, и добави, че законопроектът е насочен и срещу укриването на данъци, което е друг сериозен проблем в Гърция. Изключенията и другите облекчения за някои категории данъкоплатци ще бъдат премахнати, добави Папаконстантину. (АФП, Етнос - 07/02/10)
