Досегашният командващ на турските военноморски сили предупреждава за заплахи за сигурността
29/08/2003
 
АНКАРА, Турция -- Досегашният командващ на турските военноморски сили вицеадмирал Бюлент Алпакая предупреди в четвъртък (28 август) за наличието на вътрешни заплахи от страна на фундаменталистки и сепаратистки сили. Коментарите му бяха направени по време на церемония, на която той предаде функциите си на своя наследник вицеадмирал Озден Йорнек. Алпакая призова военноморския флот да продължи борбата си срещу това, което той определи като деструктивни тенденции.
Други новини: в четвъртък главата на Православната църква вселенският патриарх Вартоломей се срещна с премиера Реджеп Тайип Ердоган в Анкара и поиска от Турция да открие отново Гръцката православна семинария, която бе закрита преди повече от 30 години. Според него това ще подчертае сътрудничеството между два натовски съюзника. (Анадолска агенция, АНА, АФП - 28/08/03)
