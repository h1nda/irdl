Специален пратеник на ООН се срещна с лидерите на общностите на кипърските гърци и турци 
					18/06/2008
					 
						НИКОЗИЯ, Кипър -- Заместник генералният секретар на ООН по политическите въпроси Лин Паскоу се срещна във вторник (17 юни) поотделно с кипърския гръцки президент Деметрис Христофиас и с кипърския турски лидер Мехмет Али Талят в опит да бъдат започнати нови преговори за обединението на острова. След това Паскоу каза, че се надява, че процесът ще се придвижи бързо напред. Говорителят на кипърското гръцко правителство Стефанос Стефану каза, че Христофиас е информирал представителя на ООН за желанието на Кипър да реши проблема на основата на двузонална, двуобщностна федерация, както е предвидено в резолюциите на ООН. Талят каза, че е използвал възможността да информира Паскоу за проблемите, пред които са изправени кипърските турци поради своята икономическа изолация. Той и Христофиас се надяват да започнат разговори по-късно този месец. (АФП, Си Ен Ей, Анадолска информационна агенция - 17/06/08)
