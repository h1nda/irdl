Сърбия страда от "изтичане на мозъци", тъй като младите и образованите напускат страната 
					22/02/2005
					Безработицата, ниските заплати и липсата на възможност са някои от факторите, които карат все повече млади хора да напускат Сърбия. Някои организации се опитват да спрат тази тенденция, като предлагат стипендии. 
					От Давор Коникушич за Southeast European Times в Белград - 22/02/05
 
					 
						
Броят на младите хора, които искат да напуснат Сърбия, нарасна драматично през последните години. [AФП]
						Според най-новите изследвания, проведени от Института за алтернативни проучвания, младите хора в Сърбия, са изправени пред редица трудности, вкл. безработица, ниски заплати, липса на жилища, тревожни икономически перспективи и пречки пред кариерното си развитие. Тези фактори водят до изтичане на мозъци от страната. 
						В миналото около 300 000 млади хора напускаха Сърбия всяка година, вкл. около 8 % от най-добрите студенти. Тази цифра нарасна значително през 2003 г., като проучванията, осъществени сред 3 200 младежи на възраст между 16 и 35 години, констатираха, че цели 43 % са готови да напуснат страната, ако намерят възможност за това. 
						В опита си да забавят тази тенденция студентите създадоха Асоциация на най-добрите сръбски студенти, която помага на младите хора да получат стипендии. Друга организация, Център за грижи за децата, раздаде 73 стипендии миналата година, като само двама от стипендиантите по-късно предпочетоха да напуснат страната. Следващата година Центърът планира да продава рекламни площи по билбордове край основните пътни артерии и да използва приходите за финансиране на най-добрите студенти. 
						Бранислав Алексич, студент по електро-инженерство, заявява, че няма да остане в Сърбия, освен ако страната не му осигури по-добър живот. "Във всички други държави за децата се грижат от малки и всичко се инвестира в тях," казва Алексис, допълвайки, че сърбите очакват това и от своята държава. 
						Подобни чувства се изразяват от Анджеика Жечевич, студентка по математика. Макар че тя обича града и приятелите си, Жечевич казва, "Ако не се промени климатът, ще се принудя да замина."
						Според известния социолог Сречко Михайлович младите хора в Сърбия често пъти бавно съзряват, оставайки вместо това в една "удължена младост" в резултат от липсата на възможности и на насърчение. "Обществото ги оставя в пелени до четиридесетгодишната им възраст," заявява Михайлович. 
						Друг социолог, Смилка Томанович, е провела задълбочени изследвания върху положението на младите хора. Тя прави извода, че основното изискване за индивидуализация, независимостта от родителите, липсва като цяло в Сърбия. В резултат на това много младежи изработват за себе си една стратегия на отлагането, която засяга всичко от университетското образование до намирането на работа, до брака и раждането на деца. Проучванията констатират, че 77 % от ергените и неомъжените млади жени живеят с родителите си и дори тези, които се оженят, е по-вероятно да станат част от разширени фамилни структури, които според изследователите са много често обременени от конфликти и дори насилие. 
						Проучването на тези въпроси се препятстват апатията и липсата на средства, казва Томанович, изразявайки надежда ,че "неотдавнашните резултати от изследванията" ще вдъхновят властимащите да слязат от идеологическото до практическото равнище на действия от полза за младите хора."
