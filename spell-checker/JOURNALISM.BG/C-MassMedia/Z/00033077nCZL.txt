Сомалийски пирати прибраха рекорден откуп за гръцки кораб
					18/01/2010
					 
						МОГАДИШУ, Сомалия -- Пирати получиха в неделя (17 януари) най-големият откуп - предполага се от порядъка на 3,8-4,8 млн. евро - плащан някога за този вид криминална дейност. Той е бил заплатен за освобождаването на плаващ под гръцки флаг супертанкер, натоварен с 2 милиона барела петрол на стойност между 97 и 104 млн. евро. Съдът бе отвлечен през ноември край Сейшелските о-ви с девет гръцки, един румънски, 16 филипински и двама украински моряци на борда. Според съобщенията откупът е бил спуснат на палубата от самолет. 
						Според медиите след това е станала престрелка между конкурентни пиратски групи за подялбата на парите. Групата, отвлякла кораба, отказала да го подели с други пирати от района, където корабът е стоял на котва. (Ройтерс, АП, АФП, Би Би Си - 17/01/10)
