Румъния подкрепя системата за противоракетна отбрана на НАТО
					29/10/2010
					 
						БРЮКСЕЛ, Белгия -- Румънският президент Траян Бъсеску каза в четвъртък (28 октомври), че Букурещ ще подкрепи създаването на отбранителна противоракетна система на НАТО, но не и двустранни споразумения за противоракетен щит. "Румъния има подписано двустранно споразумение със САЩ относно противоракетната отбрана, което отговаря на нуждите на сигурността на страната. Но нашата цел е противоракетният щит да бъде действително на НАТО, а не двустранна реалност на румънско-американските отношения или на румънско-холандските, или на американско-холандските отношения. Тази двустранна платформа според мен не е правилното решение," каза Бъсеску на съвместна пресконференция с генералния секретар на НАТО Андерс Фог Расмусен в Брюксел. Расмусен благодари на Румъния за разбирането на заплахата, която представлява разпространението на ракетите, и за подкрепата на усилията на НАТО в борбата със заплахата. (Медиафакс, Уебсайт на НАТО - 28/10/10)
