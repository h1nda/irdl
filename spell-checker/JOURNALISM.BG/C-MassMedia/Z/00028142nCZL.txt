Сблъсъци между протестиращи и полицията в Атина
					22/10/2008
					 
						AТИНА, Гърция -- Профсъюзен протест в Атина доведе до сблъсъци във вторник (21 октомври), след като полицията обстрелва със сълзотворен газ демонстрантите, които хвърляха камъни. Уличният протест бе част от национална, 24-часова стачка, организирана от големите профсъюзи, Обща конфедерация на работниците в Гърция и Върховен административен съвет на държавните служители. Стачката бе реакция на данъчната политика на правителството, на разпоредби от държавния бюджет за 2009 г., системата за социално осигуряване и планираната приватизация на държавни компании. Хиляди хора участваха в демонстрацията, предизвиквайки големи задръствания в обществения транспорт. Нарушена бе и работата на училища, университети, банки, пощи и данъчни служби. (In.news - 22/10/08; AП, Ройтерс, AФП, Maкфакс - 21/10/08)
