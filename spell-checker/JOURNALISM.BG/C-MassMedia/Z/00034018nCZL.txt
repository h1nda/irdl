Турция освободи девет заподозрени заговорници от „Боен чук” 
					01/04/2010
					 
						ИСТАНБУЛ, Турция -- В сряда (31 март) съд в Истанбул разпореди освобождаването на девет армейски офицери, арестувани миналия месец по подозрения в участие в заговор за сваляне на правителството на управляващата Партия на справедливостта и развитието. Групата, която включва трима адмирали, беше задържана заедно с почти 70 други офицери на действителна служба и в оставка като част от разследването на така наречения заговор „Боен чук”, който според твърденията е имал за цел създаването на хаос чрез залагане на бомби в джамии и музеи. Армията отрича да има такъв заговор. (Ройтерс, Анадолска информационна агенция, НТВ - 31/03/10)
