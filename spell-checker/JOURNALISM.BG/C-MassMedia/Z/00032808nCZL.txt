Румънският политик Джоана остава лидер на СДП
					21/12/2009
					 
						БУКУРЕЩ, Румъния -- Лидерът на Социалдемократическата партия (СДП) Мирча Джоана оцеля в петък (18 декември) след вот на недоверие в собствената му партия. Вотът бе предложен след загубата на Джоана в президентските избори с незначителната разлика от 0,75 % от кандидата на Либералдемократическата партия (ЛДП) Траян Бъсеску, който спечели втори мандат. Освен това четирима партийни членове с места в парламента напуснаха този месец СДП, което би могло да доведе до одобрение на кабинета на ЛДП и Демократичния съюз на унгарците, изпращайки СДП в опозиция. Въпреки това лидерите на партията бяха почти единодушни в подкрепата си за Джоана, като само един гласува срещу него. (Финанчиарул - 19/12/09; Медиафакс - 18/12/09)
