Проди защити идеята Македония да получи статут на страна кандидатка за членство в ЕС през декември
					25/11/2005
					 
						РИМ, Италия -- След среща в четвъртък (24 ноември) с македонския президент Бранко Цървенковски бившият председател на Европейската комисия Романо Проди изрази надеждата си, че Македония ще получи статут на страна кандидатка за членство в ЕС на срещата на върха през декември. Няма да е естествено процесът на разширяване да спре, каза той. 
						Също в четвъртък Европейският съвет реши да създаде полицейски консултантски екип на ЕС в Македония. Задачата му ще бъде да спомогне за развитието на професионална и ефективна полиция въз основа на стандартите на ЕС. Екипът ще предоставя помощ в областта на борбата с корупцията и организираната престъпност, развитието на граничната полиция, засилването на отговорността на полицията за действията й и гарантирането на общественото спокойствие и ред. (МИА, Макфакс, A1 ТВ - 24/11/05)
