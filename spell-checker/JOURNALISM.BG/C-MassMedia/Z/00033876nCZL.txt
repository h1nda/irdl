Турското правителство ще обяви пакет от реформи
					22/03/2010
					 
						АНКАРА, Турция -- Очаква се управляващата Партия на справедливостта и развитието (ПСР) да започне в понеделник (22 март) срещи с опозицията за представяне на подробности от предложения пакет от конституционни реформи. Първоначално срещите ще включват само парламентарно представените партии, а след това ще обхванат и опозиционните партии извън парламента. Проектоизмененията на конституцията засягат структурата на Върховния съвет на съдиите и прокурорите, забраняването на политически партии, съдебните процеси срещу военни в граждански съдилища и други въпроси. Опозицията - включително Републиканската народна партия и Партията на националистическото движение - остават твърдо против измененията. Това накара ПСР да се обърне към трета опозиционна партия, прокюрдската Партия на мира и демокрацията, за евентуална подкрепа. Накрая конституционните промени вероятно ще бъдат подложени на референдум. (Ватан, Джумхуриет, Хюриет - 22/03/10)
