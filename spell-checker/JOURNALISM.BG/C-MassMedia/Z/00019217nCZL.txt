Премиерът на Хърватия Санадер каза, че перспективите за ЕС и НАТО насърчават мира в ЮИЕ 
					11/07/2006
					 
						ДУБРОВНИК, Хърватия -- Премиерът Иво Санадер прогнозира, че краят на конфликтите в Югоизточна Европа ще настъпи, когато всички страни в региона се присъединят към НАТО и ЕС. В изказване на конференцията "Среща на върха Хърватия 2006" в Дубровник Санадер каза, че страните от региона са започнали тясно да си сътрудничат, като си помагат една на друга в напредъка към членство в основните международни организации. Това само по себе си е премахнало заплахата от нови регионални войни, каза Санадер. 
						Междувременно председателят на Парламентарната асамблея на Съвета на Европа Рене ван дер Линден каза, че ЕС трябва да спази обещанията си към Западните Балкани по отношение на дългосрочните перспективи за членство. (Весник, Вечерни лист - 11/07/06; ЮПИ, ХИНА, ХРТ, Уеб сайт на Съвета на Европа - 10/07/06)
