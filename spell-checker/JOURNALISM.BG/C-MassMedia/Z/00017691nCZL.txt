Подгорица поиска ЕС да ревизира предложението за нужното мнозинство на референдума
					23/02/2006
					 
						ПОДГОРИЦА, Сърбия и Черна гора -- Лидери, сред които президентът Филип Вуянович, председателят на парламента Ранко Кривокапич и премиерът Мило Джуканович, изпратиха в сряда (22 февруари) писмо до външните министри на страните членки на ЕС, както и до постоянните членове на Съвета за сигурност на ООН. В писмото те молят ЕС да ревизира предложението си за нужното мнозинство на референдума за независимост през април. Те твърдят, че предложението на ЕС, според което 55 % от участвалите в гласуването трябва да подкрепят независимостта, за да успее вотът, противоречи на демократичните принципи. Те искат мнозинството, необходимо за успех на вота, да е 41 % от регистрираните гласоподаватели. (Политика - 23/02/06; Мина, Танюг, РТС - 22/02/06)
