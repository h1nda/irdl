Хърватия отрече да е оказвала натиск върху Хагския трибунал за присъдите срещу "Вуковарската тройка"
					08/10/2007
					 
						ЗАГРЕБ, Хърватия -- Правителственият говорител Ратко Мачек отхвърли в неделя (7 октомври) твърденията, че Хърватия е оказвала натиск върху Хагския трибунал за военни престъпления във връзка с произнесените миналата седмица присъди по делото срещу т. нар. "Вуковарска тройка". Според някои съобщения председателят на Трибунала Фаусто Покар е изпратил писмо, което ще бъде разпратено до всички членове на ООН, в което се оплаква, че Хърватия оказва натиск върху съда и се е опитвала да влияе върху неговата независимост. Хърватия отхвърли присъдите като прекалено снизходителни.
						Други новини -- В неделя хърватският министър на правосъдието Ана Ловрин каза, че Загреб ще поиска от Русия да екстрадира бившия генерал от югославската армия и министър на отбраната Велко Кадиевич. Той е обвинен в извършване на военни престъпления във Вуковар между 1991 и 1995 г. (Javno.com, Вечер, Вечерни Лист - 08/10/07; A1, Index.hr, ХРT, Нови Лист, Бета, Б92, Ютарни Лист, РТС - 07/10/07)
