Бот каза, че Холандия отблизо следи действията на Румъния по изпълнение на реформите за ЕС 
					02/03/2006
					 
						БУКУРЕЩ, Румъния -- Холандският външен министър Бернард Бот каза в Букурещ в сряда (1 март), че Холандия отблизо следи как Румъния изпълнява реформите, свързани с присъединяването към ЕС, и се надява, че страната ще успее да влезе в ЕС по план през януари 2007 г. Бот каза това след разговори с румънския си колега Михай Разван-Унгуряну в началото на двудневното си посещение. Той посочи преструктурирането на съдебната система като особено важен въпрос. Освен това той каза, че холандското правителство скоро ще завърши ратификацията на Договора за присъединяване на Румъния и България към ЕС. (Найн О'Клок - 02/03/06)
