Косово ще извърши предварително проучване във връзка със сключването на ССА с ЕС
					03/12/2008
					 
						ПРИЩИНА, Косово -- Директорът за Западните Балкани в Европейската комисия (ЕК) Пиер Мирел потвърди в Прищина във вторник (2 декември), че Косово е навлязло във фазата на предварителното проучване, първа стъпка към подписването на Споразумение за стабилизация и асоцииране (ССА) с ЕС. "В известен смисъл ние започнахме предварителното проучване днес, като оценихме някои от конкретните въпроси, споменати в доклада [на ЕК] за напредъка", каза Мирел по време на 15-ата среща на Проследяващите механизми на ССА за Косово. Той добави, че това потвърждава ангажимента на ЕС към Косово. (Коха Диторе, Зери, Косова Сот - 03/12/08; РТК, Телеграфи - 02/12/08)
