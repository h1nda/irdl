В Хага започна процесът срещу Харадинай
					05/03/2007
					 
						ХАГА, Холандия -- Процесът срещу бившия премиер на Косово Рамуш Харадинай, който е и бивш командир на "Армията за освобождение на Косово" (АОК), започна в понеделник (5 март) в Трибунала на ООН за военни престъпления в Хага. Харадинай и двама други бивши членове на АОК са обвинени във връзка убийства, изнасилвания и изтезания на сърби и заподозрени в сътрудничество със сърбите албанци и роми по време на конфликта от 1998-1999 г. Миналата седмица и тримата обвиняеми не се признаха за виновни. Харадинай е най-високопоставеният етнически албански ръководител, обвинен от Съда на ООН. (Политика, АФП, АП - 05/03/07; Бета, Б92, FoNet, АП - 04/03/07)
