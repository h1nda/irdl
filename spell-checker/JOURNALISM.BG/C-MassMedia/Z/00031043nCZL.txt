Косовската полиция арестува заподозрени в организирана престъпност
					24/07/2009
					 
						ПРИЩИНА, Косово – Полицията е арестувала 11 адвокати, един съдия и един застрахователен агент в няколко селища в Косово, предадоха местните медии в четвъртък (23 юли). Всички са заподозрени в участие в организирани престъпни дейности, съобщи полицията.
						Други новини -- Председателят на Националния сръбски съвет Милан Иванович отхвърли всички обвинения по време на разпит в полицейското управление в Митровица. Иванович е заподозрян в няколко престъпления, включително организиране и подпомагане на терористични групи, подклаждане на етническа, расова и религиозна омраза и застрашаване на персонал на ООН и ЮЛЕКС. Той определи твърденията като „напълно безпочвени”. Представители на ЮЛЕКС водят следствието. (Зери, Коха Диторе, Експрес - 24/07/09; Кохавижън, ТВ 21 - 23/07/09)
