Румънският премиер Търичану каза, че италианските имиграционни мерки не са насочени срещу граждани на ЕС
					15/05/2008
					 
						БУКУРЕЩ, Румъния -- Министър-председателят Калин Попеску Търичану каза в сряда (14 май), че новите мерки, които Италия има намерение да предприеме срещу нелегалната имиграция, няма да засегнат гражданите на ЕС. Тази негова оценка бе направена след телефонен разговор с италианския външен министър Франко Фратини, определен от Търичану като "положителен". "(Фратини) ме информира, че серията от мерки, отнасящи се до имиграцията, които италианските власти подготвят, са предназначени за гражданите на страните, които не са членки на ЕС", каза Търичану. Букурещ е загрижен, че инициативата би могла да има за първа цел главно румънски граждани, като се имат предвид серията от нашумели престъпления. В понеделник Търичану постави задача на вътрешния министър Кристиан Давид "спешно" да посети Рим, за да обсъди мерките, планирани от правителството на Силвио Берлускони. (Найн o'клок - 15/05/08; Медиафакс, Ромпрес, Hotnews.ro - 14/05/08)
