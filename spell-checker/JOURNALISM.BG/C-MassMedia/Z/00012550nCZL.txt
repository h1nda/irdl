Гръцкият министър на отбраната посещава Русия
					05/11/2004
					 
						МОСКВА, Русия -- Гръцкият министър на отбраната Спилиос Спилиотопулос бе на посещение в Москва в четвъртък (4 ноември) за среща с руския си колега Сергей Иванов. Основна тема в дневния ред бе засилването на военното и техническото сътрудничество. Министрите обсъдиха и разследването на гръцкия парламент във връзка със закупуването на руски оръжейни системи "ТОР-М1" и кораби на въздушна възглавница "ЗУБЪР" от бившото социалистическо правителство. Спилиотопулос заяви, че разследването е вътрешен въпрос, свързан с евентуални нарушения в процеса на възлагане на държавни поръчки, и няма отношение към качеството на руското въоръжение. (AНA - 04/11/04)
