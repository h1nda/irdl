България ще разшири участието си в НАТО
					03/03/2005
					 
						СОФИЯ, България -- Правителството обяви планове за разширяване на участието в НАТО чрез предоставяне на специални части за ядрена, химична и биологична защита на съюзническите сили за бързо реагиране. Решението бе взето след разговори в сряда (2 март) между началник-щаба на Българската армия, генерал Никола Колев, и върховния командващ на Съюзното командване по трансформациите на НАТО, адмирал Едмънд Джамбастиани. Адмиралът даде висока оценка на успеха на военните реформи в България, която се присъедини към пакта миналата година, и подчерта приноса на София към мироопазващите мисии в чужбина. (Сега - 03/03/05; Уеб-сайт на българското правителство, Медиапул - 02/03/05)
