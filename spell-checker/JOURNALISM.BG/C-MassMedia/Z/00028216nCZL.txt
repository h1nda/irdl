Румънското правителство отложи увеличението на заплатите на учителите до 2009 г.
					29/10/2008
					 
						БУКУРЕЩ, Румъния -- Във вторник (28 октомври) правителството реши да отложи прилагането на спорния нов закон, предоставящ 50 % увеличение на заплатите на учителите, до 1 април 2009 г. Законът трябваше да влезе в сила на 1 октомври. Парламентът го прие през септември и президентът Траян Бъсеску го одобри миналата седмица въпреки загрижеността за свързаните с това разходи. Либералдемократическата партия беше заплашила да поиска вот на недоверие срещу кабинета, ако правителството не въведе мярката.
						Междувременно във вторник МВФ препоръча Румъния да преразгледа въпроса, като заяви, че увеличението на заплатите, в съчетание с продължаващата световна финансова криза, може сериозно да накърни икономическата конкурентоспособност и макроикономическата стабилност на страната. (Адевърул, Гъндул, Зиарул Финанчиар - 29/10/08; Медиафакс, Агерпрес, Хотнюз, Зиаре - 28/10/08)
