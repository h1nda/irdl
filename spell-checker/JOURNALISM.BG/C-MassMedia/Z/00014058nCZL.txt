България ще доставя леко оръжие на Ирак 
					29/03/2005
					 
						СОФИЯ, България -- България е подписала договор за доставка на оръжие за новата иракска армия, каза Цонко Киров, член на парламентарната комисия по отбрана и външна политика. Той не пожела да разкрие финансовите параметри на договора в понеделник (28 март), но каза, че става дума за автомати "Калашников" и пистолети, произведени от заводите в Сопот и Казанлък. 
						Други новини: Либийски съд започна във вторник заседанието си по изслушване на жалбата, подадена от пет български медицински сестри и палестински лекар, които бяха осъдени на смърт заради предполагаемо заразяване на 426 деца с вируса на СПИН. Според адвокатите на защитата децата са били заразени с вируса преди сестрите да започнат работа в болницата и т.нар. признания са били резултат на мъчения. По време на среща в Ню Йорк в понеделник с българския външен министър Соломон Паси Генералният секретар на ООН Кофи Анан обеща да работи за каузата на българските медици. (Медиапул, Би Би Си нюз, бТВ - 29/03/05; АФП, Търкиш прес, БТА - 28/03/05)
