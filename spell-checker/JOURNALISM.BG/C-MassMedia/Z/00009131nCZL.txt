България и Румъния планират подобряване на сигурността по общата граница
20/11/2003
 
РУСЕ, България -- Представители на граничната полиция от България и Румъния подписаха в сряда (19 ноември) план, целящ засилването на сигурността по общата им граница. Те подписаха и протоколи за съвместни инициативи през второто полугодие.
Също в сряда заместник-вътрешния министър на България Румен Стоилов бе в Турция за участие в редовната среща на комисия, учредена през 1998 г. от България, Румъния и Турция. Съставът на комисията осъществява контрол върху общите усилия срещу тероризма, организираната престъпност, трафика на наркотици и хора и прането на пари.
Други новини: Ирландският премиер Бърти Ахърн ще посети България и Румъния в края на тази седмица и е заявил своята подкрепа за усилията им в посока на присъединяване към ЕС. Ирландия ще поеме ротационното председателство на ЕС през януари. (Труд, 24 часа - 20/11/03; БТA, БНР, АФП - 19/11/03)
