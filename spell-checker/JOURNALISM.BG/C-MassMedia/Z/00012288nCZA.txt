Според Ръмсфелд САЩ продължават подкрепата си за пътя на Македония към НАТО 
					13/10/2004
					Американският секретар по отбраната Доналд Ръмсфелд посети Скопие по-рано тази седмица, обещавайки по-нататъшна подкрепа на македонската кандидатура за членство в НАТО. Той обаче отбеляза, че крайният резултат ще зависи от успеха на страната при прилагане на всички аспекти на Охридското мирно споразумение. 
					От Мария Лазарова за Southeast European Times в Скопие -- 13/10/04
 
					 
						
Американският секретар по отбраната Доналд Ръмсфелд (вляво) и македонският му колега Владо Бучковски подписаха двустранно споразумение за сътрудничество при предотвратяване на разпространието на оръжия за масово поразяване.[Томислав Георгиев] 
						По време на посещение в Македония в понеделник (11 октомври) американският секретар по отбраната Доналд Ръмсфелд каза, че Вашингтон ще продължи подкрепата си за усилията на страната да се присъедини към НАТО. Ръмсфелд се срещна с премиера Хари Костов, президента Бранко Цървенковски и външния министър Илинка Митрева. 
						"Успехът, който ще бъде постигнат чрез членството в НАТО, ще зависи предимно от успеха в прилагането на Рамковото споразумение, което включва по-силни и по-ефективни органи за местно самоуправление," каза Ръмсфелд. "Приетите през август закони определено ще помогнат за заздравяване на демокрацията "в низините". Македонският народ е изправен пред следния избор: или бъдеще с НАТО и ЕС където стабилността и икономическият разстеж могат да процъфтяват, или завръщане към миналото. " 
						Бучковски и Ръмсфелд подписаха споразумение за двустранно сътрудничество в неразпространението на оръжия за масово поразяване. Според Ръмсфелд "то отворя пътя към съвместна борба на нашите две държави срещу това предизвикателство." 
						"Мисля,че това посещение е потвърждение на една нова коалиция," посочи Бучковски. "Македония е част от антитерористичната коалиция и е на страната на прогресивния свят. По тази причина смятам, че тя ще изпълни стратегическите си задачи и ще стане член на НАТО и ЕС. Ясно е, че това може да стане по-бързо и по-лесно с американска подкрепа. " 
						Костов информира Ръмсфелд за жалбата, изпратена до полицейската мисия на ЕС "Проксима", в която се настоява нейният мандат да бъде продължен с още една година. Ръмсфелд бе освен това запознат и с факта, че изискуемият праг от 20 % за назначение на представители на етническите албанци в МВР, е бил достигнат. 
						"Ръмсфелд потвърди напредъка, който страната е отбелязала през последните пет години, особено в прилагането на Рамковото споразумение," се казва в прес-съобщение от канцеларията на Костов. 
						Според Цървенковски Македония ще продължи да бъде искрен и надежден партньор на САЩ като част от глобалната антитерористична коалиция. По време на срещата си с Ръмсфелд той повдигна въпроса за тримата македонски граждани, които са изчезнали безследно в Ирак. Ръмсфелд изтъкна, че САЩ "ще се ангажират напълно и и ще направят всичко по силите им да разкрият какво се е случило с тримата", са казва в прес -съобщение на президентската канцелария. 
						По време на визитата си Ръмсфелд награди четирима македонски войника - Стоянце Патарковски, Маранко Мисачковски, Георги Станковски и Ставре Чичевски. Като представители на специално подразделение на македонската армия в Ирак те са взели участие в операция по спасяване на американски войници.
