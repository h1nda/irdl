Новини от последния час: Санадер беше арестуван в Австрия
		10/12/2010
		 
			ЗАЛЦБУРГ, Австрия -- Бившият хърватски премиер Иво Санадер беше арестуван в Залцбург в петък (10 декември), след като напусна Хърватия в четвъртък, часове преди парламентът да гласува отнемането на дипломатическия му имунитет.
			Санадер твърди, че е бил в командировка в Лондон и се е връщал в Хърватия, когато е бил информиран за издадената в петък сутринта заповед за арест. Според хърватските власти той е бил задържан от полицията на магистрала в Австрия.
			Бившият премиер е разследван за предполагаемата му роля в план за създаването на „черна каса” на неговата партия ХДС през периода, когато е бил на власт, 2004–2009 г. Санадер, най-високопоставеният държавен служител в Хърватия, който досега е разследван за корупция, отрече твърденията.
			Според съобщения в медиите служители на държавната агенция за борба с корупцията са претърсили жилището на Санадер в Загреб и са иззели документи и компютър. (Index.hr – 10/12/10)
