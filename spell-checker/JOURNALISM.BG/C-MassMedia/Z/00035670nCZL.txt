Тачи изключи възможността за автономия за Северно Косово
					16/08/2010
					 
						ПРИЩИНА, Koсово -- Премиерът Хашим Тачи изключи в неделя (14 август) всякаква възможност за автономия като решение за доминираното от сърби Северно Косово. "Единственият документ за Северно Косово е предложението на Ахтисаари", заяви Тачи по време на посещение в Северна Митровица. "[Автономия] никога не е била обсъждана или поискана. Мога да ви кажа, че това са само медийни спекулации, тъй като при никакви обстоятелства няма да има автономия за Северно Косово", добави той. Тачи също каза, че няма дискусии за прилагане на специален статут или за модела на Южен Тирол за Митровица. "Ще продължим да работим на основата на стратегията за интеграция, която бе представена преди известно време от правителството на Косово и международните [организации]," каза той. Тачи добави, че с помощта на тези организации, около 90% от плана "Ахтисаари" за контролирана независимост, е бил изпълнен. 
						Но Международната Гражданска Служба (МГС) и ЮЛЕКС бързо отбелязаха, че все още предстои да се извърши много работа. В последната оценка на МГС от 14 юни се отбелязва, че около 52% от Пакета са били издяло изпълнени, като по-голямата част е свързана с изготвянето на проектозакони. На основата на матрица от 18 страници за контрол на Пакета "Ахтисаари", се отчита, че седем клаузи не са били изпълнени изобщо, 46 са били частично изпълнени, докато 58 други са били напълно изпълнени. (Коха Диторе, Aрта, Teлеграфи - 15/08/10)
