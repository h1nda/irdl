Пътници осуетиха опит за отвличане на турски самолет 
					06/01/2011
					 
						АНКАРА, Турция -- Късно вечерта в сряда (5 януари) пътниците на самолет, летящ от Осло за Истанбул, успяха да обезвредят мъж, който твърдял, че има бомба, и се опитал да отвлече самолета. Свидетели от полета на "Търкиш Еърлайнс" казаха, че мъжът е носел скиорска маска и се е опитал със сила да влезе в кабината на пилотите, според сведенията с исканe самолетът да се завърне в Осло. Вместо това обаче самолетът се приземил безопасно в Истанбул, където мъжът, идентифициран като Джума Яшар, на 40 г., е бил арестуван. Никой не е бил ранен и се е оказало, че бомбата е фалшива. Според местните медии Яшар е турски гражданин от кюрдско село в югоизточната провинция Анадол. Полицията съобщи, че той е душевноболен. (Би Би Си, Ройтерс, Си Ен Ен, Анадолска информационна агенция, Хюриет - 05/01/11)
