Румънската опозиция ще внесе четири отделни искания за вот на недоверие срещу кабинета 
					19/06/2007
					 
						БУКУРЕЩ, Румъния -- Опозиционните партии планират да внесат четири отделни искания за вот на недоверие срещу кабинета на коалицията на малцинството на министър-председателя Калин Попеску Търичану през тази седмица. Главната опозиционна Социалдемократическа партия заяви в понеделник (18 юни), че ще инициира два от вотовете във връзка със селскостопанската и здравната политика. Демократическата партия и Либералдемократическата партия възнамеряват да внесат други две искания. 
						Също в понеделник Търичану обяви, че планира консултации с всички парламентарни партии във връзка с предстоящите избори за Европейски парламент. Точната дата на гласуването предстои да бъде избрана. 
						Други новини от понеделник -- Прокуратурата съобщи, че бившият президент Йон Илиеску е разследван за подбуждане към престъпление през 1990 г., когато миньори пристигнаха в Букурещ, за да потушат студентските протести на "Университетския площад”. В размириците бяха убити шест души. (Зиуа, Найн o'клок - 19/06/07; Медиафакс- 18/06/07)
