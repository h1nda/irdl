Докладчикът на турския Конституционен съд изрази мнение против забраната на ПСР
					17/07/2008
					 
						АНКАРА, Турция -- Докладчикът на Конституционния съд Осман Джан заяви в доклад, че управляващата Партия на справедливостта и развитието (ПСР) не трябва да бъде забранявана, съобщиха турските медии в сряда (16 юли). Председателят на Конституционния съд Хашим Кълъч съобщи в сряда, че членовете на съда са получили незадължителния документ. Докладчикът подчертава, че забраната на ПСР би била непропорционална спрямо нейните действия, тъй като тя не представлява реална заплаха за светския характер на държавата, съобщи Си Ен Ен Търк. Съдът не прие препоръките на докладчика по последните важни дела. (Сабах, Радикал, Заман - 17/07/08, Хюриет, Си Ен Ен Търк, АНА-МПА, Катимерини - 16/07/08)
