Албания и Югославия ще засилят сътрудничеството помежду си
10/12/2002
 
ТИРАНА, Албания -- Министър-председателят Фатос Нано заяви в понеделник (9 декември), че Албания и Югославия трябва да положат началото в създаването на климат на сътрудничество на Балканите. Коментарите бяха отправени към югославския министър на здравеопазването Милош Кнежевич, който е на посещение в Албания. Нано представи съвместни проекти в здравеопазването, но заяви, че сътрудничеството трябва да надхвърли тези рамки, добавяйки, че в малките страни като неговата пътят към развитието минава през сътрудничеството.
В други новини, през следващата седмица югославските авиолинии ЮАТ ще възстановят полетите си до Тирана, прекъснати преди повече от 20 години. Според официалните представители, полетите между двете столици ще се осъществяват три пъти в седмицата. (Албански новини - 10/12/02; ATA - 09/12/02)
