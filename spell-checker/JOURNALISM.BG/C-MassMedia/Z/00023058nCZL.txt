Открити са още останки от жертви в Сребреница в БиХ
					28/06/2007
					 
						САРАЕВО, Босна и Херцеговина (БиХ) -- Босненски експерти по съдебна медицина са открили още два масови гроба с останки на жертви от клането в Сребреница през 1995 г. Четири цели скелета и 44 частични останки са били открити в района на Зелени Ядар, на 15 км южно от Сребреница. Пет скелета са били открити в друг гроб близо до гробището в Потокари. Местните прокурори смятат, че телата на жертвите са били заровени другаде, а по-късно останките им са били докарани в тези места и отново са били заровени с булдозери. (AФП, радио ИРИБ - 26/06/07)
