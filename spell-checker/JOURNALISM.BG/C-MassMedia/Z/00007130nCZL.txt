Албания премахва визите за гражданите на седем страни от Централна и Източна Европа
30/05/2003
 
ТИРАНА, Албания -- Правителството реши в четвъртък (29 май) да премахне визите за гражданите на седем страни от Централна и Източна Европа: България, Чехия, Унгария, Хърватска, Полша, Румъния и Босна и Херцеговина. Гражданите на Италия и Гърция също не се нуждаят от визи за влизане в Албания. След заседанието на кабинета премиерът Фатос Нано заяви, че либерализирането на визовия режим ще ускори процесите на регионалната интеграция.
В други новини от четвъртък, външният министър Илир Мета се срещна с посланика на Сърбия-Черна Гора Кафо Капетанович. След срещата Мета заяви, че подписването на споразумение за свободна търговия ще бъде приоритет в отношенията между двете страни. (Шекули - 30/05/03; АТА - 29/05/03)
