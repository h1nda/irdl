Арестуван бе босненски полицейски служител
					02/07/2009
					 
						САРАЕВО, Босна и Херцеговина (БХ) -- В сряда (1 юли) е бил арестуван полицейски служител, обвинен в убийството на 200 души по време на конфликта от 1992-1995 г. "Полицай Саша Зечевич беше арестуван на работното си място в комисариата на град Приедор", съобщи прокуратурата към съда на БиХ. Жертвите, мюсюлмани и босненски хървати, са били според твърденията транспортирани през 1992 г. от пленнически лагер в Приедор до Коричанске Стиене. Телата на повечето от жертвите все още не са открити. (АФП, ЮПИ, Фена, Б92, Независне Новине, Дневни Аваз - 01/07/09)
