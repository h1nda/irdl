Стотици бивши босненски войници протестираха заради пенсии 
					17/02/2011
					 
						САРАЕВО, Босна и Херцеговина (БиХ) -- Стотици бивши войници се събраха в сряда (16 февруари) пред парламента в Сараево с искания за обещаните им пенсии. Организаторът Сенад Хубиер заяви, че от 1 800 войници, демобилизирани миналата година, около 1 400 отговарят на изискванията за ранно пенсиониране. Заместник-министърът на финансите Фуад Касумович, който се срещна с представители на протестиращите, каза, че в петък министерството на отбраната ще публикува списък на войниците, които са били освободени от служба миналата година, и данни за средствата, необходими за техните пенсии. Касумович каза, че финансовото министерство ще включи тези средства в проектобюджета за 2011 г. (РТРС, БХРТ, Независне Новине - 16/02/11)
