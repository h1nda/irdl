Мюсюлманите са разгневени от плановете за построяване на огромен кръст, който да се извисява над Сараево
					13/03/2008
					 
						САРАЕВО, Босна и Херцеговина (БиХ) -- В сряда (12 март) Бранислав Дукич, ръководител на Асоциацията на босненските сърби, жертви на войната, потвърди съобщенията в медиите, че неговата група планира да издигне гигантски кръст на хълма Требевич в памет на сръбските жертви на конфликта от 1992-1995 г. в БиХ. "Инициативата дойде от семействата на падналите войници и цивилни", каза Дукич пред "Асошиейтид Прес". "Паметникът ще бъде осветен през нощта, за да може да се вижда 24 часа в денонощието", добави той. Плановете разгневиха доминираното от мюсюлмани Сараево. Жителите заявяват, че паметникът ще бъде обида за хилядите хора, загинали по време на конфликта, и по специално за босненските мюсюлмани. (АП - 12/03/08; Дневни Аваз - 11/03/08; Nacional.hr, 24 Сата - 10/03/08)
