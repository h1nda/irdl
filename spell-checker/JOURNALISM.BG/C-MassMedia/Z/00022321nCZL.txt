Турция организира важни дипломатически срещи 
					23/04/2007
					 
						АНКАРА, Турция -- Миналата седмица правителството активно работи като посредник в организирането на няколко важни дипломатически срещи в опит за укрепване на регионалната сигурност. Турция организира в сряда (25 април) среща между иранския преговарящ по ядрените въпроси Али Лариджани и върховния представител на ЕС по сигурността Хавиер Солана за обсъждане на ядрената програма на Техеран. 
						Междувременно турският външен министър Абдула Гюл е убедил афганистанския президент Хамид Карзай и пакистанския президент Первез Мушараф да се срещнат скоро в Анкара. Те ще обсъждат взаимните обвинения, че въоръжени бойци често пресичат общата им граница. Турският министър-председател също възнамерява да участва в разговорите.
						Други новини -- Германският канцлер Ангела Меркел определи като „варварство” убийството през миналата седмица на трима християни, включително един германец, в турския град Малатия. В интервю за вестник в неделя тя призова Турция да се справи с „неприемливата нетолерантност” в страната. Понастящем Германия държи ротационното президентство на ЕС. (Би Би Си, Заман, АП - 23/04/07; АП - 22/04/07; Хюриет, Заман, Търкиш Дейли Нюз - 21/04/07)
