СВП иска удължаване на мандата на комисията за разследване на случаите на незаконно предоставено гражданство в БиХ 
					14/02/2007
					 
						САРАЕВО, Босна и Херцеговина (БиХ) -- Службата на върховния представител (СВП) поиска във вторник (13 февруари) мандатът на комисията, проверяваща подадени в миналото молби за гражданство в БиХ, да бъде удължен след петък, когато той изтича. Комисията бе сформирана преди година за проверка на съмнителните случаи на незаконно предоставяне на гражданство на чужденци. Говорителят на СВП Олег Милишич отбеляза, че такова удължаване трябва да бъде одобрено от парламента на БиХ. Тъй като обаче горната му камара още не е учредена, институциите на БиХ трябва да намерят законен начин да решат проблема преди края на тази седмица. (Независне новине - 14/02/07; Източници на СВП, РТРС - 13/02/07)
