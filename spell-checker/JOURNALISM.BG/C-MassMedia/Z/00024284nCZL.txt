Турците гласуват за законопроект за конституционни реформи
					21/10/2007
					 
						АНКАРА, Турция -- Гласуването за референдум за реформи в конституцията започна в Турция в неделя (21 октомври). Ако бъдат одобрени, президентът ще бъде избиран пряко от народа вместо от парламента за петгодишен мандат с възможност за бъде преизбран за още един мандат. Реформите също ще намалят мандата на парламента от пет на четири години, както и кворума от 367 на 134 депутати. 
						Управляващата Партия на справедливостта и развитието призова за референдум след като опозицията временно блокира избора на президента Абдула Гул по-рано този месец. Анализаторите очакват, че повечето гласоподаватели ще подкрепят поправките, но някои прогнозират много ниска избирателна активност. Муамер Айдин, председател на Избирателния съвет на Турция, заяви, че ниската избирателна активност няма да анулира резултатите от референдума, но може да постави под въпрос тяхната легитимност. (Би Би Си, AП, AФП, ЮПИ - 21/10/07; AФП, AП, Ройтерс, Aл Джазира, Търкиш Дейли Нюз - 21/10/07; НТВ - 20/10/07)
