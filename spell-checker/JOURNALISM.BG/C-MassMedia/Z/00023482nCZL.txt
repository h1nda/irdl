Хърватският кабинет предлага гаранции за временното освобождаване на Готовина от ареста
					08/08/2007
					 
						ХАГА, Холандия -- Адвокатът, представляващ хърватския генерал в оставка Анте Готовина, внесе във вторник (7 август) в Хагския трибунал за военни престъпления пакет от гаранции за временното освобождаване на Готовина от ареста до началото на процеса срещу него. Гаранциите са издадени от хърватското правителство, архиепископа на Задар Иван Пренда, както и от самият Готовина. Адвокатът Лука Мишетич каза, че съдът е посочил, че може да разреши домашен арест, но настоява да бъде инсталирано някакъв вид електронно наблюдение. Готовина и колегите му, генералите Младен Маркач и Иван Чермак, са обвинени за предполагаемата им роля във военните престъпления, извършени по време на операция "Буря" през 1995 г. 
						Други новини -- Министър-председателят на Бавария Едмунд Щойбер обяви във вторник, че е запланувал тридневно посещение в Хърватия през следващата седмица. Той се оттегля от поста премиер на Бавария след 14 години на поста и бе видна фигура в политиката на Германия. (Вечерни Лист - 08/08/07; Javno.hr, ХИНА - 07/08/07)
