Екип на ЕС и МВФ пристига в Атина 
					03/05/2011
					 
						АТИНА, Гърция -- Екип от експерти на Европейската комисия, Европейската централна банка и МВФ пристига в Атина във вторник (3 май), за да бъде обсъдено отпускането на третия транш от спасителния пакет от 110 милиарда евро, получен от Гърция миналия май. Траншът е в размер на 12 милиарда евро. Междувременно финансовият министър Георгиос Папаконстантину каза в интервю в понеделник, че неговата страна би предпочела удължаване на срока за изплащане на дълга чрез преструктурирането му - вариант, който беше предложен от някои експерти неотдавна. „За нас би било по-добре да удължим още веднъж времевите рамки за връщането на 110-те милиарда, които вземаме назаем от нашите партньори, както и да намалим още лихвата”, заяви Папаконстантину за френския всекидневник „Либерасион”. (АНА-МПА, Либерасион - 02/05/11)
