Ашдаун може да наложи решение относно Мостар в сряда
28/01/2004
 
САРАЕВО, Босна и Херцеговина (БиХ) -- В началото на своето двудневно посещение в Мостар във вторник (27 януари), Върховният представител на международната общност в БиХ Пади Ашдаун каза, че може да наложи решение относно статута на града в сряда. Той добави, че решението му ще зависи от резултатите от срещата му с лидери на политическите сили, участващи в процеса на реорганизация на етнически разделения град. Отбелязвайки, че крайният срок за постигане на консенсус изтича, Ашдаун заяви, че не би толерирал по-нататъшно забавяне на усилията за насочване на БиХ, включително Мостар, по пътя на интеграцията в ЕС.
Други новини: Лиляна Миович бе назначена за съдия от БиХ в Европейския съд за правата на човека в Страсбург след гласуване в четвъртък в Парламентарната асамблея на Съвета на Европа. (Източници на СВП - 28/01/04; РТРС, ПБС БиХ, НТВ Хайят - 27/01/04)
