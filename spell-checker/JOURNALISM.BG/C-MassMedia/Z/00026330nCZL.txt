Официални представители на Министерството на отбраната бяха арестувани заради експлозиите в оръжеен склад в Албания
					04/05/2008
					 
						TИРАНА, Aлбания -- Прокурорите съобщиха в събота (3 май), че четирима официални представители на Министерството на отбраната са били арестувани за корупция, свързана със серия от смъртоносни експлозии в оръжеен склад в село Гердеч. При експрозиите на 15 март загинаха 26 души и стотици други бяха ранени. Четиримата арестувани, един от които е полковник, са обвинени в "корупционни действия при управлението на военни стоки", казват прокурорите, без да назовават поименно арестуваните. (AП, БТА, Фокус - 03/05/08)
