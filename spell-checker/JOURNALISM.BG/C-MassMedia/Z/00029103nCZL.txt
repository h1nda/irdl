Турски актьор заяви, че е убил кипърски гърци; Никозия настоява за разследване
					26/01/2009
					 
						НИКОЗИЯ, Кипър -- Правителството поиска пълно разследване, след като турска телевизионна звезда каза, че е убил кипърски гърци по време на турската инвазия в Кипър през 1974 г., предадоха в събота (24 януари) местните медии. Актьорът Атила Олгач, служил в Кипър по време на интервенцията през 1974 г., заяви в телевизионно шоу в Турция, че хладнокръвно е убил десет кипърски гърци. В петък говорителят на кипърското правителство Стефанос Стефану заяви, че правителството ще „предприеме всички необходими стъпки” по въпроса. Признанието стъписа кипърската публика. Олгач каза, че най-напред застрелял 19-годишен военнопленник, а след това още 9 други. По-късно обаче Олгач оттегли изявлението си, заявявайки, че е било лъжа и е имало за цел да привлече вниманието към жестокостта на войната. (Си Ен Ей, Фамагуста Газет, Филелефтерос, Хюриет - 24/01/09)
