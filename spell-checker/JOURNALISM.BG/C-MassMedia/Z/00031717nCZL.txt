Холандия не отстъпва от становището си за кандидатурата на Сърбия за членство в ЕС
					22/09/2009
					 
						БЕЛГРАД, Сърбия -- Холандският посланик в Белград Рон Ван Дартел заяви в понеделник (21 септември), че страната му продължава да настоява за пълното сътрудничество на Сърбия с Хагския трибунал за военни престъпления. Той добави, че арестът на бившия босненски сръбски командир Ратко Младич ще бъде истинско доказателство за готовността на местните власти да изпълнят задълженията си. Ван Дартел потвърди, че арестуването на Младич остава ключово условие за разрешаване на осъществяването на временното търговско споразумение между Сърбия и ЕС като част от по-широкото предприсъединително споразумение. Сърбия подписа Споразумението за стабилизация и асоцииране с ЕС през април 2008 г., но Холандия оттогава се противопоставя на влизаненто му в сила, настоявайки първо Младич да бъде арестуван. (Taнюг, Б92, Бlic - 21/09/09)
