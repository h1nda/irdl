Гърция отрича да е подправяла данни, за да влезе в еврозоната 
					20/10/2004
					 
						ATИНА, Гърция -- Финансовият министър Георгиос Алогоскуфис заяви в интервю, публикувано в сряда ( 20 октомври), че страната му не е променяла данни за бюджета, за да може да влезе в еврозоната. Той обясни, че макар грешки при докладването на приходите в пенсионните фондове да са довели до занижени данни за бюджетния дефицит, правителството е убедено, че отклоненията не са надвишавали 3-процетния таван на ЕС за периода преди 2000 г. "Гърция не е лъгала," каза той. " Нашето виждане е, че има статистически слабости, които сега са коригирани. Искаме да започнем начисто." (ФТ- 20/10/04)
