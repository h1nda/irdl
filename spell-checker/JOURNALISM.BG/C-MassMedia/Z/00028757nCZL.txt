Безредиците в Гърция продължават
					21/12/2008
					 
						AТИНА, Гърция -- Безредиците, предизвикани от фаталния изстрел на полицай, който застреля тийнейджър продължиха и в неделя (21 декември) в столицата и в други големи градове. Хиляди анархисти в Атина хвърляха камъни и коктейли "Молотов" по полицаите, които използваха сълзотворен газ, за да ги разпръснат. Младите хора барикадираха улиците около Политехническия университет, където са концентрирани анархистите. Протестиращите също запалиха няколко коли в центъра на Атина и хвърляха коктейли "Молотов" по сградата на финансовото министерство. Те също хвърляха боклуци по коледната елха на главния площад в Атина и се опитаха да я запалят, преди да се намеси полицията. 
						В Солун анархистите завладяха радиостанция и киносалон в събота, преди полицията да ги разпръсне със сълзотворен газ. Имуществените щети след двуседмичните безредици се оценяват на стотици милиони евро. (AП, Ройтерс, A1, ДПА, НЕТ - 20/12/08)
