Наука и технологии: Българска община се появява онлайн
					18/10/2010
					Малка българска община се появява в световната мрежа. Още новини от областта на науката и технологиите: Четвъртият конгрес за ислямска цивилизация на Балканите бе открит в Македония.
					 
						
Жителите на Ихтиман могат да следят дейността на местното управление онлайн. [Архив]
						Ихтиман, малка българска община, стана първата в страната, която електронизира административните си услуги. Технологията за проекта бе финансирана чрез проект, финансиран от ЕС, "Подобряване на административните услиги чрез създаването на е-управление". Новата система позволява на жителите да следят работата на местната администрация онлайн. 
						*** 
						
						Tурската провинция Анталия ще бъде домакин на 16-тия Конгрес за световна продуктивност и на Конференцията за европейска продуктивност от 2 до 5 ноември. Събитието, което ще се проведе под патронажа на президента Абдула Гюл, ще събере изявени учени, бизнесмени и експерти от целия свят, за да обсъдят последните тенденции в науката за продуктивността. 
						*** 
						Четвъртият Международен конгрес за ислямска цивилизация на Балканите бе открит в четвъртък (14 октомври) в македонската Aкадемия на науките и изкуствата. Тридневното събитие се провежда под патронажа на президента Георге Иванов. Предишните три конгреса се проведоха в София, Тирана и Букурещ. 
						*** 
						Блогъри от региона се събраха на 9 и 10 октомври в Нови Сад, Сърбия, за да присъстват на Конференцията "БлогОупън 2010". Участниците обсъдиха новите тенденции в блогосферата и социалната мрежа, връзката между социални мрежи и бизнес, защитата на авторските права, маркетинга и интернет, както и други теми. 
						*** 
						35-тата международна експозиция за медицина и стоматология "МедиДент 2010" се проведе в четвъртък (14 октомври) и петък в Белград. Около 70 чуждестранни и местни изложители представиха последните постижения в медицината. 
						*** 
						Нова лаборатория е-управление бе открита в четвъртък (14 октомври в Техническия университет в София. Инициативата цели да подобри образованието на младите изследователи и бъдещи експерти по е-управление. 
						
						(Различни източници -- 11/10/10-18/10/10)
