Председателят на ЕК прогнозира, че България и Румъния могат да подпишат договора за ЕС през април или май 
					30/11/2004
					 
						БРЮКСЕЛ, Белгия -- Председателят на Европейската комисия (ЕК) Жозе Мануел Барозу заяви пред репортери в понеделник (29 ноември), че България и Румъния вероятно ще бъдат поканени да подпишат Договора за присъединяване през април или май 2005 г. Той направи тези коментари след срещата си с българския президент Георги Първанов в Брюксел. Барозу подчерта, че двете страни ще се присъединят заедно към ЕС, отхвърляйки появили се по-рано слухове, че те могат да бъдат разделени поради забавянето в хода на румънските присъединителни преговори. 
						Също в понеделник Люксембург увери България, че подкрепя усилията на страната да подпише Договора за присъединяване възможно по-рано през следващата година. Люксембург ще бъде следващият ротационен председател на ЕС. (Медиапул, Нова ТВ, уеб сайт на българското правителство - 29/11/04)
