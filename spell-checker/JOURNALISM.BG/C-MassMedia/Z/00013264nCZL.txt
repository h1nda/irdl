Канадският премиер посети Турция, за да обсъди енергийни проекти
					16/01/2005
					 
						АНКАРА, Турция -- Канадският премиер Пол Мартин направи кратко посещение в Анкара в събота (15 януари) за разговори за насърчаване на сътрудничеството в енергийния сектор. Той спря в Анкара на път към поразените от вълните цунами райони в Тайланд и се срещна на летището с министъра на енергетиката Хилми Гюлер. По думите на Гюлер, Канада е предложила да инвестира в ВЕЦ-ове и ТЕЦ-ове в Турция. Канадската компания АЕСЛ е вероятен участник в търга за построяване на три атомни електроцентрали в Турция. 
						В други новини, двама войника и петима левичарски бойци бяха убити по време на стълкновение в Туция в събота. Медиите предполагат, че бойците са членове на забранената от закона Маоистка комунистическа партия. (АФП, Turkish.Press.com - 15/01/05)
