Турция съобщи за смъртни случаи от свински грип; Гърция обяви нови случаи
					30/10/2009
					 
						АНКАРА, Турция -- Здравното министерство съобщи в четвъртък (29 октомври), че още двама души са починали от свински грип, с което общият им брой стана трима. И двете последни жертви са жени над 30 г., едната от Диарбекир, а другата от Коня. Първата жертва, която почина преди седмица, бе болничен работник.
						Междувременно в Северна Гърция властите обявиха в четвъртък десет нови случая на зараза с вируса H1N1 сред ученици. Седем от тях са от Енидже Вардар, а останалите -- от Солун и Кукуш. Всички изглежда се възстановяват по домовете си. (AП, Хюриет, Фокус - 29/10/09)
