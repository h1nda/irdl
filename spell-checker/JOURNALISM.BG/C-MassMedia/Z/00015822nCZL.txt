Сблъсък между турски и кюрдски националисти 
		05/09/2005
		 
			АНКАРА, Турция -- Кюрдски и турски националисти се сблъскаха в няколко стълкновения в неделя (4 септември). По време на демонстрация в Истанбул кюрдите хвърляха камъни и запалителни бомби. Полицейски части за борба с безредиците попречиха на автобусен конвой да закара протестиращите кюрди в северозападния пристанищен град Гемлик, където те възнамеряваха да проведат демонстрация, за която нямаха разрешение. Турски националисти спряха конвоя на връщане и замеряха с камъни автобусите, ранявайки няколко души от пътниците. 
			Според други новини, турското Министерство на външните работи е отправило искане до датските власти да започнат съдебно преследване срещу Рой ТВ, кюрдски сателитен телевизионен канал, регистриран в Дания. Анкара обвинявя телевизионния канал, че разпространява пропаганда от името на обявената извън закона Народна партия на Кюрдистан. (АП - 05/09/05; TurkishPress.com - 04/09/05)
