ЕС призовава за продължаване на съдебните реформи в Албания
					11/11/2004
					 
						ТИРАНА, Албания -- В доклада на ЕС за Албания за 2004 г. се призовава страната да продължи със съдебните реформи, според Информационния център на ЕС в Тирана. Въпреки че отчита напредъка, отбелязан в конкретни области, докладът посочва, че остава да бъде свършено още много, и отбелязва, че властите са реализирали само частично препоръките от доклада на ЕС за 2003 г.
						Също в сряда посланикът на Европейската комисия в Тирана Луц Залцман връчи на правителството препоръки и предложения за интегриран граничен контрол в Западните Балкани. Залцман заяви, че документът трябва да послужи като справочник за страните от региона, когато изготвят своята политика на гранична сигурност. (ATA - 10/11/04)
