Прага подкрепя стремежа на Белград за евроатлантическа интеграция, но призовава за пълно сътрудничество с МНСБЮ
					11/04/2006
					 
						ПРАГА, Чехия -- В понеделник (10 април) министърът на отбраната Карел Кюнъл се срещна с колегата си от Сърбия и Черна гора Зоран Станкович и го увери, че Чехия силно подкрепя кандидатурата на Сърбия и Черна гора за евроатлантическа интеграция и реформите в отбраната. Кюнъл обаче добави, че Прага очаква от Белград изцяло да изпълни задълженията си към Трибунала на ООН за военни престъпления. От своя страна Станкович каза, че армията на Сърбия и Черна гора не закриля беглеца Ратко Младич и че властите в Белград са твърдо решени да го намерят и да го предадат в Хага. (Данас - 11/04/06; Танюг - 10/04/06; Ройтерс, ЮПИ - 09/04/06)
