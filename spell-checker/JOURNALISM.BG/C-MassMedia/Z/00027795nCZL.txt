Хърватия предприема мерки за изкореняване на корупцията по върховете в университетите
					19/09/2008
					 
						ЗАГРЕБ, Хърватия -- В четвъртък (18 септември) полицията арестува повече от 90 души, включително известни професори и Деша Мликотин Томич, председателката на парламентарния надзорен орган за кофлинкт на интереси, като част от операция срещу корупцията в университетите и колежите. Операция "Индекс" започна в 06,30 часа местно време и обхвана факултетите по транспорт, икономика и машиностроене в Загребския университет. Полицията е прибрала общо 95 души за разпит, включително 21 професори, трима асистенти и трима университетски администратори, съобщи главният прокурор Младен Баич. Останалите заподозрени са студенти и други лица. Полицията е претърсила повече от 100 къщи, коли и офиси от началото на годината. Тя заяви, че професорите са принуждавали студентите да плащат между 400 и 2 000 евро, за да вземат изпит. Според съобщенията приемането е струвало 9 000 евро. (Index.hr, ДПА, ХТР - 18/09/08)
