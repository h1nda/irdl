Сръбската полиция поема контрола по границата
					07/11/2004
					 
						БЕЛГРАД, Сърбия-Черна гора -- Сръбската полиция ще поеме контрола по границите на страната от армията на 1 януари, съобщи министерството на вътрешните работи в петък (5 ноември). В официално заявление се казва, че решението е прието по-рано тази седмица от Върховния съвет по отбраната на Сърбия-Черна гора. Полицията отначало ще патрулира границата с Унгария и след това постепенно ще бъде разположена и в други участъци. Полицията в Черна гора вече охранява собствените си граници. Хърватското министерство на външните работи приветства решението за демилитаризация на сръбските граници. 
						В други новини, сръбският вицепремиер Миролюб Лабус предложи да бъде свикана международн конференция по Косово във Виена на 21 ноември 2005. В статия, публикувана в белградския всекидневник &lt;I&gt;Политика&lt;/I&gt;, Лабус казва, че форумът трябва да концентрира вниманието си върху въпросите, свързани със стандартите в Косово, защитата на правата на малцинствата и сигурността, децентрализацията и окончателния статут на провинцията. (Танюг, Бета, Б92, Политика - 06/11/04; АФП - 05/11/04)
