Комисия на ЕП подкрепи присъединяването на България и Румъния към Шенген 
					03/05/2011
					 
						БРЮКСЕЛ, Белгия -- В понеделник (2 май) Комисията по граждански свободи на Европейския парламент (ЕП) прие със значително мнозинство препоръка да бъде разрешено на България и Румъния да се присъединят към Шенген. Препоръката ще бъде гласувана на пленарно заседание на ЕП идния месец. Окончателното решение е в ръцете на министрите на вътрешните работи от ЕС, които ще обсъдят въпроса веднага след това заседание. Дори и препоръката да бъде приета обаче, по всяка вероятност ще минат месеци преди фактическото отваряне на границите на ЕС за двете страни, което е възможно да стане до края на годината. (Стандарт, БТА, Новините - 02/05/11)
