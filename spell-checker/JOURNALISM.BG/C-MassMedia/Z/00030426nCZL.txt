Номиниран бе бъдещият посланик на САЩ в Косово
					29/05/2009
					 
						ПРИЩИНА, Косово -- Държавният департамент на САЩ номинира в четвъртък (28 май) дипломата от кариерата Кристофър Уилям Дел за посланик в Косово. По-рано той е служил в Ангола, Зимбабве и България. До 2007 г. е оглавявал мисията на САЩ в Афганистан. Номинацията му изисква одобрението на сената.
						Други новини -- В четвъртък долната камара на германския парламент, Бундестага, гласува за продължаване на мандата на мироподдържащата мисия на страната в Косово с още една година, но значително намали максималната численост на военнослужещите там от 8500 на 3500. Понастоящем там са разположени 2280 германски военнослужещи. (Макфакс, РТС, Алсат, Бундесрегиерунг, Танюг, БТА, МИА - 28/05/09)
