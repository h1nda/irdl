ОССЕ и Венецианската комисия на СЕ одобриха избирателния кодекс на Албания
					18/03/2009
					 
						ТИРАНА, Албания -- ОССЕ и Венецианската комисия на Съвета на Европа (СЕ) са одобрили новоприетия албански избирателен кодекс, съобщиха медиите във вторник (17 март). След оценката му двете организации са заявили, че новият кодекс е добра законова база за провеждането на свободни и честни избори през юни. Приет през декември, той стана причина за остри критики от страна на малките партии в парламента, които твърдят, че новото законодателство влошава шансовете им за успех на изборите. (Шекули, Би Би Си, Balkan Web, Алсат - 17/03/09)
