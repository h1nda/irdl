Специалният пратеник Ахтисаари заяви, че трябва да бъдат решени технически въпроси, преди да се определи статута на Косово
					11/06/2006
					 
						ПРИЩИНА Косово, Сърбия-Черна гора – Специалният пратеник на ООН за преговорите за статута на Косово Марти Ахтисаари заяви в събота (10 юни), че трябва да бъдат решени технически въпроси, преди да се определи окончателния статут на провинцията. По време на посещение в Косово той заяви, че намирането на решения на практически проблеми, особено на децентрализацията, ще помогне за създаването на по-добри условия за живот на малцинствата и ще доведе до създаването на мултиетническо общество, в което всички граждани ще упражняват едни и същи права. Той отново призова местните сърби да се включат в институциите в Косово. 
						Междувременно в петък повече от 80 души бяха арестувани и дванайсет – ранени, след сблъсък между протестиращи етнически албанци и полицията в Прищина. Етническите албанци се бяха събрали пред щаба на ЮНМИК, за да настояват за оттеглянето на администрацията на ООН. (Бета, Танюг - 10/06/06; ЮПИ - 09/06/06)
