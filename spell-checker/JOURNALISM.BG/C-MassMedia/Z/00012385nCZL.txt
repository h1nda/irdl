Българският външен министър откри консулство при посещението си в Подгорица
					21/10/2004
					 
						ПОДГОРИЦА, Сърбия и Черна гора -- Българският външен министър Соломон Паси, който понастоящем заема поста на председател на ОССЕ, откри българско консулство в Подгорица по време на посещението си в сряда (20 октовмри). Паси и черногорският му колега Миодраг Влахович подписаха и протокол за сътрудничество между двете министерства. След разговори с Влахович, с президента Филип Вуянович и с премиера Мило Джуканович Паси заяви, че напредъкът на Черна гора в процеса на реформи е "очевиден". (Уеб-сайт на българското министерство на външните работи, Танюг - 20/10/04)
