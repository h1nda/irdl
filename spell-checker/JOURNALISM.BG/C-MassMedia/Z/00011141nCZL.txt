Според Патън лидерите на Сърбия-Черна Гора ще определят прогреса на интеграция с ЕС
14/06/2004
 
БЕЛГРАД, Сърбия-Черна Гора -- Комисарят по външните отношения на ЕС Крис Патън посочи, че от лидерите на Сърбия-Черна Гора зависи колко бързо и дълбоко ще протича процесът на интеграция. В интервю за белградския всекидневник Политика от неделя (13 юни) Патън каза, че страната би могла да се присъедини към ЕС, но преди това трябва да демонстрира воля за ускоряване на този процес. "Бих искал да мога да одобря едно положително изследване на готовността и да препоръчам Сърбия-Черна гора да се придвижи към следващата фаза от отношенията с ЕС, т.е. към начало на преговори за асоцииране. Но не мога да го сторя, преди да видя споразумение по такова проучване, както и неговата реализация," посочи Патън, позовавайки се на нуждата от проучване за готовността на страната с оглед удовлетворяване на критериите за начало на преговорите за присъединяване. (Танюг - 13/06/04)
