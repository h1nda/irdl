НАТО приветства призива към Караджич да се предаде 
					31/07/2005
					 
						САРАЕВО, Босна и Херцеовина (БиХ) -- Мисията на НАТО в БиХ "изцяло подкрепя" призива на съпругата на Радован Караджич да се предаде. В заявление от петък (29 юли) на бригаден генерал Стивън Шук, който е командващ силите на НАТО в страната, се казва, че беглецът трябва да се предаде на трибунала на ООН за военните престъпления в името на благото на неговото семейство и страна. Шук изразява увереност, че Караджич е чул призива, който бе излъчен по босненско-сръбската телевизия.
						Говорителят на Държавния департамент Шон Маккормак също приветства усилието в петък и апелира към всички местни политици да подкрепят и повторят призива към Караджич да се предаде. Властите в Баня Лука и Белград също похвалиха постъпката на съпругата на Караджич Лиляна и потвърдиха ангажимента си за пълно сътрудничество с хагския трибунал. (Независне новине - 31/07/05; AП, Би Би Си, Прес рилиз на Държавния департамент на САЩ, РТРС - 29/07/05)
