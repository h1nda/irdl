Македония търси подкрепа за кандидатурата си за членство в НАТО преди срещата на върха през април
					06/02/2008
					 
						СКОПИЕ, Македония -- Македония иска да се присъедини към НАТО по време на априлската среща на високо равнище на Алианса в Букурещ главно поради съображения, произтичащи от предстоящата независимост на съседно Косово. "Като страна, съседна на Сърбия и Косово, Македония със сигурност ще бъде една от първите, които ще почувстват последствията - и положителните, и отрицателните - от уреждането на статута на Косово", писа в писмо до страните, членки на НАТО, президентът Бранко Цървенковски във вторник (5 фувруари).
						В понеделник Франция изрази подкрепата си за кандидатурите на Македония за ЕС и НАТО. Френският външен министър Бернар Кушнер се срещна със своя македонски колега Антонио Милошоски в Париж. Кушнер заяви, че Франция е готова да работи с Македония в усилията й да стане част от евро-атлантическите структури. 
						Други новини -- Генералният директор на Генерална дирекция "Разширяване" на ЕС Майкъл Лий посети Скопие във вторник. Той каза, че ЕС има ясна визия за бъдещето, която включва и Западните Балкани. (Вечер, Утрински Весник - 06/02/08; АФП, Макфакс, Нафтемпорики - 05/02/08)
