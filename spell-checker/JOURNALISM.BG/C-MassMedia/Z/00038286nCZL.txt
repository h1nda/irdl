Гръцкият премиер Папандреу се включи в усилията за мир в Либия
					25/04/2011
					
						АТИНА, Гърция -- Премиерът Георгиос Папандреу разговаря в събота (23 април) по телефона с либийския си колега Али ал Багдади ал Махмуди относно евентуално посредничество на Гърция за прекратяване на бомбардировките на НАТО в Либия, предаде информационната агенция АНА. Папандреу призова Ал Махмуди да прекрати насилието срещу противниците на либийския лидер Муамар Кадафи. В петък Папандреу разговаря по телефона с руския президент Дмитрий Медведев. Двамата отново потвърдиха готовността на страните си да "предоставят всякаква необходима посредническа помощ за решаване на конфликта в Либия по мирен път” и се съгласиха, че ”помощта на международната общност може да се предоставя единствено в рамките на мандата, даден с резолюцията на Съвета за сигурност на ООН." (AНA-MПA - 23/04/11; Синхуа, AНA-MПA - 22/04/11)
