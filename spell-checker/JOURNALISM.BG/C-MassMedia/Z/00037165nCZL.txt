Докладът на Марти ще бъде основна тема на зимната сесия на ПАСЕ
					24/01/2011
					 
						СТРАСБУРГ, Франция -- Докладът на докладчика на Съвета на Европа Дик Марти, съдържащ обвинения за трафик на човешки органи в Косово, ще бъде основна тема на зимната сесия на Парламентарната асамблея на Съвета на Европа (ПАСЕ), която започва в понеделник (24 януари) в Страсбург. В проекторезолюция, основаваща се на документа, ПАСЕ призовава международната общност и властите в Белград, Прищина и Тирана да предприемат конкретни мерки за хвърляне на светлина върху обвиненията. В нея се добавя, че установяването на истината за зверствата в Косово и съдействието за установяване на съдбата на онези, които все още се водят за изчезнали, е от жизнено важно значение за помиряването между общностите. (Алфа, Курир, Девник, Алсат - 24/01/11; Уебсайт на ПАСЕ - 17/01/11)
