НАТО ще продължи подкрепата си за реформите в Македония
12/12/2002
 
СКОПИЕ, Македония -- НАТО ще продължи да консултира и да оказва съдействие за осъществяването на реформите, дори след като ЕС поеме оперативната част на мисията, съобщи говорителят на НАТО Марк Лейти в сряда (11 декември). Новата мисия на НАТО, Съюзническа хармония, ще се състои от 450 души от страни-членки на НАТО, добави той. Тя ще започне в неделя.
В други новини, кметовете на Скопие и Москва се срещнаха в сряда и подписаха двустранно споразумение за сътрудничество за периода от 2003 до 2006 г. То предвижда обмяна в областите на образованието, културата, спорта и изкуството, и е насочено към активизиране на търговските и икономически връзки. (A1 ТВ, Макфакс, Дневник - 12/12/02; МИА, Макфакс, A1 ТВ - 11/12/02)
