Върховният представител Ашдаун призова към външни инвестиции в БиХ
10/12/2003
 
ЛОНДОН, Англия -- Върховният представител за Босна и Хецеговина (БиХ) Пади Ашдаун призова чуждестранните инвеститори да насочат вниманието си към БиХ, изтъквайки, че трудните реформи най-накрая са довели до откриване на реални инвестиционни възможности. В изказване във вторник (9 декември) пред проведена в Лондон конференция, посветена на инвестиционните възможности в БиХ, Ашдаун посочи успешния опит на чужди банки, които са влезли на пазара в БиХ през последните няколко години. "Както при всички нововъзникващи пазари, тези, които уловят момента първи и които притежават увереността да действат в тази посока, ще получат и най-големите печалби," каза той. (Източници на СВП, Онаса - 10/12/03)
