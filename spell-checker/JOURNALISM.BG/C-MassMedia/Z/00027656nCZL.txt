Делото "Главаш" предизвиква загриженост в ЕС по отношение на съдебната система в Хърватия
					07/09/2008
					 
						ЗАГРЕБ, Хърватия - Неудовлетворение на ЕС по отношение на съдебната система на Хърватия може да се окаже голяма пречка в присъединителните преговори, съобщиха медиите в петък (5 септември), цитирайки източници в Брюксел. Хърватският преговарящ екип в Брюксел е получил писмо от ЕС, в което се критикува начина, по който се водят делата, свързани с военни престъпления и други съдебни въпроси. Брюксел е особено недоволен от процеса срещу Бранимир Главаш и шестима други обвинени във военни престъпления. Процесът бе отложен и ще трябва да започне от самото начало за втори път поради процедурни причини. 
						В неделя ръководителят на делегацията на Европейската комисия в Подгорица похвали Черна гора като регионален лидер в процеса на интеграция в ЕС. "Това означава, че шансовете на Черна гора да се присъедини към ЕС са много добри", заяви Леополд Маурер. (Бета, Вечерне Лист, Б92 - 05/09/08)
