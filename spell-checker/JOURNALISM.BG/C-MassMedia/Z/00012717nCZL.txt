България ще приеме до един месец план за членство в ЕС за 2005 г.
					21/11/2004
					 
						СОФИЯ, България -- Премиерът Симеон Сакскобургготски каза в петък (19 ноември), че до средата на декември правителството ще приеме план за членство в ЕС за 2005 г. Той допълни, че последният стратегически документ на Европейската комисия за страната посочва, че Европейският съвет ще реши на срещата на върха през декември дали България официално е приключила присъединителните преговори. София затвори всички преговорни глави. 
						В други новини от петък, българският министър на финансите Милен Велчев и представители на ЕС подписаха меморандум за финансиране на българско-турски инфраструктурни проекти. Те включват магистралата Е80, свързваща българския град Малко Търново с турската граница. 
						Също в петък българските власти освободиха румънския журналист Джордж Бухнич под гаранция. Той бе задържан на българо-румънската граница миналата седмица за шпионаж. По неговите думи, той е провеждал разследване под прикритие. Бухнич трябва да остане в България за гледане на делото в съда. (Труд - 20/11/04; БTA, БНТ, Румънско радио, АФП - 19/11/04)
