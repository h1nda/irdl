Ромска НПО обвини румънския премиер Търичану в дискриминационно изказване
					05/07/2007
					 
						БУКУРЕЩ, Румъния -- Местната ромска НПО Асоциация "Романи Крис" е подала жалба до Националния съвет за борба с дискриминацията по повод изказване на премиера Калин Попеску Търичану, направено в края на миналата седмица. Според съобщенията той заявил в Брашов, че вътрешното министерство има планове да изпрати полицейски екип в Италия, който да помогне при залавянето и репатрирането на румънски цигани, извършили престъпления там. 
						Пресслужбата на румънското правителство публикува в сряда (4 юли) изявление, в което се казва, че коментарът на Търичану е бил изопачен, както и че той и кабинетът винаги са подкрепяли дейностите за интегриране на ромите в обществото. (Ромъния Либера, Найн о'клок - 05/07/07; Фокус, Реалитатя ТВ - 04/07/07)
