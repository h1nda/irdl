Босненски съд оправда две бивши длъжностни лица от ФБиХ
					09/04/2010
					 
						САРАЕВО, Босна и Херцеговина (БиХ) -- Съдът на БиХ оправда в четвъртък (8 април) двама бивши високопоставени държавни служители от Федерация Босна и Херцеговина (ФБиХ), обвинени в злоупотреба с власт. Съдът реши, че няма неопровержими доказателства срещу бившия премиер Едхем Бичакчич и бившия финансов министър Драган Чович, и двамата обвинени в злоупотреби с държавни средства. Според обвиненията те са отделили милиони щатски долари за решаването на жилищни проблеми на държавни служители без одобрението на правителството. Прокурорите заявиха, че ще обжалват присъдите. (БХРТ, Дневни Аваз, Dnevnik.ba, Онаса, Фена, Би Би Си - 08/04/10)
