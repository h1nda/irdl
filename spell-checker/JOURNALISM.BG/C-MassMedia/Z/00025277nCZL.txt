Съветът за чуждестранни инвестиции на БиХ издаде препоръки за реформи
					28/01/2008
					 
						САРАЕВО, Босна и Херцеговина (БиХ) -- Съветът за чуждестранни инвестиции (СЧИ) издаде в събота (26 януари) препоръки за десет основни реформи, насочени към укрепване на деловия климат в БиХ и привличане на нови инвестиции. Сред мерките са създаването на електронен търговски регистър, който би улеснил регистрирането на нови дружества. Съветът също така призовава институциите в БиХ да публикуват или да направят достъпни по електронен път всички документи и процедури, изисквани за различните видове лицензи и разрешителни, да увеличат прозрачността на публичната администрация и да намалят корупцията. Той призовава също за хармонизиране на данъчните закони между Република Сръбска, Федерация БиХ и окръг Бръчко. В допълнение СЧИ предлага намалени митнически налози и установяване на общ Южноевропейски пазар. (Независне Новине, Дневни Аваз - 27/01/08; РТРС, Фена, Pincom.biz - 26/01/08)
