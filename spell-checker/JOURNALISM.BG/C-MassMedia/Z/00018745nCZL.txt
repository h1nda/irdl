Турция и Гърция ще изпратят на Индонезия средства за възстановителни операции
					29/05/2006
					 
						АНКАРА, Турция -- Турският Червен полумесец обяви в неделя (28 май), че ще дари на Индонезия специализирана финансова помощ за бедствия в размер на 100000 щатски долара, предназначена за възстановителни работи след катастрофалното земетресение на о. Ява, при което над 4500 души загинаха, а още хиляди бяха ранени. Турски възстановителен екип се намира в Индонезия от 2004 г., след трагедията, предизвикана от вълните цунами. 
						Също в събота Гърция обяви, че изпраща 200000 евро за подпомагане на хуманитарните действия, които се провеждат в Индонезия. Допълнителни средства ще бъдат отпуснати след проверка на обстановката на място, добави външното министерство. (Катимерини - 29/05/06; НТВ, Turkishpress.com, Анадолска агенция - 28/05/06)
