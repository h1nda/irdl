БиХ получи от ЕС пътна карта за безвизови пътувания
					06/06/2008
					 
						САРАЕВО, Босна и Херцеговина (БиХ) -- Страната получи официална пътна карта за безвизови пътувания в ЕС, каза по време на представянето й в четвъртък (5 юни) Майкъл Лий, ръководител на Генерална дирекция "Разширяване" на Европейската комисия (ЕК). Документът поставя ясни изисквания за реформи в ключови области, като сигурността на документите, управлението на границите, фундаменталните права и борбата с нелегалната миграция, организираната престъпност и корупцията. ЕК редовно ще следи прилагането на пътната карта на практика. Гражданите на БиХ започнаха да усещат ползите от споразумението за улесняване на визовите процедури с ЕС в началото на годината. Понастоящем до 50 % от тях са освободени от визови такси. (Независне Новине, Дневни Аваз - 06/06/08; РТРС, Фена - 05/06/08)
