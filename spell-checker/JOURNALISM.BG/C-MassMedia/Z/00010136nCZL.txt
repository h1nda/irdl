Турция и САЩ се споразумяха да продължат диалога за сътрудничество в Ирак
12/03/2004
 
АНКАРА, Турция -- Осман Корутюрк, специален представител на Турция в Ирак, каза в четвъртък (11 март), че Турция и Съединените щати са се договорили да продължат диалога за бъдещето на Ирак. Той каза това след среща с Рон Нойман, американският директор по външни отношения на Временната коалиционна власт (ВКВ) на Ирак. Те обсъдиха временната конституция, приета от Преходния управляващ съвет на Ирак тази седмица, и размениха мнения по дейността на временното правителство. Нойман каза, че целта на посещението му в Турция е да даде тласък на развитието на икономическите и културни взаимоотношения между Турция и Ирак. Той подчерта, че ВКВ е решена да поддържа териториалната цялост на Ирак. (Анадолска агенция, ТРТ 2 - 11/03/04)
