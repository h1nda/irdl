Началникът на ПЩ на НАТО в Македония призова за повече усилия в борбата с корупцията и ускоряване на съдебните реформи
					25/09/2006
					 
						СКОПИЕ, Македония -- Началникът на Постоянния щаб на НАТО в Македония, бригаден генерал Джон Дюрънс, заяви в интервю пред Радио "Свободна Европа", че програмата за реформи на страната се развива добре, но се изисква повече работа в някои области, като съдебните реформи и борбата с корупцията. В интервюто от неделя (24 септември) Дюрънс отбелязва, че Македония е постигнала значителен напредък в преструктурирането на сектора на отбраната. Той отново подчерта, че вратите на НАТО остават отворени за нови членове. (Вечер - 25/09/06; Макфакс, А1 ТВ - 24/09/06)
