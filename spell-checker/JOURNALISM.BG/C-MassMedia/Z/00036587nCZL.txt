Турската полиция идентифицира истанбулския атентатор самоубиец 
					03/11/2010
					 
						АНКАРА, Турция -- Властите съобщиха във вторник (2 ноември), че са идентифицирали атентатора самоубиец, който извърши атентат в неделя в сърцето на Истанбул, при което бяха ранени 32-ма души. „Името му е Ведат Ачар, роден през 1986 г., от Гюрпънар, област Ван”, каза Назър Шентюрк, говорител на валията на Истанбул. Според него Ачар е влязъл в терористичната Кюрдска работническа партия (ПКК) през 2004 г. ПКК отрече всякакви връзки с нападението и освен това продължи своето едностранно прекратяване на огъня с Турция до общите избори следващото лято. (Радикал, Заман - 03/11/10; Си Ен Ен, АФП, Анадолска информационна агенция, Хюриет - 02/11/10)
