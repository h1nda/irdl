Испания съобщи за постигането на договореност за срещата на върха в Сараево
					11/05/2010
					 
						БРЮКСЕЛ, Белгия -- В понеделник (10 май) испанският външен министър Мигел Анхел Моратинос, чиято страна е настоящият ротационен председател на ЕС, съобщи, че е постигната договореност за провеждането на конференцията ЕС-Западни Балкани в Сараево следващия месец като неформална среща. След среща на външните министри от ЕС в Брюксел Моратинос каза, че всички страни са се договорили да участват във форума по така наречения формат „Гимних”, който ще позволи участието на представители и на Сърбия, и на Косово. Според формата „Гимних” участниците се идентифицират без национални флагове или други държавни отличителни знаци. Сърбия отказа да участва в събития съвместно с косовски лидери, заявявайки, че това би означавало косвено признаване на независимостта на бившата нейна провинция. (Бета, Б92, Радио Свободна Европа - 10/05/10)
