Румънските войници ще останат в Ирак още една година
					24/12/2008
					 
						БУКУРЕЩ, Румъния -- Според съобщения в медиите в сряда (24 декември) Румъния ще поддържа своя контингент в Ирак през 2009 г. след одобрение на споразумение от иракския парламент. Багдад поиска от Румъния да остави контингента си в страната до юли 2009 г. и румънският парламент одобри искането. Предишното споразумение трябваше да изтече на 1 януари.
						В други новини от вторник се съобщава, че новият министър на транспорта на Румъния Раду Берчеану е заявил, че планира да освободи всички 24 директори на компании, подчинени на министерството и ръководители на подчинените им агенции поради високите им заплати. Решението ще спести на държавата до 350 000 евро на месец, добавил е Берчеану.
						Също във вторник прокурорите обвиниха бившия министър на труда Пол Пакурару в корупция. С президентски указ през септември той бе освободен от длъжност заради участие в корупционни схеми. Според обвинителния акт компанията на сина му е спечелила доковор с държавна компания срещу това Пакурари да задържи на поста му един от ръководителите на Инспектората по труда в Гори. (Романия Либера, Aгерпрес - 24/12/08; Meдиафакс, Hotnews, Ройтерс)
