ЕК е загрижена от реорганизацията на публичната администрация в Македония 
					20/09/2006
					 
						СКОПИЕ, Македония -- Масовата подмяна на служители в публичната администрация от кабинета е забавила приемането на важен законопроект за полицията, твърдят официални представители на ЕС, които присъстваха на заседанието на съвместния Комитет за стабилизация и асоцииране на Македония и Европейската комисия, което се провежда в Скопие. Ръководителят на експертния екип на ЕК Пиер Мирел призова във вторник (19 септември) парламента да прояви отговорност и последователност в прилагането на законодателството, свързано с ЕС. Той добави, че ЕК като цяло е доволна от хода на икономическите реформи, както и от напредъка в съдебния сектор, борбата с корупцията и прилагането на Охридското мирно споразумение. (Вечер - 20/09/06; Макфакс, А1 ТВ - 19/09/06)
