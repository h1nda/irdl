Гръцкият премиер Симитис представя план за регионално развитие
08/09/2003
 
АТИНА, Гърция -- Премиерът Костас Симитис представи в събота (6 септември) нов правителствен план за развитие на определени региони в страната. По време на традиционната вечеря по повод Международния търговски панаир в Солун Симитис заяви, че новата политика ще обхваща всички географски региони, тъй като всички те притежават значителен потенциал за производство и създаване на работни места. Приоритет обаче ще бъде даден на региони, които изостават от гледна точка на жизнения стандарт в ЕС. Правителството планира да създаде центрове за насърчаване на инвестициите във всяка префектура; пет такива центъра вече функционират. Освен това то възнамерява да открие центрове за бизнес и развитие из цялата страна,за да се координират и интегрират регионалните инициативи. (АНА - 07/09/03; МПА - 06/09/03)
