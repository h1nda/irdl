Джуканович: Интеграцията на ЕС няма да блокира референдума за независимост в Черна-Гора
23/06/2003
 
ПОДГОРИЦА, Сърбия-Черна Гора -- Напредъкът в процеса на интеграция в ЕС не противоречи на провеждането на референдум за независимост в Черна-Гора, заяви премиерът Мило Джуканович. По време на интервю, излъчено на живо от телевизия Черна-Гора, той каза в неделя (22 юни), че провеждането на референдум е част от договореността с Белград, която доведе до създаване на Съюза между двете републики. Той също така изрази задоволство от срещата на върха на ЕС в Солун, като посочи, че вратите на ЕС са отворени за Сърбия-Черна Гора. В събота сръбският премиер Зоран Живкович допусна, че Съюзът може да влезе в ЕС още през 2007 година.
Други новини: Джуканович заяви в неделя, че правителството е готово да се намеси и отстрани всички длъжностни лица, които се подозират в участие в секс скандала, свързан с обвинения, отправени от една молдовянка. Тези длъжностни лица могат да бъдат уволнени независимо от спорното решение, което прекрати наказателното преследване поради това, че в показанията на жената липсвала достоверност. Решението предизвика критиката на международната общност. (Танюг, Б92, Телевизия Черна Гора, Би Би Си, ФоНет - 22/06/03)
