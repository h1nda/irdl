Расмусен каза, че НАТО ще остане гарант на мира и сигурността в Косово
					21/01/2011
					 
						ПРИЩИНА, Косово -- Разделението на Косово не е вариант и НАТО ще остане основен гарант на мира и сигурността, заяви генералният секретар на Алианса Андерс Фог Расмусен в ексклузивно интервю за вестник "Коха Диторе" в петък (21 януари). Призовавайки косовските институции да действат отговорно и зряло, той увери също обществеността, че въпреки намалената численост на въоръжените сили на НАТО в Косово, ситуацията със сигурността няма да бъде повлияна по никакъв начин. "От гледна точка на сигурността - а това е частта, за която отговарят НАТО и КФОР - това, което ние очакваме, и нещо повече, това, което, бих казал, изискваме от лидерите на Косово, е да продължат с умерен и конструктивен подход," каза Расмусен. 
						Що се отнася до неотдавнашния скандален доклад на докладчика на Съвета на Европа Дик Марти, Расмусен изрази увереност, че ако Марти разполага с доказателства за своите обвинения, той ще ги представи пред съответните институции. (Коха Диторе, Телеграфи, Кохавижън, РТК - 21/01/11)
