ЕК започва проверка на изпълнението на предприсъединителните задължения на България
					09/01/2006
					 
						СОФИЯ, България -- Европейската комисия (ЕК) започва от понеделник (9 януари) поредица от проверки на изпълнението на предприсъединителните задължения на България към ЕС. Според изявление на външното министерство са запланувани общо 22 проверки в различни облсти, включително регионална политика и съдебна система. Заключенията ще бъдат публикувани в следващия мониторингов доклад за България през май. Той ще определи дали България ще се присъедини към ЕС през 2007 г., според графика, или с една година по-късно. 
						Също в понеделник премиерът Сергей Станишев заяви, че София разчита новото австрийско председателство на ЕС да окаже натиск върху страните членки да ратифицират по-бързо Договора за присъединяване на България и Румъния. Той заяви, че България ще спази ангажиментите си и очаква същото от страните членки на ЕС. (бТВ, БНР - 09/01/06)
