ЕП изслуша кандидатите за еврокомисари на България и Румъния 
					28/11/2006
					 
						БРЮКСЕЛ, Белгия -- В понеделник (27 ноември) Европейският парламент (ЕП) излуша поотделно българския и румънския кандидат за Европейската комисия, Меглена Кунева и Леонард Орбан. ЕП ще реши дали двамата са подходящи за постовете. По време на изслушването в понеделник Кунева, която е определена за еврокомисар по въпросите на защитата на потребителите, се ангажира да подобри комуникациите с европейските потребители и организациите, представляващи техните интереси, както и да насърчи диалога между институциите. Орбан, който е определен за еврокомисар по мултилингвизма, каза, че ако бъде избран, ще работи за засилване на езиковото обучение в училищата и за защита на езиците на малцинствата. ЕП ще гласува за двете номинации следващия месец. (Уеб сайт на ЕС, БНР, Дарик, Ромпрес, Медиафакс - 27/11/06)
