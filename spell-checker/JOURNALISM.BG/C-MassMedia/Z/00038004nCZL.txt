Бившият външен министър на Хърватия Грабар-Китарович ще поеме пост в НАТО 
					31/03/2011
					 
						ЗАГРЕБ, Хърватия -- Бившият външен министър Колинда Грабар-Китарович е била назначена за помощник на генералния секретар на НАТО по публичната дипломация, съобщиха местните медии в сряда (30 март). Все още не е ясно кога тя ще поеме новия си пост и кой ще я замести на сегашния й пост като посланик на Хърватия в Съединените щати. (ХИНА, Вечерни Лист, tportal.hr, Ютарни Лист - 30/03/11)
