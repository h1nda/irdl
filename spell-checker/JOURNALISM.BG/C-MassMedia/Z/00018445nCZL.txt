Религиозни лидери се срещат в Печ в подкрепа на мира и съвместното съществуване в Косово
					03/05/2006
					 
						ПЕЧ, Косово, Сърбия и Черна гора -- Във вторник (2 май) в Печ започна двудневна среща на лидерите на различни религиозни общности в Косово. Участниците от Сръбската православна църква, римокатолическата църква и косовските ислямски, еврейски и евангелистки общности обсъждат как да популяризират мира, взаимното уважение и съвместното съществуване в провинцията. Проявата, организирана от норвежката организация "Чърч Ейд", се провежда в охраняваната от НАТО патриаршия в Печ. 
						Други новини -- Във вторник косовска ромска асоциация е свикала среща в Митровица и според съобщенията е заявила искането си за създаване на ромска община в южната част на разделения град. Местните медии предадоха, че участниците са упълномощили и представители на косовските сърби да защитават техните интереси по време на следващия кръг от преговорите за статута на Косово, който започва в четвъртък. (Данас - 03/05/06; Танюг, KosovaLive, Правда, Танюг, РТС - 02/05/06)
