Чачич бе избран за лидер на ХНП в Хърватия
					07/04/2008
					 
						ЗАГРЕБ, Хърватия -- Радимир Чачич бе избран в неделя (6 април) за председател на опозиционната Хърватска народна партия (ХНП), след като спечели 73 % подкрепа на партийния конгрес. Чачич идва на мястото на Весна Пушич, която реши да се оттегли, отчасти по здравословни причини. След избора Чачич каза, че негов приоритет ще бъде да гарантира качествена опозиция от ХНП на управляващия Хърватски демократичен съюз, нещо, което според него другата основна опозиционна партия - Социалдемократическата - не може да направи. (Виесник - 07/04/08; ХРТ, Вечерни Лист, Javno.com - 06/04/08)
