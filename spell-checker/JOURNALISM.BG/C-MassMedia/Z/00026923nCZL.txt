Хърватия ще представи всички оставащи документи по присъединяването към ЕС 
					30/06/2008
					 
						ЗАГРЕБ, Хърватия – Страната планира да представи всички оставащи документи, изисквани за процеса на присъединяване към ЕС, до понеделник (30 юни), заяви пред в. „Весник” главният преговарящ на Хърватия с ЕС Владимир Дробняк. Документите представят позициите на Хърватия по още неотворените преговорни глави, включващи деликатни области, като съдебната реформа и борбата с корупцията. Европейската комисия е готова да публикува подробна пътна карта за последния етап на преговорите за присъединяване. При най-оптимистичния сценарий Хърватия ще завърши преговорите следващото лято и стане член на ЕС през 2011 г. (Весник, Вечерни Лист - 30/06/08)
