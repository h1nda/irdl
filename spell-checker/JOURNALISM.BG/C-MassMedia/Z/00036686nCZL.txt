В Сърбия влиза в сила забрана за тютюнопушене 
					11/11/2010
					 
						БЕЛГРАД, Сърбия -- Считано от четвъртък (11 ноември), влиза в сила забрана за тютюнопушенето в офиси и на обществени места. Законът забранява пушенето във всички обществени сгради, офиси, образователни институции и болници. Нарушителите ще бъдат глобявани с 46 евро, а глобите за фирмите ще бъдат между 4600 и 9000 евро. Законът беше приет през май, но беше отпуснат шестмесечен гратисен период. Баровете и кафенетата бяха изключени от забраната и техните собственици могат да вземат решение дали да оформят зони за непушачи, или не, в зависимост от наличното пространство. (Бета, Танюг, ДПА - 11/10/10)
