Ръководителят на МГС Фейт прогнозира напредък в антикорупционните усилия на Косово 
					28/04/2010
					 
						ПРИЩИНА, Косово -- Ръководителят на Международната гражданска служба (МГС) Питер Фейт е уверен, че в скоро време ще има резултати от усилията на Косово в борбата срещу корупцията. Във вторник (27 април), в реч в Американския университет в Прищина, той добави, че Косово трябва да се бори срещу корупцията, ако желае бъдеще в рамките на ЕС. Що се отнася до икономическото развитие, Фейт отбеляза, че международните инвеститори обикновено избягват Косово и избират други страни в региона. Той подкрепи приватизацията на международното летище, както и на холдингите в секторите на телекомуникациите и енергетиката. (Зери, Коха Диторе, Експрес, Косова Сот - 28/04/10)
