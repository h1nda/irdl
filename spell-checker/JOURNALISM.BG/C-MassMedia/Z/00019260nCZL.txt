Бойна група на ЕС с личен състав от Балканите ще започне да действа от следващия юли 
					14/07/2006
					 
						БУКУРЕЩ, Румъния -- Очаква се бъдещата бойна тактическа група на ЕС, която ще се състои от военнослужещи от България, Кипър, Гърция и Румъния, да започне да действа от юли 2007 г., съобщи държавният секретар на румънското министерство на отбраната Корнелиу Добритою в четвъртък (13 юли). Миналата година четирите страни подписаха споразумение за бойната група, която ще действа в радиус от 6000 км от Брюксел и ще бъде част от силите на ЕС за бързо реагиране. Добритою каза, че Румъния ще участва с 45 военнослужещи, специалисти по ядрена, химична и биологична защита. (Найн О'Клок - 14/07/06; Ромпрес - 13/07/06)
