ЦРУ заявява, че три български компании са нарушили оръжейното ембарго на ООН през 90-те
					08/10/2004
					 
						СОФИЯ, България -- Три български дружества, търгуващи с оръжие, са нарушили ембаргото на ООН за продажба на оръжия, наложено на Ирак, твърди доклад на ЦРУ за иракските оръжия, представен по-рано през седмицата. Местни източници идентифицираха в четвъртък (7 октомври) трите фирми като "Елмет", "Джеф" и "Сара - М". Министърът на отбраната Николай Свинаров заяви, че ще бъде даден ход на разследване за проверка на обвиненията. (Медиапул, Сега, Стандарт, БTA - 07/10/04)
