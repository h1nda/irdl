Бизнес: Системата на здравеопазването на Албания получи 1,2 милиона евро заем от Швейцария
					02/05/2008
					Големи реформи ще бъдат осъществени в албанската система на здравеопазване благодарение на заем от Швейцария на стойност 1,2 милиона евро. Още от тази седмица: Европейската инвестиционна банка одобри заем от 380 милиона евро за модернизиране на пътната система в България и Министерството на икономиката и финансите на Косово ще намали данъците. 
					 
						
Реформите в сектора на здравеопазването включват обучение на медицински персонал. [Архив]
						Швейцарското правителство отпусна 1,2 милиона евро за финансиране на тригодишна програма на реформи в системата на здравеопазването на Aлбания. Министерството на здравеопазването съобщи, че ще насочи усилията си към продължителното обучение на медицински кадри, за да подобри здравеопазването в цялата страна. 
						*** 
						
Tурската компания "Tурк Телеком" съобщи в понеделник (28 април), че ще направи публично предлагане на 15 % от държавните й дялове. Това е втората голяма икономическа новина в Турция след продажбата на "Текел" на "БАТ" преди месец. 
						 *** 
						Европейската инвестиционна банка (ЕИБ) одобри заем от 380 милиона евро за фонда за пътна инфраструктура в България според споразумение, подписано от правителството и ЕИБ в сряда (30 април). Цялото финансиране за фонда ще достигне 705 милиона евро, от които 325 милиона евро ще бъдат набрани от правителството. 
						 *** 
						Министерството на икономиката и финансите на Koсово възнамерява да намали данъците за фирмите, но предупреди, че ще вземе всички мерки срещу длъжниците, включително и изтеглянето на дълговете им от банковите им сметки. Министерството също заяви ,че ще намали всички подоходни данъци, като намаленията се очаква да достигнат до 50 % за някои категории. 
						*** 
						
Maкедония приключи строежа на 400\kW енергийна трансмисионна линия, която ще свързва град Щип на източната граница с България. Линията ще бъде пусната в действие веднага щом България завърши инфраструктурните проекти за свързването на трансмисионните системи на двете страни. 
						*** 
						
Черна гора прие повече от 44 000 туристи през първите два месеца на тази година, което е увеличение от 34% в сравнение с миналата година според данни, публикувани от централната банка на страната в сряда (30 април). Според официални данни в страната през януари и февруари са били регистрирани 200 000 нощувки, което е увеличение от 47,9 % в сравнение със същия период на миналата година. Чужденците са 66 % от гостите на страната. Черна гора очаква повече от 1,3 милиона туристи до края на тази година. 
						
(Различни източници – 25/04/08-2/05/08)
