Хърватският премиер Косор предложи нов министър на правосъдието 
					06/07/2010
					 
						ЗАГРЕБ, Хърватия -- В понеделник (5 юли) министър-председателят Ядранка Косор подписа указ, с който освобождава Иван Шимонович от заемания от него пост на министър на правосъдието и се предлага Дражен Бошнякович, държавен секретар в министерството на правосъдието от 2008 г., да заеме този пост. Шимонович отпътува за Ню Йорк този месец, за да стане заместник генерален секретар на ООН по правата на човека, най-високият пост, заеман в международна организация от хърватски представител. Бошнякович беше избран лично от Косор и Шимонович поради факта, че познава добре работата на министерството. (ХРТ, ХИНА, Национал, dalje.com - 05/07/10)
