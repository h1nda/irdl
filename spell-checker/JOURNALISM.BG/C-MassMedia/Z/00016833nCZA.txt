Хърватия е 12-тата страна, спечелила купата "Дейвис"
		05/12/2005
		Хърватия спечели за първи път купата "Дейвис" в неделя, когато Марио Анчич победи словака Михал Мертинак, осигурявайки победа с 3-2 за страната си на финала в Братислава. 
		(Уошингтън поуст, Гардиън, ЮПИ, ВОА - 05/12/05; АП, АФП, Ройтерс, Би Би Си, Евроспорт, ХИНА -- 04/12/05)
 
		 
			
Капитанът Никола Пилич (в средата) и хърватските играчи Горан Иванишевич (вляво) и Марио Анчич държат купата "Дейвис" по време на церемонията по връчването след финала между Словакия и Хърватия в Братислава в неделя (4 декември). [AФП]ПТИОН
			С победа 3-2 срещу Словакия, Хърватия спечели за първи път купата "Дейвис" в неделя (4 декември) и стана 12-тата страна, спечелила купата в 105-годишната история на този турнир. 
			Хърватия започна финалния ден на престижния тенис турнир в Братислава с резултат 2-1 срещу отбора на Словакия. В напрегнат мач, словашкият тенисист Доминик Хърбати победи хърватския си колега Иван Любичич с 4-6, 6-3, 3-6, 6-4, изравнявайки резултата до 2-2. В решителния пети мач Марио Анчич победи словашкия тенинист Михал Мертинак със 7-6, 6-3, 6-4 и осигури победата на Хърватия. 
			"Играх много агресивно и чувствах, че всичко е под мой контрол", заяви Анчич. "Беше незабравим мач и незабравим ден. За мен това бе забележителна година." 
			Преодолявайки упоритата съпротива на Мертинак в първия сет, Анчич, който е 22 в света, успя да надделее след 7-1 тайбрейк. Въпреки краткото колебание в третия сет, той победи номер 165 в света след 2 часа и 50 минути игра. 
			"При 2-2, нямаше друг изход, освен победа," заяви Анчич. "Мисля, че набрах скорост след тайбрейка и от този момент нататък взех нещата в свои ръце." 
			И за двете страни това бе първи финал в турнира за купата "Дейвис". Хърватският отбор, включително Горан Иванишевич и Иво Карлович стана първият отбор, който не е сред фаворитите, спечелил титлата. 
			Шампионът от Уимбълдън 2001 Иванишевич отново се яви на финала в неделя, но не участва нито в сингъл, нито по двойки. 
			Номер девет в света Любичич, който игра болен и със схванат врат в продължение на три часа и 20 минути срещу Нърбати за малко не постигна рекорда на Джан Макенроу от 1982 година с 12 последователни победи в турнир за купата "Дейвис". 
			"Доминик игра невероятно и показа най-доброто от себе си срещу мен досега", заяви той за своя опонент в неделя и добави, че той е "най-щастливият неудачник в света днес". 
			Мирослав Мечир, капитан на словашкия отбор, поздрави хърватите за играта им. 
			"В продължение на три дни наблюдавахме тенис от световна класа и накрая победи по-добрият отбор. Поздравявам Хърватия", заяви той.
