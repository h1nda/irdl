Солана потвърждава ангажимента на ЕС към Косово
25/02/2004
 
ПРИЩИНА, КОСОВО, Сърбия-Черна Гора -- Върховният представител на ЕС по сигурността Хавиер Солана заяви на президента Ибрахим Ругова във вторник (24 февруари), че Съюзът е решен да помогне на Прищина да покрие набора от стандарти, установени от ООН. Осемте стандарта, които трябва да бъдат удовлетворени преди да започне обсъждането на окончателния статут на Косово, включват върховенството на закона, правата на малцинствата и икономическата реформа. Солана обяви, че ЕС ще предостави 100 млн. евро помощ за Косово с оглед покриване на тези стандарти. "Няма време за губене. Колкото по-скоро се даде ход на прилагането на плана, толкова по-добре ще бъде за всички, " каза той. (АФП, Б92, Бета, Би Би Си, Танюг - 24/02/04)
