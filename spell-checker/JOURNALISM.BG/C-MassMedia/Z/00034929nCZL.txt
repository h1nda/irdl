Адвокатите на Ганич заявиха, че Сърбия нарушава международното право
					13/06/2010
					 
						ЛОНДОН, Обединено кралство -- Екипът на защитата на бившия член на председателството на БиХ Еджуп Ганич обвини Сърбия в петък (11 юни) в нарушаване на международното право заради това, че се е опитала да убеди британските власти да екстрадират техния клиент. Ганич бе арестуван на 1 март на летище "Хийтроу" в Лондон на основата на заповед за арест, издадена от Белград. Сърбия го издирва във връзка с нападение през май 1992 г. в Сараево срещу конвой на Югославската народна армия, вследствие на което са загинали 40 войници. Ганич отхвърли обвиненията. Неговият адвокат Едуард Фицджералд заяви пред съд в Лондон в петък, че за да се приложат правилата за екстрадиране, Сърбия трябва да демонстрира, че престъплението е станало при конфликт между две държави, участващи в международен въоръжен конфликт. Сърбия твърди в изслушвания в друг международен съд, че босненския конфликт не е представлявал война между две държави, а по-скоро гражданска конфликт между местни етнически сили. (Би Би Си, Независне Новине, СРНА, Вечерне Новости - 11/06/10)
