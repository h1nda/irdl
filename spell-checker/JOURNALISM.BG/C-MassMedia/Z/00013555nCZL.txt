Румънският премиер Търичану се среща с префекти
					10/02/2005
					 
						БУКУРЕЩ, Румъния -- В среща с префекти в сряда (9 февруари) премиерът Калин Попеску Търичану призова за продължаване на преустройството, намаляване на бюрокрацията и други свързани с ЕС реформи. Той заяви също, че няма да толерира никакви нови местни магнати, добавяйки, че те са били нещо обичайно по време на предишното управление. 
						Междувременно директорът на румънския държавен ТВ канал СРТВ Валентин Николау депозира в сряда оставката си в парламента. Проверка на комисията по етика в държавната телевизия потвърди, че той е проявявал пристрастия към бившата администрация през последните две години. (Найн о'клок - 10/02/05; Ромпрес - 09/02/05)
