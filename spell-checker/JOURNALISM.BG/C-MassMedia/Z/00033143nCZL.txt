Съветът за сигурност обсъжда Косово
					24/01/2010
					 
						НЮ ЙОРК, Съединени щати -- Ръководителят на ЮНМИК Ламберто Заниер брифира Съвета за сигурност в петък (22 януари) за Косово и призова местните власти, косовските албанци и косовските сърби да работят заедно за създаването на мултиетническо общество, за да се защити културното наследство и да се увеличи регионалният просперитет. Заниер представи последния доклад на генералния секретар на ООН Бан Ки Мун и заяви ,че положението в Косово до голяма степен е мирно и стабилно въпреки риска от безредици на север.Заниер отбиляза, че е постигнат значителен напредък по отношение на завръщането на разселени лица, идентифицирането на изчезнали лица и създаването на мултиетнически съдилища и полиция. 
						Външният министър на Косово Скендер Хисени направи изявление на сесията, отбелязвайки, че 65 страни са признали независимостта на страната му. Той изрази надежда, че Прищина ще стане членка на ООН и обеща ,че Косово ще подължи да търси начини за укрепване на отношенията с неговите съседи, включително и със Сърбия. Сръбският президент Борис Тадич заяви, че позицията нна Белград по отношение на статута на Косово е непроменена и заяви: "Сърбия никога при никакви обстоятелства, пряко или косвено няма да признае едностранното обявяване на независимостта." (Информационен център на ООН, Радио "Свободна Европа", Б92, Бета, Taнюг, РИА-Новости - 22/01/10)
