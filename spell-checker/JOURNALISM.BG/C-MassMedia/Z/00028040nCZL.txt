Македония критикува последното предложение на ООН по спора за името с Гърция
					13/10/2008
					 
						СКОПИЕ, Македония -- Канцеларията на президента Бранко Цървенковски излезе в петък (10 октомври) с изявление, в което се критикува последното предложение на специалния пратеник на ООН Матю Нимиц за решаване на дългогодишния спор за името с Гърция. "Без сериозни промени този пакет от идеи не може да служи като основа за по-нататъшните преговори и решение,” се казва в изявлението. Нимиц представи последните си идеи в Ню Йорк миналата седмица. В предложението му се предвижда да се използва името „Република Северна Македония” в международен план, а съкратена версия - „Северна Македония" - за ползване в ООН.
						Гръцките медии предадоха в събота, че Атина преразглежда позицията си по предложението на Нимиц в светлината на изявлението на Груевски. По-рано Атина предпазливо прие идеите като „много добра основа за преговори”, които имат нужда от „подобрения в някои области”. (Вима, АНА-МПА, ЕРТ - 12/10/08; Катимерини, Макфакс, МИА, МИНА - 11/10/08)
