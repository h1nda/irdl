Сърбия обвини четирима души за клането през 1999 г. в Подуево, Косово
					22/04/2008
					 
						БЕЛГРАД, Сърбия -- Прокуратурата за военни престъпления обяви в понеделник (21 април), че е повдигнала обвинения срещу четирима бивши членове на полувоенната част "Скорпиони" във връзка с клането през 1999 г. в Подуево, Косово. Желко Дукич, Драган Медич, Драган Боевич и Миодраг Солай - членове на частта, действаща под ръководството на вътрешното министерство - са обвинени в стрелба срещу група от 19 жени и деца от семейство Граши в село Подуево на 28 март 1999 г. Само пет деца са преживели клането, спасени от сръбските специални полицейски части, които са пристигнали на мястото. Пети член на "Скорпионите", Саша Цветан, излежава 20-годишна присъда за същото клане. (Бета, Танюг, Б92, АП, Jurist.com - 21/04/08)
