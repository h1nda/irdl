Пауъл подписа Американско-Адриатическата харта
04/05/2003
 
ТИРАНА, Албания -- Държавният секретар на САЩ Колин Пауъл посети Тирана в петък (2 май), за да подпише с външните министри на Албания, Хърватска и Македония Американско-Адриатическата харта. Целта на инициативата е да се подпомогнат трите балкански страни в усилията им да влязат в НАТО. "Тази харта ще послужи като пътна карта за тяхната евроатлантическа интеграция", заяви Пауъл. "Всяка европейска демократическа страна, която се стреми към членство в НАТО, и е готова да поеме съответните отговорности ще бъде добре дошла в алианса", добави той.
Също в петък Пауъл подписа споразумение с Албания, което дава имунитет на гражданите на САЩ и на Албания срещу преследване от Международния наказателен съд.
В разговорите в събота със своя хърватски колега Тонино Пицула, Пауъл благодари на Загреб за помощта която Хърватска оказа на САЩ във войната с Ирак и борбата с тероризма. (ХИНА, ХРТ, Би Би Си - 03/05/03; Ройтерс, АФП, ХИНА, МИА, АТА - 02/05/03)
