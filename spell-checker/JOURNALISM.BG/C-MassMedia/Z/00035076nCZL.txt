ЮЛЕКС и косовските институции подписаха меморандум за съдебната власт
					25/06/2010
					 
						ПРИЩИНА, Косово -- Представители на ЮЛЕКС и на Косовската адвокатска камара подписаха в четвъртък (24 юни) меморандум за разбирателство, насочен към повишаване на качеството на съдебната система, особено при работата по наказателни дела и процеси. Председателят на Събранието на съдиите от ЮЛЕКС, Мария Джулиана Чивинини, казва, че има нужда от сътрудничество между съдиите, прокурорите и адвокатите. 
						Други новини -- Очаква се Районният съд в Митровица да възобнови работата си до средата на юли. Четирима съдии -- двама албанци и двама сърби -- ще разглеждат дела заедно с колегите си от ЮЛЕКС за първи път от март 2008 г. насам. Съдът бе затворен след сблъсъците между сърби и международните сили за сигурност заради декларацията за независимост на Косово от Сърбия. Нахлулите в съда сърби разграбиха съдебни досиета. (Коха Диторе, Лайм, Експрес - 24/06/10)
