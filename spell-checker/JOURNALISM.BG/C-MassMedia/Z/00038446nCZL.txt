Италиански дипломат бе назначен за представител на ЕС в Косово
					08/05/2011
					
						БРЮКСЕЛ, Белгия -- Шефът на външната политика на ЕС Катрин Аштън съобщи в петък (6 май), че италианският дипломат Фернандо Джентилини ще бъде специалният представител на блока в Косово през следващите три месеца. ЕС планира да усили позициите си в Косово, като има един представител в страната вместо сегашните двама - един за ЕС и един за Европейската комисия. Очаква се по-късно тази година да бъде определен постоянен представител. Мандатът на отиващия си представител Питер Фейт, изтече на 31 април. (Уебсайт на ЕС, Koсова Лайв, Aлсат - 06/05/11)
