Драшкович настоява НАТО да реформира службите за сигурност на Сърбия-Черна гора 
					03/05/2005
					 
						ХАГА, Холандия -- Външният министър на Сърбия-Черна Гора Вук Драшкович заяви пред репортери в понеделник (2 май), че настоява НАТО да помогне за реформиране на службите за сигурност в неговата страна. Според министъра това може да стане, ако Белград бъде приет бързо в програмата на НАТО "Партньорство за мир". Драшкович допълни, че след като се е сближила в по-голяма степен с НАТО, Сърбия-Черна гора би била по-подготвена да изпълни задълженията си към Трибунала на ООН за военни престъпления. Говорителят на НАТО Джеймз Апатурай обаче каза, че Белград първо трябва да докаже, че сътрудничи в достатъчна степен с Трибунала на ООН. Драшкович направи еднодневно посещение в Холандия за разговори с холандския си колега Бернард Бот. (Ройтърс, Б92, Танюг, РТС - 02/05/05)
