Румънски затворници организираха стачки, настоявайки за по-добри условия в затворите
					11/12/2006
					 
						БУКУРЕЩ, Румъния -- Хиляди затворници обявиха гладни стачки или други форми на протест, настоявайки за по-добри условия на живот и по-ранно освобождаване за затворниците, осъдени на по-малко от пет години лишаване от свобода, предаде местната преса в понеделник (11 декември). Протестите започнаха в затвора в Брашов към края на миналата седмица, но се разпространиха в още 26 други затвора. Чрез видеоконферентна връзка в неделя надзиратели запознаха министъра на правосъдието Моника Маковей с обстановката. Тя се срещна в понеделник с премиера Калин Попеску-Търичану, за да обсъди с него пренаселеността на затворите. (Адевърул, Ромпрес - 11/12/06; AП - 10/12/06)
