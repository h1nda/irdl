Тайланд повдигна обвинения срещу Шинаватра, който може би е в Черна гора
					26/05/2010
					 
						БАНКОК, Тайланд -- Във вторник (25 май) беше издадена заповед за арест на бившия министър-председател Таксин Шинаватра по обвинения в тероризъм. Той е заподозрян в участие в неотдавнашните кървави антиправителствени улични протести, оставили над 80 души мъртви. Шинаватра беше свален с военен преврат през 2006 г. и след това беше осъден задочно на две години затвор за корупция и злоупотреба със служебно положение. Неотдавна черногорските власти потвърдиха, че той притежава черногорски паспорт. Близък до него източник каза за АФП във вторник, че Шинаватра се е върнал в Черна гора със семейството си. За пръв път той беше забелязан там през март. (АФП, Ройтерс, Би Би Си, РТЧГ, Мина, Бета, Б92 - 25/05/10)
