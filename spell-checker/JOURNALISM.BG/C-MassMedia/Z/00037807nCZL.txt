Люксембург подкрепя кандидатурите за Шенген на България и Румъния 
					16/03/2011
					 
						БУКУРЕЩ, Румъния -- Във вторник (15 март) люксембургският министър на външните работи Жан Аселборн заяви, че страната му стои твърдо зад присъединяването на България и Румъния към шенгенската зона. „Люксембург ще направи всичко възможно България и Румъния да станат членки на Шенген през следващите месеци”, каза Аселборн на съвместна пресконференция с румънския си колега Теодор Баконски в Букурещ. Влизането, което се очакваше да стане този месец, беше отложено, защото България не успя да изпълни всичките седем изисквания. (Агерпрес, Нюзин, Зиаре, Уебсайт на румънското министерство на външните работи - 15/03/11)
