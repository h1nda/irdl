Рен отново призова страните членки на ЕС да действат отговорно по отношение на турската кандидатура
					10/08/2005
					 
						ХАМБУРГ, Германия -- В своя реч в Хамбург във вторник (9 август) комисарят по разширяването на ЕС Оли Рен отново призова страните членки на ЕС да действат отговорно по отношение на кандидатурата на Турция за членство в ЕС. Рен каза, че е "доста уверен", че преговорите за присъединяване с Анкара ще започнат на 3 октомври, както е предвидено, тъй като Анкара е изпълнила всички условия, поставени й от ЕС миналия декември. Рен предупреди Франция да не поставя нови условия преди началото на преговорите. Той призова също външните министри на ЕС да засвидетелстват отново подкрепата си за кандидатурата на Турция за членство на следващата си среща в началото на септември. Той окуражи Анкара да продължи да работи конструктивно за решаване на кипърския въпрос. (EU Observer, ФT - 10/08/05; НТВ, Ройтерс - 09/08/05)
