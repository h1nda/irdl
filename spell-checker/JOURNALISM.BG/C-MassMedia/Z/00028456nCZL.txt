Бившият български вътрешен министър бе оправдан от обвиненията в разкриване на поверителна информация
					21/11/2008
					 
						СОФИЯ, България -- Румен Петков, депутат от Българската социалистическа партия, бе оправдан в четвъртък (20 ноември) по обвиненията, че е разкрил поверителна информация, докато е служил като вътрешен министър. През последните си дни на поста Петков публично огласи името на агент на Държавната агенция за национална сигурност с презумпцията, че името му вече е станало публично известно. Макар че постъпката му изглежда не бе умишлена, мнозина смятаха, че той ще бъде най-малко глобен. Софийският градски съд обаче го оневини по всички точки. През април Петков подаде оставка като вътрешен министър, седмици след избухването на скандал с обвинения към високопоставени държавни служители за връзки с бизнесмени, разследвани за данъчни измами и трафик на наркотици. (Дари, Нетинфо, Фокус, Агенция София нюз - 20/11/08)
