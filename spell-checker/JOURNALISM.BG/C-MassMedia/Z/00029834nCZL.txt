Двама загинаха в сблъсъци между кюрди и полицията в Югоизточна Турция
					05/04/2009
					 
						AНКАРА, Турция -- Двама души загинаха, а девет бяха ранени в сблъсъци между кюрдски протестиращи и полицията в Югоизточна Турция в събота (4 април). Това стана по време на митинг, организиран по случай 60-тия рожден ден на лидера на терористичната Кюрдска работническа партия (ПКК) Абдула Очалан. Демонстрантите хвърляха камъни по полицаите, които се опитаха да блокират пътя към Халфети, който води до родното село на Очалан Омерлъ. Наложи се полицаите да използват сълзотворен газ и водни оръдия, за да разпръснат протестиращите. Очалан излежава доживотна присъда в затвор на остров Имралъ. (Хюриет, Доган, БТА - 04/04/09)
