Еврокомисарят Рен каза, че Косово не трябва да се превръща в "черна дупка"
					26/03/2009
					 
						ПРИЩИНА, Косово -- ЕС ще намери практически пътища, за да попречи Косово да стане "черна дупка", поглъщаща постоянно европейски финанси и ресурси, каза в сряда (25 март) еврокомисарят по разширяването Оли Рен. Рен говори пред журналисти в Прага броени дни преди следващата среща на външните министри от ЕС. Той каза също така, че е от изключително значение за Балканите да бъдат включени в дневния ред на ЕС. Световната финансова криза и нейното отражение върху страните членки е доминираща тема в последно време. (Радио Свободна Европа, Телеграфи, Кохавижън - 25/03/09)
