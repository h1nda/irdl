Папата призова за мерки за успокояване на напрежението в Близкия изток
					07/06/2010
					 
						НИКОЗИЯ, Кипър -- Отслужвайки литургия в неделя (6 юни) в Никозия, папа Бенедикт XVI призова за "неотложни и съгласувани международни усилия за преодоляване на продължаващите напрежения в Близкия изток и особено в Светите земи, преди подобни конфликти да доведат до по-големи кръвопролития". Сред мнозинството на стадиона "Елефтерия" бяха патриарси и епископи от Близкия изток, президентът Деметрис Христофиас, архиепископ Хризостомос II и други кипърски религиозни и политически лидери. Малко преди богослужението група от стотина православни християни организира мирен протест срещу посещението на Бенедикт в Кипър. (AП, Си Ен Ей - 06/06/10)
