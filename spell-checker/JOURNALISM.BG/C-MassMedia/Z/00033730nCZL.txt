МВФ заяви, че Албания се справя добре със световната криза
					10/03/2010
					 
						ТИРАНА, Албания -- Ръководителят на службата на МВФ в Албания Гервин Бел каза във вторник (9 март), че страната е постигнала впечатляващи икономически резултати през 2009 г. и се справя добре със световната икономическа криза. Според Фонда албанската икономика е постигнала миналата година ръст от 3 %, постижение, което Бел приветства. Представителят на МВФ прогнозира, че албанската икономика ще продължи с растежа и през тази година, но с по-бавни темпове. (Ора Нюз, Гласът на Америка, Топ Ченъл, Алсат - 09/03/10)
