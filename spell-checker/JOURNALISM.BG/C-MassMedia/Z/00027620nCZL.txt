Хагският трибунал освободи бивш югославски командващ военноморските сили
					03/09/2008
					 
						ХАГА, Холандия -- Трибуналът за военни престъпления в Хага реши да освободи предсрочно бившия югославски командващ военноморските сили Миодраг Йокич, след като той излежа две-трети от присъдата си, съобщиха медиите във вторник (2 септември). През 2004 г. съдът осъди Йокич заради обстрелването на хърватския град Дубровник през декември 1991 г. и го изпрати в Дания, за да излежи седемгодишна присъда. 
						Обяснявайки решението на съда, председателят на трибунала Фаусто Покач заяви, че ръководството на датския затвор е отчело доброто поведение на Йокич, докато е излежавал присъдата си там. Дори преди присъдата, Йокич е демонстрирал желанието си да бъде "реабилитиран", като покаже, че се разкайва и "сътрудничи честно на обвнинението", заяви Покар. След като се предаде на трибунала през 2001 г., той се призна за виновен през 2003 г. във всички шест обвинения. (Бета, Б92, ФоНет, Болкънсайт - 02/09/08)
