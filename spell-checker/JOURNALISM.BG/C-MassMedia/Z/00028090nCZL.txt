Македония отлага отговора на последното предложение в спора за името
					17/10/2008
					 
						СКОПИЕ, Македония -- На среща в четвъртък (16 октомври) политическите лидери се договориха да не бързат с официалния отговор на последното предложение на ООН за решаване на дългогодишния спор за името с Гърция. Президентът Бранко Цървенковски и премиерът Никола Груевски ще проведат друг кръг от разговори, преди да приемат окончателна позиция. „Като се има предвид съгласуваната динамика на процеса на преговори, отговорът на Македония не трябва да се очаква тази седмица,” се каза в изявление. По-рано и Цървенковски, и Груевски заявиха, че последният пакет от идеи е неприемлив без „сериозни промени”. Последното предложение на посредника на ООН Матю Нимиц предвижда името „Република Северна Македония” да се използва в международните отношения, а съкратеният вариант – „Северна Македония” – да се използва в ООН. (БМРР, МИА, Макфакс, А1, МРТ - 16/10/08)
