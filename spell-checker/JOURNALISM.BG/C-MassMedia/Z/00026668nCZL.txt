Брамерц каза, че Сърбия не прави достатъчно за арестуването на укриващите се военнопрестъпници
					05/06/2008
					 
						НЮ ЙОРК Съединени щати – Четиримата обвиняеми от Трибунала за военни престъпления в Хага, които все още са на свобода, могат да бъдат заловени от сръбските власти, каза в сряда (4 юни) главният прокурор Серж Брамерц в своето първо обръщение към Съвета за сигурност. Той замени Карла дел Понте в началото на годината. „Ние силно вярваме, че оставащите на свобода бегълци – Ратко Младич, Радован Караджич, Стоян Жуплянин и Горан Хаджич – се намират в обсега на сръбските власти и че те могат да направят повече за откриването и арестуването им", каза Брамерц. В редовния шестмесечен доклад той посочва, че местните власти експлоатират политическата несигурност в Сърбия, за да оправдаят своето недостатъчно сътрудничество. (Блиц, Политика, Вечерне Новости - 05/06/08; Б92, АП, ДПА, Танюг, Фена - 04/06/08)
