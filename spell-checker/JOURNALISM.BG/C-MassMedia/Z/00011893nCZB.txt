Поддържане на ниска инфлация в преходните икономики
					06/09/2004
					При един сравнително нов подход, известен като "целева инфлация", сдържането на инфлацията става главна задача на монетарния подход. Икономистът и бивш министър на финансите на Румъния Даниел Дъяну разглежда преимуществата и предизвикателствата, които този режим поставя пред страните в преход.
					От Даниел Дъяну за Southeast European Times от Букурещ - 06/09/04
 
					 
						
Европейската централна банка реши да не приема монетарния подход, тъй като в новата икономомическа среда е невъзможно да се извлече надеждна функция за паричното търсене от недостатъчния обем данни. [ЕЦБ]
						Едноцифрената инфлация стана обща черта на европейските икономики в преход. Това само по себе си е добре и е предимство за страните в преход, които се присъединиха или желаят да се присъединят към ЕС. Важен въпрос обаче е дали ниската инфлация ще бъде запазена в по-дългосрочна перспектива предвид изискванията на ЕС. 
						Един от аргументите е, че съществува обратна зависимост между ръст и инфлация в преходните иконимики поради така наречения ефект на Баласа-Самюелсън. В този смисъл заслужава да бъде разгледан един сравнително нов режим на монетарна политика, известен като "целева инфлация" (ЦИ). Сред страните, приели първи тази система, са Нова Зеландия, Канада, Чили, Израел, Великобритания, Австралия и Швеция. В края на 90-те години тя бе приета официално от Чехия, Полша и Унгария.
						При ЦИ централната банка управлява инструментите на монетарната политика с непосредствена задача сдържане на инфлацията в средносрочна перспектива. Инфлацията става главна цел на монетарната политика. Всички останали показатели (сривове в производството, ръст на паричната маса, валутен курс) стават вторични променливи величини; централната банка ги взема предвид само, ако тази информация спомага за подобряване на прогнозите за инфлацията. Тези прогнози зависят от възгледите на банката относно механизма за тансмисия, текущото състояние на икономиката и планирания път за прилагането на инструмента. Необходими са сложно иконометрично моделиране и статистически анализ, основани върху висококачествени данни, за да бъде възможно изготвянето на надеждни прогнози. Може също така да бъде включена субективна оценка на ифлационния път. 
						От приложна гледна точка основна предпоставка за целевата инфлацията е пълната автономност на централната банка. Трябва да бъде определен съответният ценови индекс; общо взето, това е традиционният индекс на потребителските цени. Страните, прилагащи ЦИ, следва по-нататък да приемат целите и обхвата, а банката трябва да реши какви инструменти желае да използва. В последните няколко години централните банки по света приеха подхода да влияят на краткосрочните лихвени проценти главно чрез операции на обратно изкупуване на паричния пазар.
						Много влиятелни икономисти считат, че ЦИ предполага безпристрастен подход към инфлацията, тъй като централната банка има една единствена задача при този режим: стабилност на цените. По този начин не може да има конфликт на интереси между различните задачи, такъв, например, като инфлация и икономическа активност. Отговорността на политиците трябва да бъде достатъчно голяма при ЦИ, тъй като резултатите могат непосредствено да се измерят, например, по отклонението между действителната и целевата инфлация. 
						
Европейската централна банка реши да не приема монетарния подход, тъй като в новата икономомическа среда е невъзможно да се извлече надеждна функция за паричното търсене от недостатъчния обем данни. [ЕЦБ]
						Предимствата, които на теория произтичат от ЦЕ, могат да не бъдат лесно постижими обаче в условията на по-слабо развитите икономики в преход. Европейската централна банка (ЕЦБ) реши да не приема монетарния подход, тъй като в новата икономическа среда, характеризираща се с многообразие на развиващи се монетарни институции и пазар в страните-членки, е невъзможно да се извлече надеждна функция за паричното търсене от недостатъчния обем данни. Както САЩ, така и Европейският монетарен съюз се стреми да се справи с различни заплахи за стабилността на цените, в това число с изключителни събития като дефлация, война, терористични нападения, шокове в цените на вноса или кризи на борсовите пазари.
						В развитите страни приемането на ЦИ означава, че централната банка притежава техническата способност да изготвя надеждна условна прогноза за инфлацията и може да приспособи своите инструменти за приближаване на прогнозата до поставената цел. Такива преимущества на ЦИ като отговорност и авторитетност произлизат от тези предпоставки. Изготвянето на надеждна условна прогноза е много трудна задача - нещо, с което самата ЕЦБ не се е нагърбила. Какво, ако прогнозата излезе грешна? Отношенията между отделните инструменти са общо взето известни, но твърдо установени ли са те за една страна с развиваща се икономика и значителна структурна неустойчивост? 
						Резултатите от прилагането на ЦИ в приелите я страни не са напълно убедителни. Редица проучвания показват, че политикаа на целева инфлация като цяло е успешна. Тя засилва отчетността, надеждността, и устойчивостта към външни шокове и помага на страните с висока инфлация да я намалят до нормални нива. В същото време тези проучвания сочат, че инфлацията в страните с ЦИ не е по-ниска от останалите страни. В преходнините икономики опитът е смесен. Централните банки в тези страни постигнаха резултати, далече от поставените цели. В Чехия, Унгария и Полша напредъкът в свалянето на инфлацията е добър, но наличието на голяма степен на несигурност прави трудна прогнозата в средносрочна перспектива, което се изисква от политиката на ЦЕ. Това не е дребен недостатък. Горното представлява урок за останалите страни в преход, които планират да приемат ЦЕ. 
						За да бъде ЦЕ успешна е необходимо изпълнението на съответни условия, иначе банката ще загуби авторитет. Съществува голяма вероятност да бъдат направени грешни прогнози или да не бъдат постигнати поставените цели. Затова не се препоръчва приемане на стриктна рамка на прилагане на монетарната политика, ако не са налице критериите за гладко функциониране на системата. 
						Освен това, както сочат последните данни, ифлацията във всички страни от Централна и Източна Европа бележи тенденция на спад, независимо от избора на монетарни прийоми и режими, прилагани от централните банки там. Ако бъде провеждана разумна вътрешна фискална и монетарна политика, няма причина да се счита, че намаляването на инфлацията няма да продължи при липсата на режим на ЦИ.
