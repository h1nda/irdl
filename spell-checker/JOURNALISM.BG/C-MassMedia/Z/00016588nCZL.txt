Заместник генералния секретар на НАТО, еврокомисар по разширяването посети Албания
		13/11/2005
		 
			ТИРАНА, Албания -- Заместник генералният секретар на НАТО Алесандро Минуто Рицо, посети Тирана в петък (11 ноември) за разговори с президента Алфред Мойсиу и с министъра на отбраната Фатмир Медиу. Те са обсъдили напредъка, постигнат от страната в реформите в отбраната. Рицо е изразил специална похвала на инициативата Адриатическа харта, в която участват и Хърватия и Макединия. Тирана бе първата страна от обиколката на Рицо в трите страни, участнички в Адриатическата харта.
			Също в петък еврокомисарят по разширяването Оли Рен се срещна с Мойсиу и с премиера Сали Бериша в Тирана. Той заяви, че Албания е изправена пред две важни изпитания, свързани с кандидатурата й за интеграция в ЕС: реформите на съдебната система и местните избори през 2006 г. Подписването на Споразумението за стабилизация и асоцииране не означава край на процеса на интеграция, така че усилията за осъществяване на реформите трябва да продължат, предупреди Рен. (Албейниън нюз - 13/11/05; Албейниън нюз - 12/11/05)
