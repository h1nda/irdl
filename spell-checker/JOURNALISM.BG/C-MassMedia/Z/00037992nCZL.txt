Косовски съд публикува пълния текст на решението си във връзка с избора на Пацоли 
					31/03/2011
					 
						ПРИЩИНА, Косово -- В четвъртък (31 март) все още съществува неяснота във връзка със статута на Беджет Пацоли като президент след публикуването в сряда от Конституционния съд на пълния текст на неговото решение. Съдът потвърди, че изборът на Пацоли миналия месец е в нарушение на член 86 от конституцията, защото е нямало кворум и Пацоли се е явил като единствен кандидат. Очакваше се той официално да се откаже от поста, но сега е заявил: „Няма нужда от подаване на оставка. Аз практически напускам заемания пост на президент и процесът ще започне от самото начало”. Министър-председателят Хашим Тачи заяви, че правителството ще действа в пълно съответствие със законите и конституцията. Неговата Демократическа партия влезе в коалиция с Алианса за ново Косово на Пацоли след общите избори през декември, договаряйки се властта да бъде поделена в рамките на правителството и в президентството като част от споразумението. Експерти предполагат, че ще бъдат сформирани нови коалиции, за да се избегнат извънредни избори. (Зъри, Косова Сот, Коха Диторе, Експрес - 31/03/11)
