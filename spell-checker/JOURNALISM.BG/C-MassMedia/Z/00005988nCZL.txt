Албания и Сърбия-Черна гора заклеймиха организираната престъпност
16/02/2003
 
ТИРАНА, Албания -- В петък (14 февруари) външният министър Илир Мета се срещна с колегата си от Сърбия и Черна гора Горан Свиланович. Двамата обсъдиха дестабилизиращото влияние на организираната престъпност на Балканите. Според Свиланович приходите от контрабандата с оръжие, бежанци, опиати и цигари финансират други незаконни дейности, включително тероризма. Мета изрази повторно решимостта на Албания да се бори с организираната престъпност, като заклейми екстремистите, които чрез насилието възпрепятстват регионалното развитие. Той заяви, че неговото правителство води борба с екстремизма в Косово и Македония.
Полицията в Македония съобщи, че взривовете, които нанесоха големи щети на сградата на съда в Струга, вероятно са отмъщение за арестуването на видна фигура от мафията, свързана с търговията с хора. (АП - 15/02/03; АФП, АТА, Радио и ТВ Б92, Танюг, ФоНет - 14/02/03)
