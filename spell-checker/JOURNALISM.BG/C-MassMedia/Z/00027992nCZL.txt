Лидерите на управляващата коалиция в БиХ ще се срещнат през ноември
					08/10/2008
					 
						САРАЕВО, Босна и Херцеговина (БиХ) -- Лидерите на шесте партии от управляващата коалиция в БиХ ще се срещнат през първата половина на ноември в Баня Лука, съобщи във вторник (7 октомври) лидерът на Партията за демократичен прогрес (ПДП) Младен Иванич. Иванич добави, че Съюзът на независимите социалдемократи (СНСД), ПДП, Партията на демократичното действие (ПДД), Партията за БиХ (ПБиХ), Хърватският демократичен съюз (ХДС) и Хърватският демократичен съюз 1990 (ХДС 1990) ще се съсредоточат върху новото преброяване на населението, статута на областта Бръчко и усилията да се постигне споразумение за собствеността на държавата и армията. Решаването на последните два въпроса е предварително условие за закриването на Службата на върховния представител. (РТРС, СРНА - 07/10/08)
