Съдът на БиХ издаде заповед за задържане под стража за срок от един месец на две лица, заподозрени в терористични действия
					22/11/2005
					 
						САРАЕВО, Босна и Херцеговина (БиХ) -- В понеделник (21 ноември) съдът на БиХ издаде заповед за задържане под стража за срок от един месец на две лица, заподозрени в терористични действия, които бяха задържани от полицията на Федерация БиХ миналата седмица. Двамата мъже, които са граждани на БиХ, са обвинени в извършване на терористичен акт и застрашаване на живота на хора, намиращи се под международна правна защита. Според полицията те са свързани с арестуваните през октомври двама души, обвинени в планиране на терористичен акт. 
						Други новини -- Босненският сърбин Анджелко Теодорович, издирван от съседна Хърватия по обвинения във военни престъпления, бе освободен в понеделник, след като два дни бе разпитван от съда в БиХ. Вече са започнали процедурите по екстрадирането му, съобщи съдът. Полицията на Република Сръбска задържа Теодорович в края на миналата седмица по силата на заповеди за арест, издадени от Хърватия и "Интерпол". (РТРС, ПБС БиХ, Фена - 21/11/05)
