Македонският референдум забавя напредъка, заявява международната общност
					30/09/2004
					 
						СКОПИЕ, Македония -- Представители на ЕС, НАТО и ОССЕ изказаха загриженост в сряда (29 септември) относно ноемврийския референдум по спорните нови закони за децентрализацията и евентуалните последствия от него. На обща пресконференция официалните международни представители предупредиха, че референдумът вече забавя напредъка, постигнат от страната, и заплашва да издигне нови пречки пред евроатлантическия интеграционен процес. 
						Междувременно директорът на отдела за планиране на въоръжените сили на НАТО Франк Боланд завърши посещението си в Скопие в сряда. Той даде висока оценка на напредъка, постигнат в областта на реформите в отбраната. (Утрински весник - 30/09/04; Макфакс, A1 ТВ - 29/09/04)
