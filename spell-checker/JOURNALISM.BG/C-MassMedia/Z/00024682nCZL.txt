Албанската полиция задържа рекордно количество канабис на границата с Гърция
					27/11/2007
					 
						ТИРАНА, Албания -- Полицията задържа в понеделник (26 ноември) рекордните два тона канабис, които според съобщенията са били скрити в камион, преминаващ през гръцко-албанската граница. Шофьорът, Исуф Дука, на 50 г., е арестуван. Стойността на пратката се изчислява на 2 млн. евро.
						Други новини -- В понеделник хиляди албански жени протестираха срещу домашното насилие с искания полицията да реагира по-адекватно в подобни случаи. В неделя бе отбелязан международният ден за прекратяване на насилието срещу жени. Според неотдавнашен доклад на "Амнести Интернешънъл" една от всеки четири албански жени в градските райони е жертва на насилие, а за селските райони се подозира, че процентът е по-висок. (AП, РБК, Макфакс, Блиц, Javno.com, A1, Balkanweb - 26/11/07)
