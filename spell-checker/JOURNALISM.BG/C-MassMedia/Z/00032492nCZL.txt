Сръбски съд отхвърли обжалването от убийците на Джинджич
					25/11/2009
					 
						БЕЛГРАД, Сърбия -- Във вторник (24 ноември) Върховният съд потвърди присъдите, произнесени срещу убийците на сръбския министър-председател Зоран Джинджич. Съдът отхвърли жалбите на Милорад Улемек и Звездан Йованович, които бяха осъдени на по 40 години затвор. Белградският специален съд за организираната престъпност осъди двамата през май 2007 г. "Върховният съд стигна до заключението, че ... присъдите са произнесени в съответствие със закона", се казва в изявление на съда. Решението от вторник означава, че вече няма други инстанции, пред които двамата да обжалват. Джинджич беше убит на 12 март 2003 г. Съдиите стигнаха до заключението, че Улемек, бивш командир на прословутата специална полицейска част, известна като "Червените барети", е организирал покушението със снайпер, а Йованович е натиснал спусъка. (Б92, Бета, РТС, Танюг, АП - 24/11/09)
