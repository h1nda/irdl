Костас
			Симитис
		
		председател на Гърция
		(Oфициален уеб-сайт, EurActiv)
 
		 
			
			Костас Симитис е избран за министър-председател на Гърция през април 2000 г. след минимална победа на Общогръцкото социалистическо движение (ПАСОК) над дясноцентристката Нова Демокрация (НД).
			Симитис е роден в Атина на 23 юни 1936г. Дипломира се като юрист в университета в Магдебург през 1959 г. От 1961 до 1963 г. учи в Лондонския икономически институт.
			През 1965г.Симитис става съосновател на организацията за политически проучвания "Александрос Папанастасиу", чиито членове впоследствие оформят ядрото на нелегалната групировка Демократична защита, извършваща подривна дейност спрямо военния режим (1967-1974г.).
			През 1969 г. е издадена заповед за арестуването му и Симитис се преселва в Германия. Военният режим в Гърция го обвинява и осъжда за подпалвачество и използване на експлозиви. През 1970 г. Симитис се присъединява към Общогръцкото Либерално Движение.
			През 1971г. Симитис става преподавател в университета на Костанц, Германия. От 1971 до 1975г. е професор по право в Университета в Гизен, а през 1997г.- в Пантеонския университет за политически и социални науки в Атина.
			Като един от основателите на ПAСОК през 1974 г., участва в създаването на партийния устав и е член на първия Централен комитет на партията. Пет години по-късно, след възникнали разногласия с министър-председателя и основател на ПАСОК Андреас Папандреу, Симитис напуска Изпълнителното бюро на движението и е изключен от кандидатската листа на партията за изборите през 1981 г.
			Симитис е избран за първи път за член на парламента през 1985 г. Бил е министър на земеделието (1981 - 1985 г.), министър на националната икономика (1985-1987г.), и министър на промишлеността и търговията (1993 - 1995 г.).
			През януари 1996 г. Симитис е избран да замести оттеглилия се по здравословни причини Папандреу. През юни, след смъртта на Папандреу, той е провъзгласен за председател на ПАСОК. През септември ПАСОК печели изборите и Симитис застава начело на новото правителство.
