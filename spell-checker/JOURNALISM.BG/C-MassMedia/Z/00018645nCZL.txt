Черна гора провежда референдум за независимост 
					21/05/2006
					 
						ПОДГОРИЦА, Сърбия-Черна гора -- Черногорците се отправиха към гласоподавателните секции в неделя (21 май), за да участват в референдума, който ще определи дале републиката им трябва да бъде независима, или ще остане част от държавния съюз със Сърбия. За да се отдели от съюза, най-малко половината от 485 000 гласоподаватели на страната трябва да да гласуват, като 55 процента от тях трябва да гласуват за независимост. Първите официални резултати ще бъдат известни в понеделник, но достоверни резултати от "екзит пол" се очакват малко след приключването на гласуването в 21 ч. местно време. Около 3400 местни и чуждестранни наблюдатели следят гласуването в 1120 гласоподавателни секции в страната. (AФП, AП, Бета, Танюг, Ройтерс, РТС - 21/05/06)
