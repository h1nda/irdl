България взе на прицел незаконни луксозни къщи
					14/10/2010
					 
						СОФИЯ, България -- Данъчните власти и прокурорите използваха хеликоптер в сряда (13 октомври), за да търсят укриващи данъци и техните луксозни вили по черноморското крайбрежие. Обиколката показа около 200 вили, чиито собственици сега ще бъдат проверявани дали са плащали данъците си, съобщи Националната агенция по приходите. По-рано тази седмица местни телевизионни канали излъчиха репортажи, снимани от хеликоптер, показващи луксозните имения в предградията на София и в Пловдив, както и цял незаконен комплекс, построен на държавна земя близо до язовир в Ивайловград. Смята се, че комплексът е собственост на митнически служители. Обиколката с хеликоптер бе предприета, за да се види онова, което се крие зад високите стени на много имения, собственост на високопоставени политици и държавни служители. Местните власти твърдят, че някои от тези имения все още фигурират в държавните регистри като сгради в процес на строеж, трик, който се използва, за да не се плащат данъци. Други фигурират като собственост на фирми, което означава че разходите могат да се приспаднат като отчисления. (AФП, бТВ, Труд - 13/10/10)
