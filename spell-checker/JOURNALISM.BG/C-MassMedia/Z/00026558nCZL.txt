Харадинай изостри критиките си към косовското правителство
					26/05/2008
					 
						ПРИЩИНА, Косово – Настоящото правителство е некомпетентно и корумпирано, заяви в събота (24 май) бившият премиер и лидер на опозиционния Съюз за бъдещето на Косово Рамуш Харадинай. „За съжаление Косово се управлява от корумпираните, които са добре познати на народа с прегрешенията си в миналото" каза той. Той разкритикува също така държавните лидери за "непоносимата ситуация, в която държавната власт не функционира на цялата територия на страната", имайки предвид северните части на Косово, където сърбите отказват да признаят юрисдикцията на правителството. Харадинай се завърна в косовската политика преди месец, след като бе оправдан от Трибунала за военни престъпления в Хага. (Експрес, Коха Диторе - 25/05/08; KТВ, РТК - 24/05/08)
