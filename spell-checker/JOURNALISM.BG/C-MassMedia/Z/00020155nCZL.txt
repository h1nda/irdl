Бивши полицаи бяха изправени пред съда заради зверства в Косово 
					03/10/2006
					 
						БЕЛГРАД, Сърбия -- В понеделник (2 октомври) осем бивши полицаи и жандармеристи бяха изправени пред съда в Белград за убийството на 48 етнически албанци в Косово през 1999 г. Сред жертвите, повечето от които са били от едно семейство, е имало 14 деца, бременна жена и столетник. Те са били заловени и екзекутирани в град Сува Река през първия ден от въздушната кампания на НАТО срещу Югославия.
Други новини -- Свидетел на опита за убийство на бившия лидер на сръбската опозиция Вук Драшкович през юни 2000 г. бе убит в Белград в понеделник. Горан Миятович загина при експлозията на поставена под колата му бомба. Той е известен престъпник и оцеля след друг опит за убийство преди години. (Данас, Блиц - 03/10/06; БиБиСи, Ройтерс, AП, ДПА, Танюг - 02/10/06)
