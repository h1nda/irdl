Датски съд разреши експулсирането на босненски военнопрестъпник
					08/05/2011
					
						КОПЕНХАГЕН, Дания -- Съд в Копенхаген реши в петък (6 май) да изпълни решение от 1995 г. за експулсирането на босненския военнопрестъпник Рефик Сарич. Сарич, който избяга в Дания със семейството си през януари 1994 г., бе осъден от Върховния съд на Дания през 1995 г. на осем години затвор за това, че е нанасял побой на военнопленници в затворническия лагер "Дретели" в Хърватия през 1993 г. Той бе освободен през 1999 г., но остана в Дания поради причини за сигурност, като е заявил, че може да бъде изтезаван и измъчван, ако се върне в Босна и Херцеговина (БиХ). Съдът реши в петък, че подобно безпокойство вече е неоснователно. Сарич може да обжалва решението от петък във Върховния съд. (Vijesti.ba, Бета, Б92, Независне Новине, СРНА - 06/05/11)
