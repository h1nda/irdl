Премиерът на Македония Бучковски призна, че приемането на новия избирателен кодекс ще се забави
					05/01/2006
					 
						СКОПИЕ, Македония -- В сряда (4 януари) премиерът Владо Бучковски призна, че ще има известно закъснение в приемането на новия избирателен кодекс на страната, като каза, че вероятно парламентът ще го приеме до средата на март, а не през януари. Той обясни, че трябва да се обърне повече внимание на някои въпроси, като например механизма за назначаване на председателя на Държавната избирателна комисия.
						Също в сряда официални лица, цитирани от A1 ТВ, са казали, че правителството смята през февруари да представи плана си за хармонизиране на националното законодателство с това на ЕС. Това ще стане малко повече от месец, след като Македония получи официален статут на страна кандидатка за ЕС. (Уеб-сайт на македонското правителство - 05/01/06; A1 ТВ - 04/01/06)
