Гърция ще намали числеността на силите си в КФОР и по сомалийското крайбрежие
					04/06/2010
					 
						АТИНА, Гърция -- Армията обяви в четвъртък (3 юни) планове да намали броя на военнослужещите си в КФОР и в операциите за борба с пиратите край бреговете на Сомалия. Решението е с цел икономия на средства и трябва да спести на Гърция около 23 млн. евро. Говорителят на генералния щаб, полковник Никос Бонорас, каза за АФП, че от 657 гръцки военнослужещи, разположени сега в Косово, над 600 ще напуснат страната постепенно, започвайки от ноември. Същевременно една гръцка фрегата, която току що е излязла от ротация в ескадра на НАТО в сомалийски води, няма да бъде заменена с друга. (AФП - 03/06/10)
