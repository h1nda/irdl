Македония отбеляза 19 години от независимостта си 
					08/09/2010
					 
						СКОПИЕ, Македония -- Страната отбелязва в сряда (8 септември) 19 години от своята независимост. На референдум на 8 септември 1991 г. 95 % от македонците гласуваха за независимостта. Македония е установила до момента дипломатически отношения със 160 държави и е призната със своето конституционно наименование от 125 страни. В навечерието на празника председателят на парламента Трайко Веляновски даде прием и заяви, че Македония остава ангажирана със своите кандидатури за членство в НАТО и ЕС и с усилията за намиране на решение на отдавнашния спор за името с Гърция. (МИА, Макфакс, А1 - 08/09/10)
