Гърция и Турция арестуваха голям брой нелегални имигранти 
					09/10/2007
					 
						АТИНА, Гърция -- Бреговата охрана е арестувала 120 души, за които се смята, че са нелегални имигранти, както и седем трафиканти на хора, които са пристигнали с кораб в понеделник (8 октомври) на йонийския остров Закинтос. Повечето от имигрантите са от Ирак и Бангладеш. Екипажът включвал шестима египтяни и един грък. 
						Същия ден властите в Одрин, Турция, съобщиха, че са задържали 304 нелегални имигранти. Те ще бъдат екстрадирани в родните им страни. Девет турски граждани са заподозрени в организиране на трафика. В събота висши турски военни обвиниха Гърция в прехвърляне на нелегални имигранти в турски териториални води, твърдение, което бе отхвърлено от Атина. (Сабах, АФП, Фокус, Катимерини, АП, ДПА - 08/10/07; AП, AНA-MПA - 07/10/07)
