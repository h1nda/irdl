Гръцкото правителство обяви, че иска да интензифицира разговорите си със Скопие 
					09/11/2004
					 
						АТИНА, Гърция -- Говорителят на кабинета Тодорис Русопулос заяви в понеделник (8 ноември), че Гърция иска да интензифицира разговорите със Скопие под егидата на ООН за намиране на взаимноприемливо решение на спора около името. Той допълни, че гръцкият премиер Костас Караманлис и членовете на кабинета планират серия от срещи с политици през тази седмица, целящи да оформят национален консенсус по този въпрос. Въпреки че Вашингтон призна конституционното име на Македония, Русопулос заяви, че ЕС възнамерява да продължи да използва името " Бивша Югославска република Македония". (AНA - 09/11/04; MПA - 08/11/04)
