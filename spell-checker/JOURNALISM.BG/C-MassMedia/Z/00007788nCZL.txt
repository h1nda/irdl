Заседание на процеса срещу Милошевич е отложено поради заболяването му
29/07/2003
 
ХАГА, Холандия -- Съдията Ричард Мей, който е председател на съдебния състав в процеса срещу бившия югославски президент Слободан Милошевич, отмени заседанието в понеделник (28 юли) поради заболяване на обвиняемия. Говорител на съда обяви по-късно през деня, че заседанието няма да бъде проведено и във вторник. Още не е известно дали Милошевич ще може да се яви в съдебната зала в сряда. Високото кръвно налягане и здравословното му състояние станаха причина за чести отлагания на заседанията след започването на процеса през февруари 2002 г. (Ройтерс, AФП - 28/07/03)
