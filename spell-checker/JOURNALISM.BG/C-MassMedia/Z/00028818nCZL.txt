Плакати призовават за отстраняването на кмет етнически грък в Южна Албания
					26/12/2008
					 
						ТИРАНА, Aлбания -- Плакати, призоваващи за отстраняването на етническия грък Васил Болано, кмет на град Химара в южната част на страната, се появиха в Джирокастра рано в четвъртък (25 декември). Плакатите призовават жителите на града да се противопоставят на опитите на Болано да "откъсне" района на Химара от Албания. Болано призова Гърция да не подписва Споразумението за стабилизация и асоцииране между ЕС и Албания, ако Тирана не осигури пълни имуществени права на етническото гръцко малцинство, живеещо в района на Химара. Много албанци смятат това за първа стъпка към опити за постигане на автономия за района. (Газета Шчиптаре, Коха Йоне, Телеграфи, Toп Ченъл - 25/12/08)
