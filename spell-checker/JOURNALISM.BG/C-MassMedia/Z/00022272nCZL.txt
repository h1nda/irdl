Турция оповести план за реформи, свързани с ЕС, и заяви, че ще е готова да се присъедини към Съюза през 2014 г.
					18/04/2007
					 
						АНКАРА, Турция – Външният министър Абдула Гюл и главният преговарящ на страната с ЕС Али Бабаджан казаха на съвместна пресконференция във вторник (17 април), че Турция е решена да продължи реформите, независимо дали в крайна сметка ЕС ще одобри нейната кандидатура за членство. Двамата министри представиха ръководство за провеждане на реформите от 400 страници, съдържащо подробен график за стъпките, които трябва да бъдат предприети. Желанието на правителството е осъществяването на реформите да приключи до 2014 г., казаха те.
						"Ние решително държим на нашата цел за членство в ЕС”, каза Гюл и добави, че проблемите, възникнали по време на преговорите – и по специално отлагането на осем от преговорните глави във връзка с отказа на Турция да отвори летищата и пристанищата си за кипърски траснпортни средства – са политически. „Когато политическите проблеми бъдат решени някой ден, ние ще се срещнем с ЕС и ще ни отнеме само половин час да отворим и затворим тези глави."
						В отговор Европейската комисия заяви, че приветства плана за реформи на Турция. Брюксел обаче не коментира твърденията на Анкара, че ще бъде готова за влизане в ЕС до 2013 г. (Заман, Радикал, Хюриет, Милиет, Търкиш Дейли Нюз - 18/04/07; АП, АФП - 17/04/07, Ройтерс - 16/04/07)
