Висши представители на НАТО и ЕС призовават Хърватия да арестува Готовина 
					02/03/2005
					 
						БРЮКСЕЛ, Белгия -- Шефовете на НАТО и на Европейската комисия призоваха във вторник (1 март) Хърватия да арестува генерал Анте Готовина и да го прехвърли в Трибунала на ООН. Генералният секретар на НАТО Яп де Хооп Схефер заяви на президента Стипе Месич, че беглецът трябва да бъде изправен пред съда. Председателят на Европейската комисия Жозе Мануел Барозу потвърди тази позиция, като посочи, че генералът трябва да бъде екстрадиран в Хага, ако Загреб иска да стартира присъединителните си преговори по план този месец. Месич каза и на двамата лидери, че правителството му не знае местонахождението на Готовина. В Загреб председателят на парламента Владимир Секс каза, че едно забавяне на началото на преговорите за ЕС би имало политически последствия. (Ройтерс, Би Би Си, Вечерни лист - 02/03/05; Гласът на Америка, ХИНА ХРТ - 01/03/05)
