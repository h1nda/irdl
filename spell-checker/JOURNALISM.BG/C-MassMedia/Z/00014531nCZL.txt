Срещата на върха на ПСЮИЕ в Букурещ завърши с обещания за засилване на регионалното сътрудничество
					12/05/2005
					 
						БУКУРЕЩ, Румъния -- Осмата среща на върха на Процеса на сътрудничество в Югоизточна Европа (ПСЮИЕ) в Букурещ завърши в сряда (11 май) с обща декларация, обещаваща засилване на регионалното сътрудничество в името на европейската интеграция. Декларацията, подписана от осемте държавни глави на страните членки на ПСЮИЕ - Албания, Босна и Херцеговина, България, Хърватия, Гърция, Македония, Румъния, Сърбия и Черна гора и Турция -- изразява решимост за подобряване на сигурността в региона, както и за съвместна работа по инициативи, подкрепяни от ЕС. 
						По време на срещата на върха румънският президент Траян Бъсеску призова колегите си да подкрепят усилията за освобождаване на тримата румънски журналисти, държани като заложници в Ирак. (Найн о-клок, Ромпрес, Анадолска агенция, Фена, AП, Ройтерс - 11/05/05)
