Управляващата коалиция в Румъния прие антикризисни мерки
					18/08/2009
					 
						БУКУРЕЩ, Румъния -- В понеделник (17 август) управляващата коалиция между Либералдемократическата партия и Социалдемократическата партия обяви, че е приела 32 антикризисни мерки. Те включват премахване на данъците върху печалбата и събиране на около 500 млн. евро за инвестиции чрез емисия на еврооблигации. Всички мерки ще започнат да се прилагат от септември. Те са разделени на две части - икономически стимули и проекти за насърчаване на икономическата конкурентоспособност. Миналата седмица МВФ заяви, че Румъния се намира в състояние на тежка рецесия, като се позова на икономическия спад от 8,5 % през тази година. (Гъндул, Кроника Ромъниа, Зиуа - 18/08/09; Ziare.com - 17/08/09)
