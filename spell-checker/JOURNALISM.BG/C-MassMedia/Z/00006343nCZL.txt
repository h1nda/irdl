Румънското правителство поема отговорност за проектозакона против корупцията
20/03/2003
 
БУКУРЕЩ, Румъния -- В сряда (19 март) правителството заяви пред парламента, че поема отговорността за спорния пакет от закони против корупцията. По този начин проектозаконът влиза в сила и без гласуване в парламента. Правителството внесе няколко поправки към първоначалния пакет, които целят по-голяма прозрачност, както и забрана за участието на депутати в управителните органи на държавни и частни фирми. Опозицията обаче определи действията на правителството като опит за институционализиране на корупцията и заплаши с вот на недоверие. (Ромпрес, Девет часа - 20/03/03)
