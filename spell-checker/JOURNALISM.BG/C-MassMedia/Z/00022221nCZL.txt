Еврокомисарят Фратини призова Хърватия да ремонтира съдебната си система
					13/04/2007
					 
						ЗАГРЕБ, Хърватия -- В четвъртък (12 април) еврокомисарят по правосъдието Франко Фратини каза на министър-председателя Иво Санадер, че е необходимо Хърватия да направи повече за ремонта на своята съдебна система и за ограничаване на корупцията. Фратини заяви, че е окуражен от казаното от правителството, че незавършените дела са намалели с 30 % през 2006 г., както и от приемането на нови закони. Той обаче добави, че „законодателните реформи не са достатъчни; ние се нуждаем от прилагането им”. Фратини призова също за разследване на корупцията на всички нива на управлението, за да се демонстрира, че „никой не стои над закона”, а също така поиска повече конкретни данни, които да илюстрират усилията на правителството в тези области. 
						Реформата в правосъдието е ключово условие за приемането на Хърватия в ЕС. В петък Фратини председателства съвместно заседание на министрите на вътрешните работи и правосъдието от страните, участващи в Процеса на сътрудничество в Югоизточна Европа. (Весник, Вечерни Лист - 13/04/07; АП, АФП, ХИНА, ХРТ - 12/04/07)
