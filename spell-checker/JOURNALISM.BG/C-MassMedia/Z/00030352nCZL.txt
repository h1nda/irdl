Албания съобщава за успехи в издаването на новите лични карти
					22/05/2009
					 
						ТИРАНА, Албания -- В четвъртък (21 май) вътрешното министерство обяви нови данни във връзка с изработването и издаването на новите електронни лични карти. Повече от 1 милион граждани са подали заявления за нови лични карти, а са били изготвени 830 000 карти, откакто процесът започна през декември. Личните карти и паспортите са двата вида валидни документи, които гласоподавателите трябва да представят, преди да гласуват в избирателните секции на парламентарните избори на 28 юни. Досега гласоподавателите трябваше да представят свидетелство за раждане. Въвеждането на електронни лични карти беше съпътствано от проблеми и закъснения. (Шекули, Ора Нюз, Гласът на Америка - 21/05/09)
