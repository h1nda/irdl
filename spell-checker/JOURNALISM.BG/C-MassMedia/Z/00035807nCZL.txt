Почина румънският комунист ветеран Апостол
					26/08/2010
					 
						БУКУРЕЩ, Румъния -- Комунистът ветеран, политикът Георге Апостол, почина на 97-годишна възраст в събота в дома си в Букурещ, съобщиха местни медии в сряда (25 август). Той е бил погребан с частна траурна церемония във вторник. Апостол привлече вниманието на международната общност през март 1989 г., когато публично разкритикува диктатора Николае Чаушеску. Тогава той подписа т.нар. "писмо на шестимата", в което той и други петима високопоставени членове на Комунистическата партия за първи път отправиха публични критики срещу Чаушеску, като се противопоставиха на плановете му да унищожи хиляди села и го обвиниха, че е разрушил румънската икономика и имиджа на страната в чужбина. Скоро след това Апостол бе обвинен, че е руски шпионин, и бе поставен под домашен арест. Той бе освободен по време на антикомунистическото въстание през декември 1989 г., което събори диктатурата на Чаушеску. (АП, Гъндул, Hotnews.ro, Реалитатя, Журналул Национал, Адевърул - 25/08/10)
