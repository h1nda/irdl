Двама турски полицаи бяха убити при засада на кюрдски бунтовници
27/07/2004
 
ДИАРБЕКИР, Турция -- Двама полицаи бяха убити от кюрдски бунтовници при засада в понеделник (26 юли). Шестима други представители на паравоенни формирования бяха ранени при инцидент в провинция Бингьол.
Междувременно бомба експлодира в полицейски участък в Хакаръ, източна Турция, причинявайки сериозни щети, но не и наранявания. Полицията откри второ взривно устройство на мястото на атентата; то е било детонирано от специалисти по обезвреждане на бомби. Работническата партия на Кюрдистан, сега преименувана в Конгра-Гел, е сочена за извършител на двете нападения. Организацията прекрати едностранното примирие с Анкара на 1 юли. (Ройтърс, АФП - 26/07/04)
