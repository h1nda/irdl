Робъртсън призова Албания да засили граничния контрол
17/07/2003
 
ТИРАНА, Албания -- В коментари, публикувани в сряда (16 юли), генералният секретар на НАТО Джордж Робъртсън призова Албания да засили контрола по границите и борбата с корупцията и организираната престъпност. Робъртсън направи това изявление в навечерието на посещение на представители на висшия орган на НАТО в Албания. Той каза пред &lt;I&gt;Коха Йоне&lt;/I&gt;, че Албания трябва да направи своите граници сигурни, за да попречи на мрежата на трафика на наркотици и хора на Балканите да финансира терористични групи в Централна Азия. Робъртсън също така предупреди кандидатите в НАТО да не очакват лесно влизане в алианса и, че те първо трябва да въведат ред в собствения си дом. Той даде висока оценка на "важната роля" на Тирана в глобалната борба срещу тероризма, а така също и на участието на Албания в операциите по поддържането на мира в Ирак. (AП - 16/07/03)
