Българският външен министър: САЩ са готови да разгледат въпроса за либерализация на визовия режим
					27/03/2005
					 
						ВАШИНГТОН, САЩ – САЩ са готови да разгледат въпроса за облекчаване на визовия режим за българските граждани, съобщи министерството на външните работи в събота (26 март) след разговорите между външния министър Соломон Паси и държавния секретар на САЩ Кондолиза Райс във Вашингтон предишния ден. Паси каза, че София е готова да изпълни американските изисквания, което може да доведе до пълна либерализация на режима. По време на разговорите с Райс Паси също така е обсъдил въпроси, свързани с Ирак, както и случая с петте български медицински сестри, осъдени на смърт в Либия. (Монитор - 27/03/05; Уебсайт на българското правителство - 26/03/05)
