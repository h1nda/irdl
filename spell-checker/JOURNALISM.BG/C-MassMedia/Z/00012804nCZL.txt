Марович разкритикува сръбското правителство, че застрашава бъдещето на федералния съюз 
					29/11/2004
					 
						БЕЛГРАД, Сърбия-Черна Гора -- Президентът на Сърбия-Черна Гора Светозар Марович разкритикува сръбските институции в неделя (28 ноември), посочвайки, че те застрашават европейското бъдеще и самото оцеляване на федералния съюз. В прес-съобщение Марович каза, че ще информира ЕС за действията на някои сръбски министерства, действия, които според него демонстрират, че политиците постъпват в разрез с публичните си обещания. Той уточни, че един от основните проблеми е неизпълнението на задълженията към Трибунала на ООН за военни престъпления. (Данас - 29/11/04; Бета, Б92, Танюг - 28/11/04)
