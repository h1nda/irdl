Очаква се Германия и Франция да заемат твърда позиция спрямо Турция 
					04/12/2006
					 
						ЛОНДОН, Обединено кралство -- Очаква се Германия и Франция да заемат по-твърда позиция относно кандидатурата на Турция за присъединяване към ЕС, когато лидерите им се срещнат в Саарбрюкен във вторник (5 декември). "Файненшъл Таймс" предаде в понеделник, че германският канцлер Ангела Меркел и френският президент Жак Ширак ще поискат от ЕС да наложи на Турция 18-месечен срок за премахване на ограниченията върху кипърските морски и въздушни превози. Европейската комисия не е предложила приемане на подобна клауза в своите препоръки за частично замразяване на преговорите с Турция. 
						Други новини -- Турският премиер Реджеп Тайип Ердоган посети в неделя Иран. Макар че в основна тема на разговорите е бил Близкият изток и в частност Ирак, според съобщенията Ердоган е призовал за димпломатически средства като най-добър начин за решаване на въпросите, засягащи иранската ядрена програма. (Файненшъл Таймс, Радикал, Сабах, Хюриет - 04/12/06; Заман, Катимерини - 02/12/06)
