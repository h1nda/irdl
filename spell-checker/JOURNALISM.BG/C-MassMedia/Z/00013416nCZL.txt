ООН: "Албания се нуждае от 21 млрд. долара за борба с бедността" 
					28/01/2005
					 
						ТИРАНА, Албания -- Изследване на ООН заключи, че на Албания са необходими 21 млрд. долара за борба с бедността през следващите десет години, съобщиха местни медии в четвъртък (27 януари). Проучването констатира, че близо 25 % от населението живее в бедност, а от тях 5 % в крайна бедност. Статистиката на ПРООН междувременно сочи, че едва 65 % от помощите, отпуснати през последните 10 години, са били усвоени.
						Други новини: Депутати от парламента водят спорове относно ситуацията в Североизточна Албания, която е изолирана след силни снеговалежи. Депутатите от опозицията обвиняват правителството, че не реагира адекватно в аварийни ситуации, докато правителството твърди, че е осигурило помощ. (Албейниън дейли нюз - 28/01/05, 27/01/05)
