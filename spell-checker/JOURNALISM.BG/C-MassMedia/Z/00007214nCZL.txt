НАТО: Две условия за Сърбия-Черна Гора да участва в програмата Партньорство за мир
06/06/2003
 
БЕЛГРАД, Сърбия-Черна Гора -- Според английския посланик в Белград Чарлз Крофорд и представителя на НАТО Джордж Кацирдакис, две условия трябва да бъдат изпълнени от Сърбия, за да участва в програмата на НАТО Партньорство за мир (ПМ). Страната трябва напълно да сътрудничи с Трибунала за военните престъпления и да закрие делото срещу членове на НАТО във връзка в военните действия през 1999 г. В разговори в Белград в петък (6 юни) двамата призоваха властите да хвърлят повече светлина по твърденията, че държавни институции укриват обвинени във военни престъпления лица. Кацирдакис добави, че случаят с бившия босненско-сръбски военачалник Ратко Младич остава голямо препятствие. Крофорд и Кацирдакис изразиха общото мнение, че приемането в ПМ може да стане след няколко седмици, ако бъдат изпълнени всички предварителни условия. (Б92, Блиц, Танюг, Бета, Би Би Си, ФоНет - 05/06/03)
