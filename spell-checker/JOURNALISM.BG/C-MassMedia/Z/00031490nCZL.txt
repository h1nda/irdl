Албанският премиер Бериша ще разшири сътрудничеството със СДИ
					01/09/2009
					 
						ТИРАНА, Албания -- Премиерът Сали Бериша, който оглавява Демократическата партия, съобщи в понеделник (31 август), че новата коалиция със Социалистическото движение за интеграция (СДИ) ще продължи и в бъдеще, до 2021 г. Сега, когато победата на ДП в изборите на 28 юни, бе обявена официално, Бериша се очаква да финализира споразумение тази седмица за постовете в новото правителство, което включва четири депутати от СДИ, един депутат от Републиканската партия и един от новата Партия за справедливост и интеграция. Бериша отхвърли критиката от опозиционния лидер Еди Рама, който настоява, че изборните резултати са били манипулирани. (Шекули - 01/09/09; Топ Ченъл, Болкън Уеб, Нюз 24, Tоп Нюз - 31/08/09)
