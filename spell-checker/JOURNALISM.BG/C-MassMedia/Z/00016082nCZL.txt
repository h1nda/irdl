Председателят на ЕП признава усилията на Хърватия да изпълни задълженията си към ЕС
					28/09/2005
					 
						СТРАСБУРГ, Франция -- Председателят на Европейския парламент Жозеп Борел даде във вторник (27 септември) висока оценка на усилията, полагани от Хърватия за изпълнение на задълженията й към ЕС. По време на среща с хърватския премиер Иво Санадер в Страсбург той изрази също така надежда, че Загреб ще направи повече за решаването на последния проблем, блокиращ започването на преговорите за присъединяване към ЕС - а именно неуспеха й да предаде на Хагския трибунал обвиняемия във военни престъпления Анте Готовина. Главният прокурор на ООН Карла дел Понте ще бъде в Хърватия, за да направи оценка на степента на сътрудничеството. Тя трябва да подготви доклад по въпроса за министерската работна група на ЕС, която ще заседава в неделя в Люксембург. (Вечерни лист - 28/09/05; ХИНА, Ройтерс - 27/09/05)
