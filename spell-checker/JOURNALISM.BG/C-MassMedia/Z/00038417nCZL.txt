Според ЕВРОПОЛ албанските банди са най-активни в контрабандата на наркотици и оръжие в ЕС 
					05/05/2011
					 
						ТИРАНА, Албания -- Албанските банди са сред най-опасните и са най-активни в контрабандата на оръжие и наркотици, според най-новия доклад на ЕВРОПОЛ за заплахата от организирана престъпност в ЕС, публикуван в сряда (4 май). В документа се посочва, че албанските и литовските банди са изградили фирми, занимаващи се с престъпна дейност, и укрепват мрежа от канали за незаконна търговия. 
						„От всички центрове в Югоизточна Европа се осъществи най-голяма експанзия през последните години като резултат от увеличения незаконен трафик през Черно море, нарастването на броя на балканските маршрути за контрабандни стоки за и от ЕС и значително увеличаване на незаконната имиграция през Гърция”, посочва докладът. „Тези процеси в региона допринесоха за сформирането на балканска ос за трафик към ЕС, която се състои от Западните Балкани и Югоизточна Европа. Нови транзитни центрове са в процес на формиране в страни като Унгария, където се сливат различните балкански и черноморски канали за контрабанда”, се добавя в доклада. (Balkan Web, Лаймифундит, Топ Нюз, Нюз 24, Уебсайт на Европол - 04/05/11)
