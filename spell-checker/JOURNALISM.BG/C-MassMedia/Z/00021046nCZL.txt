България призова за международен натиск върху Либия
					21/12/2006
					 
						СОФИЯ, България -- В сряда (20 декември) правителството призова за меджународен натиск върху Либия, за да се реши проблемът с петте български медицински сестри и палестинския лекар, които отново бяха осъдени на смърт тази седмица по обвинения, че са заразили с ХИВ над 400 деца в болница в Бенгази. В съвместно писмо до лидерите на страните, членки на ЕС и НАТО, и до международни организации българският президент Георги Първанов, премиерът Сергей Станишев и председателят на парламента Георги Пирински призоваха за "реална и активна подкрепа" за освобождаването на медиците. Те поискаха българките да бъдат третирани и защитавани като европейски граждани.
						Също в сряда Русия заклейми смъртните присъди и така се присъедини към позицията на ЕС, НАТО и Съединените щати. (Сега - 21/12/06; Уеб сайт на българското правителство, Дарик, БНР - 20/12/06)
