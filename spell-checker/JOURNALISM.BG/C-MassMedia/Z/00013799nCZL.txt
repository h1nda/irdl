Комисарят на ЕС по разширяването Оли Рен започва тридневно посещение в Турция
					06/03/2005
					 
						БРЮКСЕЛ, Белгия -- Комисарят на ЕС по разширяването Оли Рен започва тридневно посещение в Турция в неделя (6 март) за разговори с висши ръководители и политически фигури в страната. Централна тема на разговорите му ще бъдат въпросите, свързани със започването на присъединителните преговори, насрочено за 3 октомври. Турската кандидатура за членство в ЕС отвори нова страница в европейската история, каза Рен преди да отпътува, като похвали извършените досега реформи и призова за изпълнение на останалите изисквания. Той отбеляза, че от Турция се очаква да изпълни обещанието си да подпише ново митническо споразумение с ЕС - акт, който се счита за стъпка напред към признаването на Кипър. (Катимерини - 05/03/05; Уебсайт на ЕС - 04/03/05)
