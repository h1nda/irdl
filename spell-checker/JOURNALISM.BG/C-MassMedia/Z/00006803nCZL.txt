Европейският съюз разглежда нова програма за подпомагане на статистическата дейност в БиХ
02/05/2003
 
САРАЕВО, Босна и Херцеговина (БиХ) -- Управителят на Централната банка Петър Никол се срещна с представители на статистическата служба на ЕС, за да обсъдят евентуалното предоставяне на нова програма на Европейската комисия (ЕК) за подпомагане на статистическата дейност в БиХ. Според Никол, бъдещата помощ от ЕК трябва да бъде насочена към събирането на нови икономически данни. Продължаващият недостиг на статистическа информация бе определен като главен проблем в последния доклад на ЕК за изпълнението от БиХ на споразумението за стабилизация и присъединяване, който бе публикуван в края на март. В него се отправя препоръка към БиХ да хармонизира статистическите методи и да установи единна статистическа система до края на годината. (Бюлетин за печата на Централната банка, Онаса - 30/04/03)
