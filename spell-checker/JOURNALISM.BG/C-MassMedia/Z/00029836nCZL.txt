Хърватската полиция разби банда за трафик на хора на Балканите
					05/04/2009
					 
						ЗАГРЕБ, Хърватия -- Полицията съобщи в събота (4 април), че е разбира група за трафик на хора от Азия, Близкия изток и бившите югославски републики до страни от ЕС. Разследването е било съвместно и е включвало полицейски служби на Словения, Австрия и Босна и Херцеговина. На пресконференция в Загреб, полицията описа трафикантите като добре организирана групировка, на която всеки имигрант е заплащал между 500 и 1500 евро, за да достигне до желаната дестинация.
						Други новини - Медиите съобщиха в събота, че в Хармица, на около 20 км западно от Загреб близо да границата със Словения е бил открит масов гроб от епохата на Втората световна война. Смята се, че в пещерите там се намират останките на повече от 4500 хърватски и германски войници. "Ютарни Лист" съобщи, че хърватите са били усташи, а германците са били военнослужещи. (СТА, МИА, Ютарни Лист, ДПА, АФП, ХРТ - 04/04/09)
