Ашдаун: БиХ е естествен кандидат за членство в ЕС
16/05/2003
 
ПАРИЖ, Франция -- Със започване на посещението си във Франция в четвъртък (15 май) Върховният представител Пади Ашдаун призова ЕС да продължи финансовата помощ и съдействието за инфраструктурата на Босна и Херцеговина (БиХ). В Париж Ашдаун се срещна с външния министър Доминик дьо Вилпен, за да обсъдят реформите в БиХ и ролята на ЕС, а също така и срещата на върха на ЕС следващия месец в Солун, Гърция. По силата на географското си положение, БиХ е естествен кандидат за членство в ЕС, каза Ашдаун.
В други новини от четвъртък, от СФОР съобщиха, че се забранява използването на малки селскостопански ракети за предпазване на реколтата от градушка. Според СФОР тези средства застрашават гражданските полети, тъй като някои от ракетите могат да достигнат височина от 7000 м. (Източници на СВП - 16/05/03; РТРС, ПБС БиХ, АФП - 15/05/03)
