Започна работа онлайн система за безследно изчезналите лица в Косово 
					01/03/2011
					 
						ПРИЩИНА, Косово - В понеделник (28 февруари) правителствената комисия за безследно изчезналите лица пусна в действие онлайн център за запитвания, който ще подпомогне властите в усилията им за откриване на безследно изчезнали лица. Пренк Гетай, ръководител на комисията, каза, че 1821 души са изчезнали по време на и след косовския конфликт от 1998-1999 г. Той заяви, че един от подходите е да се изготви стратегия специално за човешките тленни останки в моргата на Прищина. Правителствената комисия, Международната комисия за безследно изчезналите лица, представители на ЮЛЕКС и на семействата на изчезнали се срещнаха в Прищина, за да обсъдят по-нататъшните действия. (Клан Косова, Кохавижън, РТК - 28/02/11)
