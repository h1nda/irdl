Комисия в Косово препоръча използването на нови учебници 
					01/10/2010
					 
						ПРИЩИНА, Косово -- Независима комисия за преглед на училищните учебници излезе със заключение, че сръбските ученици в Косово научават само едната страна на историята, което не работи за укрепване на мира и толерантността. Комисията съобщи в четвъртък (30 септември), че учениците, въпреки че живеят в Косово, са обучавани, че Косово е част от Сърбия. На тях им се преподава също, че албанците са извършили геноцид срещу сърбите, но те не учат нищо за конфликта от 1999 г. и им се преподават песни и поезия, които съдържат език на омразата. Комисията заключи, че подобни учебници са несъвместими с конституцията на Косово и трябва да бъдат заменени с такива, които работят за укрепване на толерантността и наблягат на европейското бъдеще на Балканите. (Радио Свободна Европа, Balkan Web, Телеграфи - 30/09/10)
