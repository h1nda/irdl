Бусек от Пакта за стабилност изрази подкрепа за хърватското предложение за разширяване на ЦЕФТА
					03/02/2006
					 
						ЗАГРЕБ, Хърватия -- Ерхард Бусек, специален координатор на Пакта за стабилност за Югоизточна Европа, каза в четвъртък (2 февруари), че предложението на хърватския премиер Иво Санадер за разширяване на Централноевропейското споразумение за свободна търговия (ЦЕФТА) като средство за реализиране на идеята на ЕС за зона за свободна търговия в Западните Балкани е добро. След срещата си със Санадер Бусек определи ЦЕФТА като добра основа за обучение за страните, които се готвят за членство в ЕС. Търговското сътрудничество ще помогне на Хърватия по пътя й към ЕС, каза Санадер. Според предложението му всички страни от Югоизточна Европа -- както и някои други -- ще бъдат поканени да се присъединят към ЦЕФТА, която в момента включва Хърватия, България и Румъния. (Весник, Вечерни лист - 03/02/06; ХИНА, ХРТ - 02/02/06)
