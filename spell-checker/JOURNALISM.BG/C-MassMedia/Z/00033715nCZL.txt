Нарушител се опита да проникне в посолство в Истанбул
					09/03/2010
					 
						ИСТАНБУЛ, Турция -- Полицията арестува въоръжен мъж, който се е опитал да проникне в украинското посолство в Истанбул във вторник (9 март). Мъж на 29 години, който е бил въоръжен и е носел самоделно взривно устройство, е бил прострелян и ранен пред посолството в квартал Бакъркьой в европейската част на града. Силите за сигурност са евакуирали хората от близките сгради. Според валията на Истанбул Муамер Гюлер мъжът е имал семейни проблеми в Украйна. (АФП, Ройтерс, Би Би Си, Хюриет, Си Ен Ен Тюрк, НТВ - 09/03/10)
