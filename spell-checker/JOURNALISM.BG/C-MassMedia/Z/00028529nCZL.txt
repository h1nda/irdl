Хърватия ще създаде специални антимафиотски съдилища
					28/11/2008
					 
						ЗАГРЕБ, Хърватия -- Властите решиха в четвъртък (27 ноември) да учредят през януари специални съдилища, които да започнат да разглеждат дела за корупция и организирана престъпност. Бранко Хърватин, председател на Върховния съд, заяви, че в Загреб, Осиек, Риека и Сплит ще бъдат открити специални отдели, натоварени с разглеждането на дела, свързани с организираната престъпност. Решението бе взето след серията от брутални убийства в мафиотски стил неотдавна в Загреб, включително убийството на изтъкнат журналист и дъщерята на известен адвокат. (AФП, ХРТ, Явно, Дневник, Индекс - 27/11/08)
