Жертви на мините в Албания получават помощ
31/10/2002
 
ТИРАНА, Албания -- Върховният комисар на ООН по въпросите за бегълците (ВКОНБ) ще предостави помощ на пострадалите от мини в Албания, обяви говорителката на ВКОНБ Йоланда Джунга в сряда (30 октомври). Повече от 200 семейства в общините на Тропоя, Хас и Кукеш, близо до границата на Албания с Косово ще получат помощ. ВКОНБ ще достави приспособления от първа необходимост, одеала, палатки, хигиенни материали и подобни принадлежности, и ще подпомогне също и семействата, пострадали по време на силните наводнения през август и септември, когато хиляди загубиха домовете си. (АТА - 30/10/02).
