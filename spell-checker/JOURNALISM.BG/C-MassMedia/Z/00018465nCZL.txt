Либия протестира срещу публикуването на карикатури на Кадафи в български вестник
					04/05/2006
					 
						СОФИЯ, България -- В сряда (3 май) либийското посолство в София изпрати нота до външното министерство, с която протестира срещу публикуването на карикатури на либийския лидер Муамар Кадафи в софийския вестник "Новинар". Посолството определи карикатурите като обидни и посочи, че те не служат на интересите на народите на двете страни. По-късно в сряда външното министерство на България изрази тревогата си във връзка със случая, като отбеляза, че той идва в "много деликатен момент" от двустранните отношения. Карикатурите осмиват Кадафи и либийската съдебна система във връзка с процеса срещу българските медицински сестри, осъдени на смърт заради скандала със заразяването на деца с ХИВ/СПИН в Либия. Новият процес започва следващата седмица. (Новинар - 04/05/06; бТВ, Дарик, Медиапул - 03/05/06)
