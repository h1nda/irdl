Българският финансов министър Дянков каза, че няма да има повишение на вноските за здравно осигуряване
					16/03/2010
					 
						СОФИЯ, България -- В понеделник (15 март) финансовият министър Симеон Дянков потвърди, че правителството се е отказало от идеята за повишаване на вноските за здравно осигуряване. Вместо това то ще подкрепи алтернативна мярка, според която правителството няма вече да покрива социалното и здравно осигуряване на държавните служители, считано от 1 април. Очаква се мярката да спести около 70 млн. евро, които ще бъдат насочени към бюджета на здравеопазването. Дянков добави, че той лично е против използването на част от резерва на фонда за здравно осигуряване за целите на предоставяне на повече ресурси за здравеопазването, и заяви, че това ще увеличи бюджетния дефицит. (Стандарт, бТВ, Дарик - 15/03/10)
