ДСИ настоява за консултации за двуезична община Скопие
15/06/2004
 
СКОПИЕ, Македония -- Младшият партньор в правителствената коалиция Демократичният съюз за интеграция заяви в понеделник (14 юни), че настоява управляващата коалиция да открие дебат по определяне на Скопие за двуезична община. Предлаганата мярка е част от пакета за децентрализация, който има ключова роля с оглед провеждането на местни избори тази есен.
Други новини от понеделник: Турският вътрешен министър Абдул Кадир Аксу се срещна с македонския си колега Силян Аврамовски в Скопие. Според участници в разговорите двамата са се споразумели по нуждата от преразглеждане и разширяване на протокола за сътрудничество, подписан от двете страни през 1992 г. (Утрински вестник, МИА - 15/06/04; А1 ТВ- 14/06/04)
