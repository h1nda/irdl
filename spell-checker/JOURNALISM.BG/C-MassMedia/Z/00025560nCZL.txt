Опозицията в България проведе митинг срещу корупцията по високите етажи на властта
					22/02/2008
					 
						СОФИЯ, България -- Близо 10 000 души се събраха на протестен митинг, организиран от опозиционните партии в България в четвъртък (21 февруари), срещу корупцията на високо равнище. Шествието на демонстрантите премина през центъра на София и спря пред парламента. Вътре депутатите прекараха осем часа в дебати по вота на недоверие срещу правителството. Той бе внесен от опозицията. Според анализатори искането няма да получи необходимата подкрепа за парламентарно одобрение. (24 часа, Труд, Сега - 22/02/08; Медиапул, БНР, бТВ - 21/02/08)
