Кметът на косовските сърби се надява на по-добро бъдеще
		15/03/2010
		Кметът на град Стръпче с преобладаващо сръбско население споделя своята "суперкомбинирана" цел на икономическо развитие чрез зимни спортове с визия за мултиетническа толерантност. 
		От Линда Карадаку за Southeast European Times в Прищина -- 15/03/10
 
		 
			
Кметът на Стръпче Братислав Николич бе избран през декември 2009 г. [AФП]
			Братислав Николич е кметът на Стръпче, град в южната част на Косово, известен с прочутия си ски курорт "Брезовица". Николич бе избран на втория кръг на местните избори през декември 2009 г. 
			Целта на Николич е да ускори икономическото развитие на Стръпче чрез ски курорта "Брезовица", като в същото време преобрази града в успешно интегрирана мултиетническа община. 
			Той обсъди тези планове в неотдавнашно интервю за SETimes. 
			
				SETimes: Как решихте да се кандидатирате за кмет? 
			
				Братислав Николич: След като работих за различни международни организации, осъзнах, че мога да направя нещо за моя роден град. Това е голямо предизвикателство и означава много работа, но за млад човек като мен, не е много трудно. 
			
				SETimes: Защо според вас сърбите в Стръпче ви подкрепиха? 
			
Стръпче е известен със ски курорта "Брезовица". [Гети Имиджис]
			
				Николич: Обикновените хора в Стръпче виждат в мен нов, млад политик, готов да извърши промени в нашата община. Събрах екип от известни и уважавани хора. Следователно, резултатът бе повече от 4 000 гласа [65% от гласовете] във втория кръг на изборите. 
			
				SETimes: Някои сърби като Звонко Михайлович твърдят, че сте встъпили в длъжност незаконно, като сте поели кметския пост без необходимия брой гласове. 
			
				Николич: Ние не поемаме поста от никого. Целият процес на встъпване в длъжности, които принадлежат на законно избрани общински представители от Сръбската радикална партия, бе извършен в присъствието на комисия от трима души. Това бе след официалното искане от моя страна да се освободят постове, които сега принадлежат на новоизбраното местно управление на община Стръпче. 
			
				SETimes: Кои са главните проблеми, пред които са изправени хората от Стръпче? 
			
				Николич: Безработицата и икономиката, със сигурност. Смятам, че като осъществяваме нови проекти и извършим успешна приватизация на ски центъра [Брезовица], ще можем да решим повечето от проблемите. 
			
				SETimes: Възможно ли е да се отдели политиката от ежедневните проблеми? 
			
				Николич: Това е моята цел. Не съм човек, който гледа към миналото. Моята визия за успех в бъдещето е да живеем в добри отношения с нашите съседи и да имама добра икономика в нашата община. Стръпче ще бъде най-добрият пример за мултиетническа общност в Косово. 
			
				SETimes: Каква подкрепа получавате от правителството на Косово? 
			
"Смятам, че като осъществяваме нови проекти и извършим успешна приватизация на ски центъра [Брезовица] ще можем да решим повечето от проблемите," казва Николич. [Гети Имиджис]
			
				Николич: Засега съм доволен. Не мога да се оплача. 
			
				SETimes: Доколко адекватнно е влиянието на правителството в Белград в Стръпче? 
			
			
				Николич:: Смятам, че хората в Стръпче осъзнават, че градът им е мястото, където трябва да се вземат решения, а не в Белград или в Прищина. Трябва да вземем в ръце съдбата си. Всеки, който желае доброто на хората в Стръпче е добре дошъл. 
			
				SETimes: Как ще решите проблема на паралелните структури, подкрепяни от Белград? 
			
				Николич: По мое мнение проблемът бе решен в деня, когато поех длъжността от тях. Международната общност позволи провеждането на избори през май 2008 г. и ние не можем да пренебрегнем резултатите. Това е повече проблем за международната общност. 
			
				SETimes: Как виждате бъдещето на сръбската общност в Косово? Николич:: Трябва да уважаваме вярата и традициите на сърбите; да подкрепяме [тяхната роля] икономическото развитие и можем да се интегрираме. 
			
				SETimes: Трябва ли сърбите да укрепят собствените си косовски, сръбски политически партии? 
			
				Николич: Независимата Либерална партия е една от малкото сръбски политически партии, които функционират само в Косово, единствената, която проявява загриженост за бъдещето на всички косовски сърби. Резултатите от местните избори са доказателство, че имаме голяма подкрепа.
