Загребската прокуратура повдигна обвинения срещу генерала в оставка Загорец
					11/12/2007
					 
						ЗАГРЕБ, Хърватия -- В понеделник (10 декември) Загребската прокуратура повдигна обвинения в углавно престъпление срещу генерала в оставка Владимир Загорец за укриване на доказателства. Същите обвинения бяха повдигнати и срещу Сузане Ди Мауро Буневац, която е обвинена в подпомагане на Загорец в опитите му да облекчи положението си в процеса срещу него. През март Загорец бе арестуван във Виена въз основа на международна заповед за арест, издадена в Загреб. Срещу него започна задочен процес. Според обвинението Загорец е откраднал 5 млн. евро от правителствени фондове. Той е заподозрян също и в кражбата на диаманти, които е трябвало да бъдат използвани като гаранция за незаконна сделка с оръжие по време на конфликта от 1992-1995 г. (ХИНА, Вечерни Лист, ХРТ, Index.hr - 10/12/07)
