Македонският премиер обсъжда двустранните връзки с Италия
					25/05/2005
					 
						РИМ, Италия -- Македонският премиер Владо Бучковски посети Рим във вторник (24 май) за обсъждане на двустранните отношения с италианския министър на отбраната Антонио Мартино и с външния министър Джанфранко Фини. Те разговаряха и по въпроси, свързани с кандидатурите на Скопие за евроатлантическа интеграция. Според съобщенията Мартино е казал на Бучковски, че Македония е на прав път по отношение на усилията си за присъединяване към НАТО. Той е дал също висока оценка на приноса на страната към международните коалиции в Афганистан и Ирак. (Уеб-сайт на македонското правителство - 25/05/05; Tелма TВ - 24/05/05)
