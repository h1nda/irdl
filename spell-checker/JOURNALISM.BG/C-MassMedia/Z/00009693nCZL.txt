Върховният главнокомандващ на НАТО разглежда КФОР като тест за новите мисии на Алианса
02/02/2004
 
ПРИЩИНА, Косово, Сърбия-Черна Гора -- Американският генерал Джеймз Джоунз, върховен главнокомандващ силите на НАТО в Европа, каза в неделя (1 февруари), че КФОР представлява тест за новите мисии на Алианса. "НАТО даде сигнал, че желае да бъде много по-гъвкав като съюз и да играе по-съществена роля в глобален план. Прекрасно е да се наблюдава как този преход се извършва тъкмо тук, в Косово," каза той в края на двудневно посещение в сръбската провинция. Според Джоунз бъдещите мисии на НАТО ще бъдат по-малочислени, но по-ефикасни.
Други новини: говорител на КФОР подчерта в неделя, че НАТО не разполага с информация за сръбски шпиони в Косово, както твърди полковник Момир Стоянович, шеф на Агенцията за военна сигурност на Сърбия-Черна Гора. (АП, АФП, Б92, Би Би Си - 01/02/04)
