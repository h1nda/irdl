Според съобщения осъденият хърватски военнопрестъпник Главаш е избягал от страната
					10/05/2009
					 
						ЗАГРЕБ, Хърватия -- Депутатът Бранимир Главаш е избягал от страната, след като съд го е осъдил на десет години затвор за военни престъпления, извършени по време на войната на Хърватия за независимост в началото на 1990-те години, съобщиха медиите в събота (9 май). Местните медии твърдят, че Главаш е пресякъл границата и сега е в Босна и Херцеговина (БиХ). Хърватската информационна агенция ХИНА цитира официални босненски представители на службите за сигурност, според които Главаш е бил видян в град Томиславград в югозападната част на страната. Говорител на полицията на БиХ обаче заяви пред сръбските медии, че полицията не разполага с такава информация. 
						Като депутат Главаш все още има частичен имунитет, макар че той може би му е бил отнет по-рано тази седмица. В петък загребски съд го осъди за отвличането през 1991 г., изтезаването и убийството на 12 сръбски цивилни лица в град Осиек в източната част на Хърватия. Той е първият хърватски политик, съден за престъпления срещу сърби. (ХИНА, ХРТ, Ютарни Лист, ДПА, Б92, Бета - 09/05/09)
