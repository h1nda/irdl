Ръководителят на ЮНМИК очаква процесът на определяне на статута на Косово да завърши през 2006 г.
					03/01/2006
					 
						ПРИЩИНА, Косово, Сърбия и Черна гора -- В новогодишното си поздравление в петък (30 декември) ръководителят на ЮНМИК Сьорен Йесен-Петерсен каза, че очаква процесът на уреждане на статута на Косово да завърши през 2006 г. Като отбеляза, че през изминалата година е имало и успехи, и неуспехи, Йесен-Петерсен изрази увереност, че 2005 г. е завършила оптимистично с началото на действията по определяне на статута на провинцията и с постигнатия напредък по такива основни въпроси, като върховенството на закона, правата на малцинствата, завръщането на бежанците и децентрализацията. Йесен-Петерсен призова също за продължаване на работата по постигане на международните стандарти.
						Междувременно в новогодишните си поздравления косовското правителство и политическите лидери подчертаха големия напредък, постигнат през 2005 г. с началото на преговорите за статута. (Уеб-сайт на ООН - 30/12/05)
