Хърватските учители започват стачка 
					22/11/2006
					 
						ЗАГРЕБ, Хърватия -- Служителите в образователния сектор започнаха в сряда (22 ноември) тридневна стачка, като поискаха от правителството по-високи заплати. Профсъюзът им съобщи, че учителите в средните училища първи са напуснали работните си места и в четвъртък ще ги последват и учителите от основните училища. Кабинетът предлага увеличаване на заплатите с 5 % от догодина. Профсъюзът отбеляза, че разликата между заплатите в образованието и в частния сектор е над 21 %. (ХРТ, Весник, Вечерни Лист - 22/11/06; ХИНА - 21/11/06)
