ЮНМИК отказва искането на Джинджич за връщане на сръбските сили за сигурност в Косово
03/02/2003
 
БЕЛГРАД, Югославия -- Ръководителят на ЮНМИК Михаел Щайнер отказа в неделя (2 февруари) да изпълни искането на сръбския премиер Зоран Джинджич към НАТО за връщане на сръбските сили за сигурност в Косово. Предложението на Джинджич бе предизвикано от съобщения, че КФОР планира да намали числеността на войските си. Щайнер заяви, че Резолюцията на Съвета за сигурност на ООН за Косово позволява само действия на ЮНМИК и КФОР в провинцията и изрично забранява навлизането на други армии. Тя предвижда връщането само на ограничен брой сръбски и югославски части. (Танюг, Б92, ФоНет, БиБиСи - 02/02/03)
