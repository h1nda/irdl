Майко разкритикува албанското правителство за изборния дебат
					31/08/2010
					 
						ТИРАНА, Албания – Бившият премиер Пандели Майко отправи критики срещу правителството, посочвайки, че държавните институции се превръщат в политически инструменти, а изборният дебат се потиска. Майко, който сега е член на парламента и представлява опозиционната Социалистическа партия (СП), заяви в понеделник (30 август), че протичащите в момента дискусии във връзка с изборите са чисто политически и нямат за цел да допринесат за прозрачността на изборите. "Изпаднали сме в политически колапс и съществува риск от стагнация", добави той. Майко отново изрази позицията на СП, че общите избори от юни 2009 г. трябва да бъдат разследвани от комисия, която да има достъп до всички изборни материали. (Шекули, Алсат, Визион +, Топ Нюз - 30/08/10)
