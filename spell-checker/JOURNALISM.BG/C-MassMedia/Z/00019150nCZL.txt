САЩ отново потвърдиха ангажимента си към интеграцията на Западните Балкани в НАТО 
					05/07/2006
					 
						СКОПИЕ, Македония -- Американското посолство в Скопие излезе във вторник (4 юли) с декларация, потвърждаваща отново ангажимента на Вашингтон към интеграцията на страните от Западните Балкани -- Албания, Хърватия и Македония -- в НАТО, евентуално през 2008 г. Изявлението бе в отговор на репортаж на "Ройтерс", внушаващ, че САЩ се колебаят относно всякакво бъдещо разширяване на НАТО. 
						Други новини -- Във вторник еврокомисарят по въпросите на правосъдието, свободата и сигурността, Франко Фратини, заяви в Брюксел, че вътрешните министри от ЕС ще вземат решение за облекчаване на визовия режим за македонските граждани на 24 юли. Макар че министрите ще обсъждат визовите режими за всички западнобалкански страни, според Фратини единствено Македония ще започне преговори за облекчаване на визовите изисквания преди края на годината. (Дневник - 05/07/06; Макфакс - 04/07/06)
