САЩ и ЕС хвалят Гърция за Олимпиадата 
		31/08/2004
		 
			 ВАШИНГТОН, САЩ -- Говорителят на Държавния департамент поздрави Гърция в понеделник (30 август) за безопасния и сигурен начин, по който бе проведена Олимпиадата, както и за вълнението, което Игрите предизвикаха. Баучър допълни, че държавният секретар Колин Пауъл, който отложи планираното си посещение в Атина за церемонията по закриването, ще посети тази страна през октомври. 
			Също в понеделник председателят на Европейската комисия Романо Проди изпрати поздравления до Гърция за това, което той нарече “ отлично организирани” Игри. 
			Гръцкият министър на обществения ред Йоргос Вулгаракис междувременно заяви пред атинския вестник Та Неа, че “битката за сигурността бе спечелена”. Признавайки, че няколко инцидента не са му позволили да спи спокойно по време на Игрите, той посочи, че нито един от тях не е бил свързан с мащабна заплаха. (АФП, АНА, Прес-съобщение на ЕС МПА – 30/08/04)
