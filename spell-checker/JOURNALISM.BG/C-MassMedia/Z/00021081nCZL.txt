Косовските сърби призовават ЮНМИК да предотврати строеж около манастир
					26/12/2006
					 
						ГРАЧАНИЦА, Косово, Сърбия -- Сръбският национален съвет на Косово изрази силната си загриженост в понеделник (25 декември) във връзка с плановете на общинските власти в Дечани да строят магистрала до Черна гора, която ще минава покрай сръбския православен манастир "Високи Дечани", както и завод в защитената зона. Според Съвета плановете са ясен знак, че местните албански власти не желаят за защитят сръбските културни и религиозни паметници. Съветът призова и ръководителя на ЮНМИК Йахим Рюкер и ЮНЕСКО да се намесят. (Танюг, РТС, Дарик - 25/12/06)
