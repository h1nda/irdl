Няколко души бяха задържани във връзка с инцидент в Нови Пазар 
					07/09/2010
					 
						БЕЛГРАД, Сърбия -- Вътрешният министър Ивица Дачич съобщи в понеделник (6 септември), че няколко лица са били задържани във връзка с инцидента през уикенда в Нови Пазар. Няколко полицаи бяха ранени в събота в доминирания от мюсюлмани град, когато избухнаха сблъсъци по време на протест, провеждан от Ислямската общност в Сърбия, срещу предполагаемата конфискация на парцел в града. Общността, водена от Муамер Зукорлич, се противопоставя на решението за изграждане на заведение за предучилищна подготовка на спорния парцел, за който се предполага, че е получен като дарение. Националният съвет на бошнаците призовава в Санджак да бъдат изпратени наблюдатели от ЕС в опит да се намали напрежението и да се съдейства за започването на диалог. Кметът на Нови Пазар Мехо Махмутович обаче не желае това. Арестуваните след сбиванията в събота са обвинени в нападение срещу полицаи и нарушаване на обществения ред. (РТС, Танюг, АП - 06/09/10)
