Рен и Търичану обсъждат реформите в Румъния, свързани с ЕС
					12/05/2005
					 
						БУКУРЕЩ, Румъния -- Комисарят по разширяването на ЕС Оли Рен се срещна в сряда (11 май) с румънския премиер Калин Попеску Търичану за обсъждане на свързаните с присъединяването към ЕС реформи в страната преди ратифицирането от парламента на договора с ЕС за присъединяване следващата седмица. Рен е в Букурещ, където участва в срещата на върха на Процеса на сътрудничество в Югоизточна Европа.
						Също в сряда двудневно учение, симулиращо реагиране на ядрена авария, започна в АЕЦ "Черна вода" в Румъния. То е съвместно начинание, в което участват румънските власти, Международната агенция за атомна енергия и Европейската комисия. (Сега - 12/05/05; Ромпрес, Уеб-сайт на ЕС, ЕЮ обзървър, Ройтерс - 11/05/05)
