Aлбанските социалисти критикуват правителството за бавното развитие на туризма
					05/05/2008
					 
						TИРАНА, Aлбания -- Опозиционната Социалистическа партия (СП) е "загрижена" заради бавното развитие на туризма и ниските му параметри. СП съобщи в неделя (4 май), че според доклад на Световния икономически форум Албания се нарежда на 92-ро място от общо 130 страни по развитие на туризма. Съседна Черна гора е на 59-то място, а Гърция - на 22-ро.
						В събота на откриването на туристическия сезон в Саранда, премиерът Сали Бериша заяви, че ръстът в развитието на туризма в Албания е един от най-големите в Европа. "Тази година очакваме да удвоим този ръст в сравнение с миналата година. Развитието на туризма е главният катализатор за развитието на страната, както и за дистанцирането й от миналото", заяви Бериша. (Коха Йоне, TопЧенъл, БолкънУеб - 04/05/08)
