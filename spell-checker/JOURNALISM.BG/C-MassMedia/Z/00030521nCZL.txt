Сръбският министър на отбраната обсъжда интеграцията в ЕС
					08/06/2009
					 
						БЕЛГРАД, Сърбия -- Признаването на независимостта на Косово и присъединяването към НАТО не са предварителни условия за присъединяването на Сърбия към ЕС, каза министърът на отбраната Драган Шутановац за вестник „Вечерне Новости” в неделя (7 юни). Той добави, че се е уверил в това „по време на разговори с хора, заемащи възможно най-високите постове” в блока и Алианса. Според него първостепенен приоритет на Сърбия е интеграцията в ЕС. (Вечерне Новости, Б92 - 07/06/09)
