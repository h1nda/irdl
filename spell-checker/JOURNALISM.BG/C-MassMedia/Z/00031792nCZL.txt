Македонският премиер Груевски призова за диалог за енциклопедията
					28/09/2009
					 
						СКОПИЕ, Македония -- Премиерът Никола Груевски призова в неделя (27 септември) за диалог с цел изглаждане на споровете около новопубликуваната македонска енциклопедия. Той каза, че тъй като изданието очевидно е засегнало албанците в Македония, е необходим диалог за преодоляване на ситуацията. Али Ахмети, лидер на Демократичния съюз за интеграция - коалиционен партньор на управляващата ВМРО-ДПМНЕ - призова Груевски и президента Георге Иванов да се дистанцират от енциклопедията. Публикуваната неотдавна книга на Македонската академия на науките и изкуствата (МАНУ) предизвика гневни реакции сред албанските интелектуалци и политици в Македония, както и в Албания и Косово, заради начина, по който е представена албанската общност. След вълна от критики МАНУ реши да измени спорните текстове. (Макфакс, МИА, Сител, A1 - 27/09/09)
