Албания и Македония обсъждат членството в НАТО
					22/04/2005
					 
						ТИРАНА, Албания -- Президентът Алфред Мойсиу се срещна в четвъртък (21 април) с македонския министър на отбраната Йован Манасиевски. Двамата обсъдиха усилията, които двете страни полагат, за да бъдат приети в НАТО, и подчертаха значението на интеграционния процес. Двамата ръководители отбелязаха, че трите страни, които са подписали Адриатическата харта -- Албания, Хърватия и Македония -- си сътрудничат не само във военната, но и в политическата област. (Албейниън дейли нюз - 22/04/05)
