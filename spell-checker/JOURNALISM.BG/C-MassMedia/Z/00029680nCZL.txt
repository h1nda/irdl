ЕК опровергава обещанието за допълнителни компенсации за затварянето на ядрените реактори в България
					22/03/2009
					 
						БРЮКСЕЛ, Белгия -- Европейската комисия (ЕК) отхвърли претенциите на българското правителство в петък (20 март) за допълнителни компенсации за затворените реактори в атомната електроцентрала в Козлодуй. Според говорителя на ЕК Марк Грей Комисията само е обещала да преразгледа въпроса, като окончателното решение ще бъде взето от членовете на ЕС. По-рано в петък българското правителство заяви, че председателят на ЕК Жозе Мануел Барозу е подкрепил исканията на България. ЕС вече обеща на България около 550 милиона евро компенсации до 2009 г., но София настоява за допълнителни компенсации до 2013 г. (Агенция "София нюз", БТА, БНР, Медиапул, Ройтерс - 20/03/09)
