Управляващата коалиция в Югославия не се ангажира с пълна подкрепа за Кощуница
02/12/2002
 
БЕЛГРАД, Югославия -- Управляващата Демократична опозиция на Сърбия (ДОС) се въздържа от обявяването на пълна подкрепа за президентската кандидатура на Воислав Кощуница. Лидерите на ДОС не успяха да се договорят в петък (29 ноември) за обща позиция по въпроса; така всяка партия от коалицията ще решава самостоятелно дали да подкрепи Кощуница в изборите на 8 декември. 
Според други новини, югославският външен министър Горан Свиланович съобщи в събота, че правителството на Югославия е решило да не се отказва от съдебния иск срещу НАТО. Югославия съди алианса пред Международния съд за щетите, нанесени по време на възушните атаки над Белград през 1999 г. Отказът от делото е предварително условие за членство в някои междунродни организации, включително в програмата на НАТО Партньорство за мир. (Танюг - 30/11/01; Б92, Танюг, БиБиСи - 01/12/02)
