Британски дипломат каза, че Косово може да получи независимост чрез демокрация
					07/02/2006
					 
						ПРИЩИНА, Косово, Сърбия и Черна гора -- Висш британски дипломат заяви в понеделник (6 февруари), че Косово може да получи независимост само ако покаже, че страната е станала зряла демокрация. След разговорите си в Прищина Джон Соърс, политически директор в британското външно министерство, отпътува във вторник за Белград. 
						Също в понеделник сръбският президент Борис Тадич направи изявление, в което призова КФОР да гарантира сигурността на сърбите в Косово. Тадич спомена в частност обстановката, в която се намират сърбите в Черница, близо до Гниляне, предвид неотдавнашните нападения срещу тях. (Ройтерс, Политика - 07/02/06; AП, Танюг, РТС - 06/02/06)
