Министрите на отбраната на Албания, България и Македония обсъждат регионалното сътрудничество 
					24/09/2004
					 
						СОФИЯ, България -- Министрите на отбраната и началниците на армейските ГЩ на Албания, Македония и България ще се срещнат в София в петък (24 септември). Двудневната среща ще бъде посветена на реформите в армията, като България ще сподели своя опит от пътя си към членството в НАТО. Ръководителите на военните ведомства ще разговарят също така за организирането на евентуални съвместни военни учения, както и са възможното разширяване на сътрудничеството между разузнавателните служби. Подобни срещи се очаква да протичат редовно в бъдеще, като по-късно ще се присъедини и Румъния. (Новините, Макфакс, news.bg - 24/09/04)
