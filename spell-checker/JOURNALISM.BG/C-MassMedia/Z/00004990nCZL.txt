Албанци и румънци арестувани по обвинение в заговор за отвличане на бивша певица от "Спайс гърлс"
04/11/2002
 
ЛОНДОН, Обединено кралство -- Група албанци и румънци са арестувани в Лондон през уикенда по обвинение, че са планирали отвличането на бившата певица от "Спайс гърлс" Виктория Бекъм, известна повече като "Пош Спайс". Длъжностни лица съобщиха, че петима мъже и две жени са планирали да поискат откуп от 5 млн евро за Бекъм, съпругата на капитана на английския футболен отбор Дейвид Бекъм. Те ще бъдат изправени пред съда в понеделник (4 ноември) по обвинение в друг обир, в който са въвлечени аукционната къща Сотбис и бижута на стойност 90 000 евро. (АФП - 04/11/02; АП - 03/11/02, 02/11/02)
