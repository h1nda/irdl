Катер заяви, че задачата на КФОР е да гарантира сигурност за всички в Косово
					08/06/2007
					 
						НИШ, Сърбия -- Командващият на КФОР генерал-лейтенант Роланд Катер се срещна в четвъртък (7 юни) с началник-щаба на сръбската армия генерал-майор Здравко Понош и го увери, че обстановката на сигурност в Косово е стабилна и под контрол. На срещата в Ниш Катер подчерта също, че силите на КФОР, които той оглавява, работят за гарантиране на сигурността на всички граждани в момент, когато процесът на определяне на статута навлиза в критичната си фаза. Той отрече също така съобщенията в медиите, че в Косово съществуват тренировъчни лагери за терористи. (Данас - 08/06/07; РТК, Телеграфи, РСЕ - 07/06/07)
