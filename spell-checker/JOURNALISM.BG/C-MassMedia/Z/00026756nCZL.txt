Генералният секретар на ООН представя план за преструктуриране на ЮНМИК 
					13/06/2008
					 
						НЮ ЙОРК, Съединени щати -- Генералният секретар на ООН Бан Ки Мун оповести в четвъртък (12 юни) планове за преструктурирането на ЮНМИК, с прехвърляне на отговорностите на мисията на ЕС, ЮЛЕКС, независимо от силната опозиция на сръбския съюзник Русия. Планът е подробно изложен в доклад, който Бан внесе в Съвета за сигурност на ООН, и в писма, изпратени до косовския президент Фатмир Сейдиу и сръбския президент Борис Тадич. Съветът ще заседава по него следващата седмица.
						"Смятам, че Обединените нации се сблъскват с нова действителност в Косово с оперативни последици” за мисията на ООН в Косово, която трябва да се вземе под внимание, казва Бан в своя доклад. „Ако това не бъде направено, може да се стигне до повишено напрежение с Косово, включително и между косовските общности. ”Москва настоява, че намаленото присъствие на ЮНМИК в полицейския сектор, ход, който на практика има за цел да предостави на ЮЛЕКС възможността да поеме контрола, изисква одобрението на 15-членния Съвет за сигурност на ООН. (Коха Диторе, Зери, Експрес, Лайм - 13/06/08; AФП, Ройтерс, Би Би Си, АП -12/06/08)
