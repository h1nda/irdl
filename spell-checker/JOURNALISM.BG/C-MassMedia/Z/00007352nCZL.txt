Представители на международната общност в Македония заявиха, че състоянието на сигурността в страната като цяло е стабилно
19/06/2003
 
СКОПИЕ, Македония -- Въпреки че в ситуацията в Македония не е напълно стабилна, представители на международната общност не виждат опасност от дестабилизация или нова криза. На съвместна пресконференция в сряда (18 юни) говорител на ОССЕ, НАТО, ЕС и миротворческия му контингент Конкордия даде положителна оценка на усилията на държавните институции за поддържане на мира и укрепване на стабилността. Говорителят на ОССЕ Волфганг Гревен отбеляза, че действията на правителството трябва да бъдат насочени към подобряване на икономиката, което според него е единственият начин да се предотврати нова криза.
В други новини, Германия обяви в сряда, че планира да изтегли останалите 50 немски войници, участващи в Конкордия, и да приключи мисията си там до края на годината. Германия предостави 500 войника за първоначалната мисия на НАТО, наречена "Основна реколта". (MИA, A1 TВ - 18/06/03)
