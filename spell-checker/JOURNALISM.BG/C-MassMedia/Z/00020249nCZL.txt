НАТО иска България да консолидира участието си в мироопазващи мисии
					11/10/2006
					 
						СОФИЯ, България -- НАТО поиска България да консолидира участието си в мироопазващите мисии на Алианса, бе съобщено след разговори между върховния командващ на Обединените сили на НАТО в Европа генерал Джеймс Л. Джоунс и началник-щаба на Българската армия генерал Златан Стойков в Монс във вторник (10 октомври). Министерството на отбраната съобщи, че НАТО иска страната да изпраща по-малко на брой, но по-големи мисии, които да служат под българско командване. В момента София има 628 войници в четири мироопазващи операции, включително в Ирак и Афганистан и смята да изпрати фрегата, която да се присъедини към частите на ООН в Ливан. (Сега - 11/10/06; Медиапул - 10/10/06)
