Албания разследва босненски бизнесмен във връзка с финансовата му дейност
					09/10/2008
					 
						ТИРАНА, Албания -- В сряда (8 октомври) прокуратурата реши да започне наказателно преследване срещу босненския бизнесмен Дамир Фазлич във връзка с обвинения за незаконна финансова дейност в Албания. Според съобщенията в медиите Фазлич е установил бизнес отношения с министър-председателя Сали Бериша и с други представители на правителството и е регистрирал редица компании през 2005 г. Предполагаемите незаконни дейности на Фазлич включват продажбата на компания на стойност 1,750 милиона евро, която никога не е работила, без заплащане на данъци за операцията. Медиите съобщават също, че Фазлич стои зад базирана в Сърбия компания, която е продавала електричество на Албанската енергийна корпорация (КЕШ) при изгодни условия и с размер на сделките около 35 милиона евро. (Гласът на Америка, BalkanWeb, Вижън +, Алсат, Клан - 08/10/08)
