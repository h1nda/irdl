Новото френско правителство обмисля подхода си към кандидатурата на Турция за членство в ЕС 
					22/05/2007
					 
						БРЮКСЕЛ, Белгия -- Новото френско правителство обмисля подхода си към кандидатурата на Турция за членство в ЕС, каза френският държавен секретар по европейските въпроси в понеделник (21 май). "Работим по въпроса," отговори Жан-Пиер Жуйе на въпрос на репортери дали Париж ще разреши да бъдат отворени нови глави в преговорите за присъединяване с Анкара. Той бе първият високопоставен представител на правителството, който посети Брюксел след избирането на Никола Саркози за президент на Франция. Саркози се бе обявил против кандидатурата на Турция и бе предложил други форми на партньорство. (Дау Джоунс - 21/05/07)
