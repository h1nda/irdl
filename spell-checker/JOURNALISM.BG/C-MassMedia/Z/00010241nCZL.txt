Македония подава молба за членство в ЕС
23/03/2004
 
ДЪБЛИН, Ирландия -- Премиерът Бърти Ахърн се срещна с македонския си колега Бранко Цървенковски в понеделник (22 март) и прие официалната молба на Скопие за членство в ЕС. Понастоящем Ирландия е ротационен председател на ЕС. Подаването на молбата трябваше да се осъществи на 26 февруари, денят, в който македонският президент Борис Трайковски загина при самолетна катастрофа. Ахърн даде висока оценка на напредъка на Македония през последните години и изрази убеждение, че страната в бъдеще ще стане член на ЕС. Цървенковски подчерта, че всички македонски граждани са единодушни, че интеграцията в ЕС е единственната алтернатива. Върховният представител на ЕС по външната политика Хавиер Солана поздрави Македония, отбелязвайки, че молбата е знак на надежда за Балканите. (Макфакс, А1 ТВ - 23/03/04; АФП - 22/03/04)
