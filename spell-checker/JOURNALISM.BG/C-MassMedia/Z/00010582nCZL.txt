Сръбският вътрешен министър ще призове обвиняем от Хага да се предаде
25/04/2004
 
БЕЛГРАД, Сърбия-Черна гора -- Сръбският министър на вътрешните работи Драган Йосич каза в петък (23 април), че ще се срещне с бившия шеф по сигурността Сретен Лукич в опит да го убеди да се предаде на трибунала на ООН за военните престъпления. Той добави, че сътрудничеството с трибунала е приоритет на правителството и че планира подобни срещи и с други бивши служители в армията и полицията, обвинени във военни престъпления в Косово. Йосич също така каза, че полицията не разполага с информация за местопребиваването на босненско-сръбския военен лидер Ратко Младич. (Бета - 23/04/04)
