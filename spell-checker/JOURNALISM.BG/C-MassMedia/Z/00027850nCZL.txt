ЕС предостави безвъзмездно 245 милиона евро помощи на Албания
					24/09/2008
					 
						ТИРАНА, Албания -- Представителството на Европейската комисия (ЕК) в Тирана съобщи за безвъзмездна помощ в размер на 245 милиона евро в подкрепа за кандидатурата на Албания за присъединяване към ЕС през следващите три години. Според изявление от вторник (23 септември) фондовете ще бъдат предназначени за селското стопанство, транспорта, околната среда и регионалното развитие, както и за реформите на полицията и съдебната система.
						Други новини от вторник -- Посланикът на ЕС в Тирана Хелмут Лохан призова политическите лидери да приключат необходимите реформи, свързани с гласуването, преди общите избори през следващата година. Очаква се те да се проведат преди края на юни. (Коха Йоне - 24/09/08; Нюз 24, Телеграфи, ИХТ, Топ Ченъл - 23/09/08)
