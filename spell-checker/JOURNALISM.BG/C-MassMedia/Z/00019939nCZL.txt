Американски генерал посети Турция и обеща ефективни мерки срещу терористите от ПКК
					14/09/2006
					 
						АНКАРА, Турция -- Специалният координатор на САЩ за борбата срещу терористичната Кюрдска работническа партия (ПКК), генералът от запаса Джоузеф Ралстън, обеща в сряда (13 септември) в Анкара, че срещу ПКК ще бъдат предприети ефективни мерки в тясно сътрудничество с Турция и Ирак. Ралстън каза това след среща с новозначения специален координатор на Турция, генерала от запаса Едип Башер. Като изрази решимостта на Вашингтон да се бори с всяка проява на тероризъм, Ралстън отново предупреди да не се предприемат никакви едностранни военни действия от страна на Турция в Северен Ирак. 
						Също в сряда полицията съобщи, че бомбата, която уби десет и рани 14 души в Диарбекир във вторник вечерта, се е взривила случайно по време на превозването й от една до друга част на града, населен предимно с кюрди. Бомбата се взриви близо до парк и при взрива загинаха седем деца. Нито една групировка не е поела отговорност за взрива. (Радикал, AФП, Ройтерс, AП - 14/09/06; НТВ, Заман - 13/09/06)
