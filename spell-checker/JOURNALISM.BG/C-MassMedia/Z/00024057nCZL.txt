Хърватите протестират срещу присъдите в процеса срещу "вуковарската тройка"
					30/09/2007
					 
						ЗАГРЕБ, Хърватия -- Хиляди хървати излязоха по улиците на Вуковар в събота (29 септември), за да протестират срещу присъдите срещу трима бивши офицери от югославската Народна армия, обвинени в убийство през 1991 г. във ферма извън града. Бившият сръбски командир Миле Мръкшич бе осъден на 20 години затвор, докато неговият подчинен Веселин Сливанчанин получи пет години за това, че е помагал за извършване на убийството. Третият обвиняем, Мирослав Радич бе оправдан. Протестиращите призоваха за нов процес и по-строги присъди.
						В петък хърватският премиер Иво Санадер е изпратил писмо до Генералния секретар на ООН Бан Ки Мун, изразявайки "дълбокото си разочарование" от решението в Хага. Писмото му ще бъде разпространено сред страните-членки на ООН и в Съвета за сигурност. (Весник, Вечерни лист, Javno.com, ХИНА, ХРТ, Б92, Бета, Танюг - 29/09/07)
