Дел Понте приема покана да посети Хърватска
13/03/2003
 
ЗАГРЕБ, Хърватска -- Главният прокурор на Хагския трибунал Карла дел Понте е приела покана да посети Хърватска, според изявление на правителството в Загреб от четвъртък (13 март). Тя е изпратила писмо до заместник-премиера Горан Гранич, с което потвърждава намеренията си за "непосредствени контакти" с хърватските власти за обсъждане на нерешените въпроси и подобряване на сътрудничеството с трибунала. Очаква се тя да пристигне в края на април. (ХИНА - 13/03/03)
