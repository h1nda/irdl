Телевизионна водеща бе обвинена в убийството на кипърски медиен магнат
					07/02/2010
					 
						НИКОЗИЯ, Кипър – Прокурорите официално обвиниха телевизионна водеща, нейния брат и още един мъж в петък (5 февруари) в поръчковото убийство на най-влиятелния медиен магнат в страната Андис Хаджикостис. Елена Скордели, брат й Анастасиос Красопулис и Андреас Григориу са заподозрени в предумишлено убийство и конспирация. Хаджикостис, директор на медийната и издателска група “ДИАС” бе застрелян на 11 януари пред дома си в Никозия. Прокурорите подозират, че престъплението е било извършено отчасти заради уволнението на водещата. Контролът върху телевизионния канал на “ДИАС” също може да е изиграл роля. От полицията твърдят, че четвъртият заподозрян вероятно е избягал в чужбина. (Сайпръс Мейл, AП - 04/02/10)
