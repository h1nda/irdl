Нови български части ще се присъединят към Международните сили в Афганистан
07/01/2003
 
СОФИЯ, България -- Трета българска част се подготвя да се присъедини към Международните сили за поддържане на сигурността в Афганистан, съобщиха от Министерството на отбраната. Втората група, която в момента е в Афганистан, ще се завърне на 20 февруари и ще бъде заменена от 25 души от новия контингент.
В други новини, председателят на българската Агенция за чуждестранни инвестиции Павел Езекиев заяви за медиите в понеделник (6 януари), че за 2003 г. страната очаква да получи повече от 500 млн. щатски долара чужди инвестиции, като се изключат приходите от отсрочените продажби на Българската телекомуникационна компания и Булгартабак холдинг. (БТА, Дау Джоунс - 06/01/03)
