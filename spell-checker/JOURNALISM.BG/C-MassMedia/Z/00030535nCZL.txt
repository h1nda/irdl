Джуканович представи новото черногорско правителство и програмата му
					09/06/2009
					 
						ПОДГОРИЦА, Черна гора -- Във вторник (9 юни) лидерът на Демократичната партия на социалистите (ДПС) Мило Джуканович представи своето ново правителство и неговата програма. Ако получи одобрението на парламента, Джуканович ще встъпи в своя шести мандат като министър-председател. Коалицията, водена от ДПС, постигна голяма изборна победа на предсрочните парламентарни избори през март.
						Други новини -- Словашкият външен министър Мирослав Лайчак каза в понеделник пред черногорския президент Филип Вуянович, че страната му подкрепя кандидатурата на Черна гора за ЕС. Вуянович благодари на Братислава за готовността й да сподели опита си от интеграционния процес. Лайчак посочи Черна гора като пример за стабилност в региона. Двамата ръководители се срещнаха в кулоарите на тридневната регионална среща за европейската интеграция в Колашин. (РТЧГ, МИНА, ТАСР, Вести - 08/06/09)
