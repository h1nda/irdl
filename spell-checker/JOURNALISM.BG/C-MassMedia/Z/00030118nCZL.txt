Сърбия иска компромисно решение за Косово
					01/05/2009
					 
						БЕЛГРАД, Сърбия -- Сърбия желае "истинско компромисно решение" за Косово, заяви президентът Борис Тадич в четвъртък (30 април) и изрази увереност, че представителите на Косово ще се върнат на масата на преговорите. В интервю за "Вечерне Новости" той каза, че Косово не може да стане член на ООН без съгласието на Сърбия. "Този факт ще накара представителите на Косово да се завърнат в процеса на преговори рано или късно", каза той.
						В същото време Тадич изключи всякакви действия от страна на Сърбия срещу самообявилата се държава. "Едно е ясно. Демократическа Сърбия никога няма да води война; тя няма да заплашва своите граждани, нито региона. Ние искаме най-добрите възможни отношения с албанците въпреки проблемите от миналото", каза той. (AФП, Вечерне Новости - 30/04/09)
