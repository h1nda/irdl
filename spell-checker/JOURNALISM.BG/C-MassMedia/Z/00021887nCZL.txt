Съветник на косовското правителство е арестуван по подозрения в пране на пари 
					13/03/2007
					 
						ПРИЩИНА, Косово, Сърбия -- Служители на косовската полиция и на полицейските части на ЮНМИК арестуваха в понеделник (12 март) две длъжностни лица - съветника на премиера Агим Чеку по въпросите на сигурността и политиката Яхия Лука и управителя на "Касабанк" Милазим Абази - по подозрения в пране на пари. Те бяха задържани при акция в централата на Съюза за бъдещето на Косово в Прищина - партията на бившия косовски премиер Рамуш Харадинай, който е подсъдим в Хагския трибунал за военни престъпления. Съгласно репортажи в местните медии Лука и Абази - и двамата близки сътрудници на Харадинай - са заподозрени във връзка с фонд за защитата на бившия премиер, основан заради него през март 2005 г. (Албейниън Нюз, Политика - 13/03/07; KosovaLive, РТС, Танюг, ДПА - 12/03/07)
