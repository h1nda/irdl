Според Санадер Хърватия не очаква покана за членство в НАТО по време на срещата на върха в Истанбул
30/03/2004
 
ЗАГРЕБ, Хърватия -- Премиерът Иво Санадер заяви в понеделник (29 март), че не очаква НАТО да отправи покани за членство по време на Срещата на върха през юни в Истанбул. Съдейки по текуща информация и сигнали, посочи той, поканите не са включени в дневния ред на срещата. Той обаче добави, че ще поиска от САЩ да гарантират, че НАТО ще заеме ясна позиция по членството на Хърватия на Срещата на върха.
Други новини: делегация от Хърватия ще замине за Хага, за да гарантира лично временното пускане под гаранция на две лица, обвинени във военни престъпления: генерал Иван Чермак и генерал Младен Маркач. По време на посещението хърватският министър на правосъдието Весна Скаре Озболт ще се срещне с председателя на Трибунала Теодор Мерон и с главния прокурор Карла дел Понте, за да обсъдят евентуалното прехвърляне на някои от процесите за военни престъпления в Хърватия. (ХИНА, Хърватска ТВ - 29/03/04)
