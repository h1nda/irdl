Солана приветства успешното приключване на Мониторинговата мисия на ЕС в Западните Балкани
					30/12/2007
					 
						БРЮКСЕЛ, Белгия -- В изявление, публикувано в петък (28 декември), шефът по сигурността на ЕС Хавиер Солана приветства успешното приключване на Мониторинговата мисия на ЕС (ММЕС) в Западните Балкани. ММЕС, която бе създадена през 2001 г. имаше задачата да наблюдава политическите събития и събитията, свързани със сигурността в региона. Мисията ще бъде официално закрита в понеделник. 
						"ММЕС бе там през най-трудните години, но оттогава всички страни в региона постигнаха значителен напредък", заяви Солана. "Сега пред Западните Балкани се открива нова перспектива - мирът и стабилността са възстановени". Той обеща, че ЕС ще продължи да подкрепя развитието и интеграционните перспективи на региона. (Съобщение за печата на ЕС, Макфакс, МИА - 28/12/07)
