Прокурорите имат 15 дни да приключат делото срещу Милошевич
15/01/2004
 
ХАГА, Холандия -- Прокурорите имат на разположение още 15 дни да завършат обвинението си в рамките на процеса срещу бившия югославски лидер Слободан Милошевич, заяви в сряда (14 януари) говорител на Трибунала на ООН. Обвинителната фаза на процеса, която тече вече втора година, трябва да завърши на 17 февруари, освен ако не възникнат непредвидени обстоятелства. След това процесът ще бъде отложен с три месеца, в които на ответника се дава възможност да отговори на над 60 обвинения във военни престъпления, включително геноцид. Още не е ясно колко време ще получи той за защитата си в съда, но се очаква процесът да приключи през 2005 г. (AФП - 14/01/04)
