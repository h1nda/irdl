Турция пита Белгия за смъртта на затворник
					14/08/2009
					 
						АНКАРА, Турция -- Правителството изпрати в четвъртък (13 август) дипломатическа нота до Брюксел след смъртта на турски гражданин в белгийски затвор. Затворникът Микаил Текин, на 31 г., е починал в затвора "Жамиу" близо до Шарлероа в Южна Белгия при обстоятелства, които будят съмнения, че той може би е бил изтезаван и бит от охраната. Неговата смърт предизвика вълна от протести в турските медии. Анадолската информационна агенция съобщи в четвъртък, че външният министър Ахмет Давутоглу се е обадил по телефона на белгийския си колега Ив Льотерм с искане местните власти да разследват случая с Текин. (Сабах - 14/08/09; Анадолска информационна агенция - 13/08/09)
