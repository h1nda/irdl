Румъния предлага мерки за решаване на конфликтите в черноморския регион
					02/09/2008
					 
						БРЮКСЕЛ, Белгия -- Румъния предложи на лидерите на ЕС в понеделник (1 септември) пакет от мерки за подобряване на положението в черноморския регион, заяви президентът Траян Бъсеску. Румънската делегация разпространи документа сред всички държавни глави и ръководители на правителствата на държавите-членки на ЕС на извънредното заседание в понеделник на Европейския съвет, посветено на руско-грузинския конфликт. Предложението ще бъде изпратено и на страните-членки на НАТО, каза Бъсеску. В документа, Букурещ апелира за трансатлантическа солидарност и подкрепя идеята, че решаването на конфликти в черноморския регион, включително и на трансднестровския конфликт, е възможно само чрез спазване на международното право, правото на суверенитет и териториална цялост и ненарушимост на държавните граници. В документа се настоява ЕС да играе по-важна роля във всички преговори по такива конфликти, предлага се въвеждането на мироопазващи механизми и се изразява подкрепа за по-значима роля на НАТО в черноморския регион (Meдиафакс, Aгерпрес, Зиаре - 01/09/08)
