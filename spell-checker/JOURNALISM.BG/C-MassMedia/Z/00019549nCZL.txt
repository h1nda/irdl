ЮНМИК разполага допълнителни полицейски части в Северно Косово
					10/08/2006
					 
						ПРИЩИНА, Косово, Сърбия -- ЮНМИК изпраща още 500 международни полицейски служители в Северно Косово в подкрепа на Косовската полицейска служба и с цел засилване на сигурността на жителите в района. Изпълняващият длъжността полицейски комисар на ЮНМИК Уейн Хисън обяви решението в сряда (9 август), като добави, че разполагането е било по искане на властите в общините с преобладаващо сръбско население. 
						Също в сряда полицията в Митровица съобщи, че е арестувала местен алабанец, заподозрян в убийството на 18-годишния сърбин Любиша Яначкович в с. Прилуже миналата седмица. Името на заподозрения не бе съобщено. (Политика - 10/08/06; KosovaLive, Танюг - 09/08/06)
