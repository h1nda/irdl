Американският посланик призовава България да засили борбата срещу организираната престъпност 
					22/03/2005
					 
						СОФИЯ, България -- Американският посланик в България Джеймз Пардю призова отново в понеделник (21 март) към засилване на борбата срещу организираната престъпност в страната. Пардю потвърди освен това американския ангажимент за подпомагане на кабинета в борбата срещу престъпността и за подобряване на международния имидж и икономическото развитие на страната. 
						Също в понеделник кметът на София Стефан Софиянски призова към по-нататъшно обединение на десните сили в страната преди следващите парламентарни избори. Софиянски е начело на Съюза на свободните демократи, които наскоро образуваха нова дясна коалиция с други две партии. (Сега, Монитор, Медиапул, Новинар - 22/03/05)
