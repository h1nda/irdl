Нов взрив рани жена в Турция 
					31/08/2006
					 
						АНКАРА, Турция -- 20-годишна жена бе ранена при бомбена експлозия в средиземноморския град Мерсин в сряда (30 август). Това е последният от серията атентати, в които загинаха трима и бяха ранени десетки хора в Мармарис, Анталия и Истанбул. При инцидента в сряда бомбата е била поставена в контейнер за смет. Арестуван е един човек. Макар че нито една групировка не е поела отговорност, властите смятат, че и този атентат -- както и останалите -- е дело на кюрдски екстремисти. 
						Междувременно членовете на Европейския парламент под председателството на представителя на холандските консерватори Камиел Еурлингс подготвят доклад и проекторезолюция за напредъка на Турция по пътя към членство в ЕС. Проектът, който се състои 11 страници, критикува нивото на напредъка, постигнат досега в няколко области, най-вече свободата на словото и вероизповеданията. 
						Други новини -- Турските ВВС съобщиха за плановете си да купят 30 изтребителя Ф-16 от американската фирма "Локхийд Мартин". Всички самолети ще бъдат закупени до 2011 г. (Ройтерс, EUObserver, AП, AФП - 30/08/06)
