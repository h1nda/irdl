Албания ще отвори границите си за косовари в случай на сръбско ембарго
					16/12/2007
					 
						ТИРАНА, Албания -- Премиерът Сали Бериша заяви в петък (14 декември), че Албания ще отвори границите си за косовари, ако Сърбия наложи икономическо ембарго на провинцията, след като тя обяви независимост. Сърбия може да вземе някои решения, които могат да създадат икономически трудности за гражданите на Косово, след като провинцията обяви независимост, каза Бериша. "Правителството на Тирана ще мобилизира целия си капацитет, за да могат косоварите да използват албанската инфраструктура и да имат достъп до албанските пристанища." (AФП, Фена - 14/12/07)
