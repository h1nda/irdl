Корупционен скандал разтърси антитръстов орган в Гърция
					13/09/2006
					 
						АТИНА, Гърция -- Във вторник (12 септември) съобщенията, че членът на гръцката Комисия за защита на конкуренцията Панайотис Адамопулос е поискал подкуп от 2,5 млн. евро от местната компания за млечни продукти "Мегвал" в замяна за намаляване на глоба от 25 млн. евро, предизвикаха истински фурор. Смята се, че в схемата са участвали двама -- митническият служител Панайотис Анагностопулос и роднина на Адамопулос на име Константинос Константинидис. Според съобщенията последният е бил арестуван миналата седмица, докато е приемал 200000 евро в белязани банкноти. Сега тримата са обвинени в изнудване и рушветчийство. Адамопулос, който бе отстранен от поста си, отрича да е извършвал каквито и да било закононарушения. (Катимерини, Авги, Етнос - 13/09/06; Скай Рейдио, АНА-МПА, ЕРТ - 12/09/06)
