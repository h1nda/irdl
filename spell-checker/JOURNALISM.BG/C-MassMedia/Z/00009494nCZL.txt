Лидер на етническите албанци в Черна Гора осъжда екстремистката "пропаганда"
14/01/2004
 
ПОДГОРИЦА, Сърбия-Черна Гора -- Ферхат Диноша, лидер на Демократичният съюз на албанците в Черна Гора, призова във вторник (13 януари) властите да разследват подривната пропаганда на уеб-сайт, който се управлява от група, наричаща себе си Национална армия за Черна Гора (НАЧГ). Организацията заплаши, че ще извърши нападения срещу институции в републиката, ако правата на албанското етническо малцинство не се зачитат. Диноша изрази съмнения относно самото съществуване на такава група, отбелязвайки, че съдържанието на уеб-сайта показва, че авторите на материалите не говорят добре албански език. МВР излезе с изявление във вторник, съгласно което то не разполага с информация за съществуването на НАЧГ. (АФП - 13/01/04).
