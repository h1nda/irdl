БиХ ще преразгледа проектоспоразуменията с Хърватия по имуществените въпроси
					04/08/2005
					 
						САРАЕВО, Босна и Херцеговина (БиХ) -- В сряда (3 август) премиерът на БиХ Аднан Терзич обяви, че двустранното проектоспоразумение с Хърватия по имуществените въпроси ще бъде преразгледано след възраженията от страна на Република Сръбска (РС). По-рано същия ден сръбският представител в председателството на БиХ, Борислав Паравац, и президентът на РС Драган Чавич подкрепиха искането на правителството на РС за отлагане на планираното подписване на две споразумения. Те уреждат реституцията на имоти и свързаните с това правни въпроси между БиХ и Хърватия, както и двойното гражданство. Босненските сръбски лидери твърдят, че някои условия са в ущърб на интересите на БиХ -- и особено на гражданите на РС -- и че проектоспоразуменията трябва да се преработят от съвместна комисия с представители на държавата и на автономните области. По тези причини Терзич смята да подпише в четвъртък с хърватския си колега Иво Санадер само споразумението за двойното гражданство. (РТРС, Фена, ПБС БиХ - 03/08/05)
