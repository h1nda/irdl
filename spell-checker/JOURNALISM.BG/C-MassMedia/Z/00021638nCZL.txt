Конституционният съд на БиХ реши, че бившият върховен представител на СВП Ашдаун е превишил служебните си правомощия 
					19/02/2007
					 
						БАНЯ ЛУКА, Босна и Херцеговина (БиХ) -- Конституционният съд на БиХ прие по същество, че бившият върховен представител на международната общност Пади Ашдаун е нарушил човешките права на двама бивши държавни служители в Република Сръбска (РС), като ги е отстранил от служба без право на обезщетение през 2004 г. Бившият председател на парламента на РС Драган Калинич, който бе председател на Сръбската демократическа партия, и бившият шеф на Агенцията за разузнаване на РС Милорад Билбия, бяха лишени от правото да заемат обществени или избираеми постове заради подозрения, че са помагали на обвиняеми във военни престъпления да се укриват от правосъдието. Те обжалваха решенето пред върховния съд. Техният адвокат Милкан Пучар заяви, че двамата може да поискат обезщетения от държавата. (Независне новине - 19/02/07; РТРС, СРНА - 17/02/07)
