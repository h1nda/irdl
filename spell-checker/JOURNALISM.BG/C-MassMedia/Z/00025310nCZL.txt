Русия предупреди ЕС във връзка с плановете за изпращане на полицейска мисия в Косово
					30/01/2008
					 
						МОСКВА, Русия -- В официално изявление, публикувано във вторник (29 януари), руското министерство на външните работи предупреди ЕС, че едностранно изпращане на полицейска и административна мисия в Косово би нарушило международното право. То заяви, че такава стъпка би изисквала предварителното одобрение на ООН. "Ние разбираме, че ЕС иска да играе по-активна роля по въпроса за Косово, но това е възможно само ако са изпълнени тези условия", заяви министерството. То призова ЕС и ООН да не предприемат каквито и да било едностранни стъпки във връзка с Косово, които биха създали "пагубен прецедент в международните отношения". (Блиц - 30/01/08; РТС, Гласът на Америка, Си Ен Ен - 29/01/08)
