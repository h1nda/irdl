МВФ приключи 17-годишната си мисия в Албания
					09/01/2009
					 
						ТИРАНА, Албания -- Правителството обяви в четвъртък (8 януари), че няма да продължи своето споразумение с МВФ за наблюдение на икономиката. Вместо това мисията ще има ограничена роля на наблюдател за два или три основни икономически параметъра. Споразумението слага край на 17-годишната мисия на МВФ в Албания. Финансовият министър Ридван Боде каза, че албанските институции са достигнали необходимата зрялост за самостоятелно управление на финансите на страната. МВФ обаче предупреждава, че последиците от глобалната финансова криза ще се почувстват в Албания през първото тримесечие на 2009 г. (Би Би Си, Коха Йоне, Топ Чанъл - 08/01/09)
