Българските учители обявиха кратка стачка в първия учебен ден
					16/09/2007
					 
						СОФИЯ, България -- Едночасова предупредителна стачка бе обявена в първия учебен ден в събота (15 септември) в много училища в страната. Учителите настояват за 100 % увеличение на заплатите от началото на януари. Досега най-доброто, което правителството предложи, е 10% увеличение от средата на следващата година. Профсъюзните призиви за еднодневна стачка бяха отхвърлени от самите учители, които не искаха да провалят деня на своите ученици. Българският президент Георги Първанов предложи да посредничи в спора между учителите и Министерството на образованието. (БГНЕС, Фокус, AФП, Агенция София Нюз - 15/09/07)
