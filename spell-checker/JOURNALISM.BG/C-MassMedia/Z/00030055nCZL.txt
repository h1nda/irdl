София бе домакин на европейска среща на високо равнище за енергийна сигурност
					26/04/2009
					 
						СОФИЯ, България -- Официалните представители приключиха двудневната енергийна среща на високо равнище в София в събота (25 април), като заявиха, че непрекъснатите доставки на природен газ и финансирането на алтернативни маршрути за преноса му от Каспийския регион, са предпоставки за укрепването на енергийната сигурност. В обща декларация участниците заявиха , че стратегическото енергийно партньорство и сътрудничество както на регионално, така и на глобално равнище, са от жизненоважно значение за решаването на енергийната криза в Европа. Признавайки необходимостта от общи усилия, високопоставени представители на 28 страни - включително шестима президенти - съсредоточиха вниманието си върху изготвянето на обща стратегия за енергийно партньорство. Официалните лица включваха представители от Близкия изток, Каспийския регион, Централна Азия, както и членове на ЕС, включени в проекта "Южен поток", САЩ, Русия, Египет и Катар. Председателят ан Европейската комисия Жозе Мануел Барозу представляваше ЕС. (AФП, Дарик, Дневник, БТА, Стандарт, Фокус - 25/04/09; Синхуа - 24/04/09)
