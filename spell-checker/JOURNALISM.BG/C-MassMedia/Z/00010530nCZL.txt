Македония и Албания обсъждат сътрудничество в усилията им за интеграция в ЕС
20/04/2004
 
ТИРАНА, Албания -- Премиерът Фатос Нано се срещна в понеделник (19 април) с македонския министър на европейската интеграция Радмила Шекеринска, която предложи двете страни да подпишат меморандум за сътрудничество в усилията им за членство в ЕС. Шекеринска отбеляза, че Македония вече е подписала подобни споразумения със Словения и Хърватия. От своя страна Нано подчерта, че е важно да се осигури силна международна подкрепа за техните кандидатури за членство в НАТО.
Други новини: Албания предлага да изпрати допълнителни невоенни части в Ирак. Правителството обяви в понеделник, че външният министър Кастриот Ислами е направил официално предложение в писмо до своя американски колега Колин Пауъл. Все още не е ясно колко още военнослужещи ще бъдат изпратени. Понастоящем 71 албански военни са в Ирак.
Също в понеделник списанието &lt;I&gt;Jane's Intelligence Review&lt;/I&gt; даде висока оценка на действията на македонските военнослужещи в Ирак. "Македонските вълци" получиха похвали за своята роля при операции за залавяне на иракски бунтовници и при разкриването на оръжеен склад близо до Багдад. (АП, Макфакс, А1 ТВ, Албейниън нюз, А1 ТВ, МИА - 19/04/04)
