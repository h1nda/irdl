Турция бе глобена за това, че не е защитила убит журналист 
					15/09/2010
					 
						СТРАСБУРГ, Франция -- Във вторник (14 септември) Европейският съд за правата на човека наложи глоба на Турция за това, че не успяла „да защити живота и свободата на словото” на убития турски журналист от арменски произход Хрант Динк, който беше застрелян на 19 януари 2007 г. пред офиса на вестника му. През юли 2006 г. той получи шестмесечна условна присъда за „обида на турската национална идентичност” във връзка със статия, в която той определя убийствата на около 1,5 милиона арменци по време на Първата световна война като геноцид. В писмено изявление от сряда съдът със седалище в Страсбург заявява, че Турция трябва да заплати 100 000 евро на вдовицата и децата на Динк и 5 000 евро на брат му. Турция заяви, че няма да обжалва присъдата. „Ще бъдат положени усилия за спазване на изискванията на съдебното решение по случая на Динк и ще бъдат взети всички мерки за предотвратяване на повтарянето на подобни нарушения в бъдеще”, заяви външното министерство. (Ватан, Милиет - 15/09/10; Си Ен Ен, Би Би Си, АП - 14/09/10)
