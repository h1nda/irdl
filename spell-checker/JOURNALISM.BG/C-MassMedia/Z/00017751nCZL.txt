Черна гора ще проведе референдума за независимост на 21 май
					01/03/2006
					 
						ПОДГОРИЦА, Черна гора -- Основните политически партии в Черна гора се споразумяха във вторник (28 февруари) да насрочат референдума за независимост за 21 май, седмица по-късно от предложената от ЕС дата. Главната управляваща Демократична партия на социалистите и всичките четири опозиционни партии приеха предложените от ЕС правила за плебисцита. Очаква се в сряда парламентът официално да приеме предложението на ЕС и да насрочи дата за референдума. (Политика, Данас - 01/03/06; AП, Синхуа, Мина - 28/02/06)
