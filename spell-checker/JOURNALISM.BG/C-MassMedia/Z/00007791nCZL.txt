ЕС връчи препоръки относно изпълнението на македонския план за действия за интеграция в ЕС
29/07/2003
 
СКОПИЕ, Македония -- Европейската комисия връчи 36 препоръки относно изпълнението на македонския план за действия за интеграция в ЕС, съобщи правителственият говорител Сашо Чолаковски в понеделник (28 юли). Повечето от препоръките, които бяха предадени по време на заседанието на Съвета за сътрудничество между ЕС и Македония в Брюксел в петък, са свързани с политическата ситуация и провеждането на реформите. Само пет от тях се отнасят до икономически въпроси. Представителите на ЕС признаха постигнатия напредък в областта на сигурността, но подчертаха, че още трябва да се направи в борбата с организираната престъпност и корупцията. (MИA, A1 TВ - 28/07/03)
