Ляич се оттегля от длъжността координатор на Сърбия и Черна гора за Южна Сърбия
					12/04/2006
					 
						БЕЛГРАД, Сърбия и Черна гора -- Федералният министър по човешките права и правата на малцинствата Расим Ляич обяви във вторник (11 април), че се оттегля от поста на правителствен координатор за Южна Сърбия след разногласия в кабинета относно общинската администрация в преобладаващо мюсюлманския град Нови Пазар. Търканията между двете съперничещи си политически партии през последните месеци стават все по-остри. В изказване пред репортери във вторник Ляич заяви, че възнамерява да остане председател на Националния съвет за сътрудничество с Трибунала на ООН за военни престъпления. (Данас, Политика - 12/04/06; Бета, Танюг, РТС, Ройтерс, АП - 11/04/06)
