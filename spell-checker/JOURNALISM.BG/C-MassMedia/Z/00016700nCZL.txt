Кабинетът и мисията на МВФ се договориха най-общо за бъдещата помощ за Албания 
					22/11/2005
					 
						ТИРАНА, Албания -- Правителството и МВФ постигнаха общо споразумение за бъдещата помощ на МВФ за страната чрез нова тригодишна програма, съобщи ръководителят на мисията на МВФ Ищван Секели на пресконференция в Тирана в понеделник (21 ноември). Бе постигнато съгласие за основните макроикономически цели през 2006-2008 г., както и за реформите и политиката, които трябва да се осъществят през този период, за да се гарантира макроикономическа стабилност, икономически растеж и развитие. Секели съобщи също, че поради сегашната енергийна криза в Албания планираният растеж на БВП ще бъде ревизиран и намален до 5 % за годината от първоначално прогнозираните 5,5 %. (Албейниън нюз - 22/11/05)
