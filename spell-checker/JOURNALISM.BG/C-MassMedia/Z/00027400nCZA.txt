Олимпиада: „Червените акули” ухапаха Гърция
					14/08/2008
					Отборът по водна топка на Черна гора остава непобедим в похода си към златото, а Хърватия и Сърбия печелят победи в същия спорт. 
					 
						
Младжан Янович от Черна гора стреля срещу Еманул Милонакис от Гърция по време на мач от предварителните кръгове по водна топка в Олимпийския спортен център в четвъртък (14 август) в Пекин. [Гети Имиджис]
						Отборът по водна топка на Черна гора победи Гърция с 10:6. Младжан Янович, Владимир Йойкович, Предраг Йокич и Борис Злокович отбелязаха по два гола, а Никола Вукчевич и Милан Тичич успяха да вкарат по един. Георгиос Доскас бе най-добрият реализатор за Гърция с два гола. 
						*** 
						
						Българският борец в класически стил Николай Гергов победи турския си противник Шереф Ероглу с 3-1 в категория до 66 кг. При надпреварата в категория до 96 кг Калоян Динчев загуби от Марек Свец от Чехия с 3-1. 
						*** 
						
						Хърватия победи Германия на водна топка при мъжете с 13:5. Дамир Бурич отбеляза три гола, а по два гола отбелязаха Маро Йокович, Миле Слодлака, Паво Маркович и Михо Бошкович. Здеслав Върдоляк и Самир Варац допринесоха за победата с по един. Най-добрият реализатор на Германия Марк Полице стреля шест пъти към вратата, но само два от ударите му минаха покрай вратаря. 
						*** 
						В женския плажен волейбол гръцката двойка на Василики Карантасиу и Василики Арванити загуби с 39:43 от бразилките Рената Рибейро и Талита Роча. Друга двойка, на Ефталия Кутруманиду и Мария Циарциани, загуби в същото състезание. В стрелбата с лък Елпида Романци загуби от корейката Парк Сунг-Хюн в индивидуалната надпревара на осминафиналите. В борбата класически стил Теодорос Тунусидес загуби от грузинеца Рамаз Нозадзе в категория до 96 кг. 
						*** 
						
						Румънският плувец Разван Йонут Флоря завърши втори на полуфинала на 200 м гръб за мъже с време 1:565.45. В гимнастиката Флавиус Кочи бе единственият представител на Балканите в индивидуалното общо класиране при мъжете. Той зае 18-о място в състезанието, като първи стана китаецът Янг Вей. В женския тенис на маса Румъния загуби от Хонконг с 0-3. 
						*** 
						
						Сръбският мъжки отбор по водна топка победи в четвъртък Съединените щати с 4:2 в мач с ниска резултатност и защитна игра. Душко Пиетович, Александър Шапич, Ваня Удовичич и Владимир Вуяшинович отбелязаха по един гол; Питър Варелас отбеляза и двата гола за САЩ. В мъжкия волейбол сръбският отбор загуби от Полша с 1-3 гейма. 
						*** 
						
						Турция понесе ново разочарование, когато щангистът Танир Сагир напусна надпреварата при мъжете в категория до 77 кг в сряда, като се провали и в трите опита за изтласкване на 165 кг. Сагир защитаваше олимпийската си титла. Във ветроходството Али Кемал успя да завърши едва на 18-о място, а плувецът Серкан Атасай бе елиминиран от индивидуалното класиране в съчетаното плуване при мъжете, като завърши 42-ри от 46 участници с време 2:05:25. Съотборничката му Бусе Дилара Гунайдин не успя да се класира в дисциплината бруст при жените на 200 м – тя завърши 32-ра с време 2:31.86. Завършвайки поредицата от загуби, борците в класически стил Шереф Ероглу и Шереф Тутенк загубиха съответно в категориите до 66 и 74 кг, а боксьорът Бахрам Музафер се провали в категорията до 81 кг при мъжете. 
						
						Различни източници – 14/08/08
