Офисът на гръцки заместник-министър на вътрешните работи бе нападнат 
					05/02/2009
					 
						АТИНА, Гърция -- Нападатели са атакували офиса на заместник-министъра на вътрешните работи Христос Маркоянакис рано сутринта в четвъртък (5 февруари), хвърляйки саморъчно взривно устройство в помещението. То е причинило малки щети и не е взело жертви. Маркоянакис отговаря за обществения ред.
						Междувременно група, наричаща се "Секта на революционерите", пое отговорността за нападението във вторник срещу полицейски участък в Атина. Отначало властите подозираха групировка "Революционна борба", която също пое отговорност за нападението с обаждане до всекидневника "Нафтемборики". (Скай, АП, АФП - 05/02/09; МИА - 04/02/09)
