Генералният секретар на ООН Бан призова за по-близки отношения между кипърските гърци и турци 
					10/06/2010
					 
						НЮ ЙОРК, Съединените щати -- В сряда (9 юни) генералният секретар на ООН Бан Ки Мун призова кипърските турци и кипърските гърци да установят социални, икономически, културни, спортни и други връзки, подчертавайки, че подобни стъпки могат да играят решаваща роля в усилията за обединяване на разделения остров. „Подобни контакти ще способстват за възникването на чувство на доверие между общностите и ще помогнат за облекчаване на чувството на изолация, изпитвано от кипърските турци”, заяви Бан в своя последен доклад относно мироопазващата мисия на ООН в Кипър (UNFICYP). Той смята, че укрепването на такива връзки ще направи обединението „не само по-лесно, но и по-вероятно”. Бан препоръча също така Съветът за сигурност на ООН да продължи мандата на UNFICYP с шест месеца до 15 декември. (Уебсайт на ООН - 09/06/10)
