Сблъсъци между полицията и протестиращи младежи в Атина
					27/02/2009
					 
						АТИНА, Гърция – В четвъртък (26 февруари), след демонстрация в центъра на Атина, е имало сблъсъци между полицията и група младежи, предадоха медиите. Няколкостотин души излязоха на шествие до парламента в знак на протест срещу хвърлянето на ръчна граната по офиса на левичарска правозащитна група по-рано през седмицата. След края на демонстрацията около 200 младежи се отделиха от множеството и започнаха да палят контейнери за смет и да хвърлят камъни и запалителни бомби срещу полицията, която отвърна със сълзотворен газ. В резултат на сблъсъците бяха нанесени щети на 20 автомобила и четири магазина в центъра на Атина.
						Други новини -- Атински съд даде тригодишна условна присъда на надзирател, обвинен в подпомагане на дръзкото бягство в неделя на двама от най-известните престъпници в страната, Василис Палеокостас и Алкет Ризаи. Надзирателят позволил на двамата да се срещнат в двора на затвора, откъдето те избягаха с хеликоптер. Двамата са все още на свобода. (AНA-MПA, In.news, AП, Ройтерс - 26/02/09)
