Сръбският вицепремиер Делич призова за компромисно решение за Косово
					09/01/2011
					 
						ПРИЩИНА, Koсово - Сръбският вицепримиер Божидар Делич заяви в петък (7 януари), че бъдещият диалог между Белград и Прищина може да се окаже възможност за исторически компромис между сърбите и косовските албанци. Делич каза това в Призрен, където присъства на коледна литургия. Той изрази надежда, че диалогът ще се съсредоточи върху теми, свързани с ежедневието на хората и с въпроса за статута. Делич потвърди, че Сърбия никога няма да признае независимостта на Косово, но каза също, че Белград съзнава необходимостта от намиране на компромисно решение заради бъдещото си присъединяване към ЕС. (Бета, Блиц, Вечерне Новости - 07/01/11)
