Международната общност настоява Македония да съдейства на Трибунала на ООН
20/11/2002
 
СКОПИЕ, Македония -- Във вторник (19 ноември), представители на НАТО, ЕС, САЩ и ОССЕ се обединиха в настояването си Македония да окаже пълно съдействие на Трибунала на ООН за военни престъпления. Те предупредиха, че всяко колебание или забавяне би довело до внасянето на доклад за неподчинение в Съвета за сигурност на ООН. През октомври Трибуналът реши да поеме юрисдикцията над случаите, свързани с миналогодишния конфликт. Четири от тях се отнасят за убийства на македонски полицаи и войници, а петият включва твърдения, че правителствените войски са убили десет етнически албанци по време на обсадата на едно село. (Утрински весник - 20/11/02; МИА, АП - 19/11/02)
