Великобритания ще признава новите косовски паспорти
					20/08/2008
					 
						ПРИЩИНА, Косово -- Британското посолство съобщи във вторник (19 август), че властите в Обединеното кралство са решили да признават косовските паспорти на лицата, които кандидатстват за визи. Властите ще признават и издадените от ЮНМИК паспорти до изтичането им. Прищина съобщи, че от края на юли, когато този процес започна, са издадени 55 500 нови паспорта.
						Други новини -- Според кмета на Митровица, разделения град в Северно Косово, сръбското правителство се опитва да изкупи имоти от етническите албанци в града. Кметът Байрам Реджепи изрази в понеделник загриженост по повод на опитите на сръбските власти да придобият имоти в кварталите Крой и Витакут, предлагайки високи цени. "Макар и търговията с частна собственост да е право на нейните собственици, ще предотвратяваме подобни сделки, тъй като смятаме, че те са политически мотивирани от желанието на сръбските власти да прочистят тези райони от албански жители," каза Реджепи на заседание на комисията по сигурност. (Коха Вижън, BalkanWeb, РТК - 19/08/08; Коха Диторе, BalkanWeb, РТК - 18/08/08)
