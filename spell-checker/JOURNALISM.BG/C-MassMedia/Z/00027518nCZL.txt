Чуждестранни съветници ще наблюдават разпределението на еврофондовете в България
					25/08/2008
					 
						СОФИЯ, България -- Външни експерти ще наставляват основните институции относно разпределението на еврофондовете, обяви в неделя (24 август) вицепремиерът Меглена Плугчиева. Това включва наскоро преструктурирания фонд "Пътища", разплащателната агенция към финансовото и земеделското министерство и министерството на правосъдието. Друга мярка, която се подготвя, е черен списък на лицата и фирмите, допуснали нарушения в миналото, за да им се забрани да кандидатстват за еврофондове в бъдеще. Миналата седмица българските власти се срещнаха с гостуващия ръководител на Службата на ЕС за борба с измамата (ОЛАФ) Франц-Херман Брунер, който отново повтори, че конкретните резултати са от съществено значение за борбата с корупцията и организираната престъпност, както и засиленият контрол върху разпределението на еврофондовете. (БГНЕС - 25/08/08; БНР, Нетинфо - 24/08/08)
