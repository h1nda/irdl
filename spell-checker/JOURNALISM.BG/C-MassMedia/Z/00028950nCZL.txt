Представителят на ООН Даунър призова за решение на кипърския проблем
					12/01/2009
					 
						НИКОЗИЯ, Кипър -- Специалният пратеник на ООН за Кипър Александър Даунър призова в събота (10 януари) кипърските лидери да използват набраната инерция в продължаващите преговори за обединяване на острова. След среща в петък с кипърския президент Деметрис Христофиас Даунър заяви, че е против поставянето на „изкуствени крайни срокове” за приключване на преговорите, и предупреди, че подобни крайни срокове могат само да предизвикат криза. Той подчерта също, че бъдещото решение трябва да дойде от кипърците, а не от „чужденци”. Това не е процес, който ще принадлежи на ООН или на международната общност,” каза той.
						Христофиас и кипърският турски лидер Мехмет Али Талят имат среща в понеделник за 15-ия кръг от преките преговори за обединяване на острова от тяхното начало през септември. (Фамагуста Газет, Анадолска информационна агенция - 11/01/09; Си Ен Ей, Филелефтерос - 10/01/09)
