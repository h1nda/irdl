МВФ одобри следващия транш от заема за Румъния
					09/01/2011
					 
						ВАШИНГТОН, Съединени щати - МВФ одобри транш от 905 милиона евро за Румъния в петък (7 януари) по стендбай споразумението на страната с Фонда. Траншът би трябвало да бъде одобрен около средата на декември, но бе отложен в очакване на приемането на държавния бюджет за 2011 г., на законите за заплатите в държавния сектор и на пенсионната реформа. "Сега Румъния е на път да изпълни краткосрочните и средносрочните си фискални цели. Сегашното предизвикателство е да се осъществят напълно приетите реформи и да се поддържа строг контрол върху разходите, за да се гарантира спазването на бюджетните параметри", заяви първият заместник-управителен директор Джон Липски след среща с Изпълнителния борд на МВФ. (Meдиафакс, Aгерпрес, Блумбърг, Дау Джоунс - 07/01/11)
