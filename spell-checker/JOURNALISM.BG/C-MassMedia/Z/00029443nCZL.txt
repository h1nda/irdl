Българското правителство оцеля след седми вот на недоверие
					27/02/2009
					 
						СОФИЯ, България -- Правителството оцеля в четвъртък (26 февруари) след седмия вот на недоверие с убедително мнозинство в парламента:148 на 85 гласа. Трите партии от управляващата коалиция, Българската социалистическа партия, Националното движение за стабилност и възход и Движението за права и свободи, подкрепиха правителството, а опозиционните партии гласуваха против него. Опозицията се позова на цялостната политика на кабинета, а не на конкретни проблеми. (БTA, Медиапул, Агенция София нюз, БНР, Дарик, бТВ, Нова ТВ - 26/02/09)
