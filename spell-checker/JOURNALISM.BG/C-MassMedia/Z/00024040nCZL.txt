Македонските медии бойкотираха пресконференция на правителството заради насилието над колеги от бранша
					28/09/2007
					 
						СКОПИЕ, Македония -- Всички акредитирани журналисти бойкотираха пресконференция на правителството в четвъртък (27 септември) в знак на протест срещу физическото насилие срещу техни колеги в парламента, както и от страна на полицията, по-рано през седмицата. Във вторник телевизионният журналист Лирим Дулови бе бит от телохранители на депутати от Демократичния съюз за интеграция (ДСИ). По късно същия ден полицаи нанесоха побой над член на екипа на телевизия "Алсат", който се опитвал да ги заснеме по време на извършвания от тях обиск на колата на двама депутати от ДСИ.
						В декларация, публикувана в четвъртък, посланикът на САЩ в Македония Джилиън Милованович осъди нападенията над журналистите. "Тази практика заплашва самите устои на демокрацията. Ние остро осъждаме безскрупулното физическо насилие над журналист. Отново подчертаваме, че насилието, заплахите и сплашването нямат място в демократичния процес." (МИА, Макфакс, МРТ, A1 ТВ - 27/09/07)
