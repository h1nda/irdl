Назначен е нов председател на комисията за борба с корупцията в Македония
18/12/2003
 
СКОПИЕ, Македония -- Йован Търпенковски бе назначен за нов председател на комисията за борба с корупцията в сряда (17 декември). Той идва на мястото на Сладжана Тасева, чийто едногодишен мандат изтече. В представяне на доклада на комисията за 2003 г. пред пресата г-жа Тасева призна, че остава да бъде свършена още много работа.
Също в сряда Ерхард Бусек, специалният координатор на Пакта за стабилност за Югоизточна Европа, пристигна на тридневно посещение в Скопие. Най-напред той се срещна със заместник министър-председателя Радмила Шекеринска, за да обсъди дейността на Македония в рамките на пакта и напредъка в прилагането на Охридското мирно споразумение. Той ще се срещне също и с президента Борис Трайковски и премиера Бранко Цървенковски. (Утрински весник - 18/12/03; MИA, A1 TВ - 17/12/03)
