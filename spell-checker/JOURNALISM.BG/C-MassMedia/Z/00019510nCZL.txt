Командващият на КФОР обещава, че няма да има повторение на насилието от март 2004 г. 
					07/08/2006
					 
						РУДАРЕ, Косово, Сърбия -- Командващият на КФОР генерал-лейтенант Джузепе Валото заяви в петък (4 август), че в Косово няма да има повторение на етническото насилие от март 2004 г. По време на среща в Рударе той увери заместник началник-щаба на сръбската армия, генерал Здравко Понош, че силите на КФОР са готови да реагират на всякакви безредици и да защитават косовските сърби. И двамата окачествиха нивото на сътрудничество между КФОР и сръбската армия като много добро. (Глас Явности, Б92 - 05/08/06)
