Турският премиер Ердоган призова за бойкот на критикуващите медии
					21/09/2008
					 
						AНКАРА, Турция -- Премиерът Реджеп Тайип Ердоган призова поддръжниците на своята управляваща Партия на справедливостта и развитието (ПСР) да бойкотира медиите, които критикуват правителството. Призивът в петък (19 септември) последва неотдавнашен конфликт между Ердоган и най-голямата медийна група в Турция, Доган, заради твърдения, че Ердоган е замесен в корупция. Правителството отхвърли всички обвинения. Медийният консорциум Доган контролира почти половината от печатните и електронни медии в Турция.
						Междувременно министърът на вътрешните работи Бешир Аталай съобщи в петък, че е наредил разледване на дейността на турската благотворителна организация "Дениз Фенери" след като германски съд осъди трима от нейните членове за измама. Бившият ръководител на организацията Мехмет Гурхан, 45-годишен, ще прекара почти шест години в затвора. Двама други членове Мехмет Таскан и Фирдевши Ермис бяха осъдени за измама и съучастничество и получиха по-леки присъди. Според съда във Франкфурт тримата са присвоили повече от 14 милиона евро от благотворителната организация в периода аот 2002 до 2007 г. 
						И за тримата се смята, че са имали тесни връзки с управляващата ПСР. Съдът обаче не откри доказателства, че ПСР се е облагодетелствала от злоупотребите. (Хюриет - 20/09/08; Ройтерс, Анадолска информационна агенция, ЮПИ, Хюриет, Себах - 19/09/08)
