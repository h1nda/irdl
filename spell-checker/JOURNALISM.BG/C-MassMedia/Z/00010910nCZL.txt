Комисарят Патън призовава към "честен дебат" по турската кандидатура за членство в ЕС
25/05/2004
 
ЛОНДОН, Обединеното кралство -- Комисарят по външните отношения на ЕС Крис Патън призова Съюза да стартира честен дебат по това, дали да се позволи на Турция да започне предприсъединителни преговори с Европейската комисия. "Ние не можем да не осъзнаваме символичното значение в този момент на протегнатата ръка към страна, чието население е предимно мюсюлманско," заяви той в реч в Оксфорд в понеделник (24 май).
В понеделник в Анкара външният министър Абдулах Гюл заяви, че подготовката за прилагане на най-новите конституционни промени ще приключи бързо, за да се ускорят свързаните с ЕС реформи и да се повиши вероятността да се получи официална покана през декември за начало на предприсъединителните преговори със Съюза. Той допълни, че правителството е решено да не дава основания за отлагане на началото на предприсъединителните преговори. (Гардиън, Миллиет - 25/05/04; Анадолска агенция, НТВ, ТРТ 2 - 24/05/04)
