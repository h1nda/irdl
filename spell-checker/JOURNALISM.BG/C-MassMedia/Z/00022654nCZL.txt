Дикарло отново потвърди, че САЩ подкрепя стремежите на Черна гора за членство в ЕС
					23/05/2007
					 
						ПОДГОРИЦА, Черна гора -- Американският заместник помощник секретар Розмари Дикарло отново подчерта във вторник (22 май) подкрепата на страната си за усилията на Черна гора за интеграция в ЕС. Тя заяви, че Черна гора, която отбеляза първата годишнина от независимостта си миналата седмица, е постигнала огромен напредък през последните 12 месеца. Дикарло заяви, че САЩ искат да разширят двустранното си икономическо, търговско и военно сътрудничество със страната. 
						Също във вторник Мирослав Лайчак, който бе специален пратеник на ЕС за референдума за независимост в Черна гора през 2006 г., каза, че страната е навлязла във фаза на нормално политическо развитие. Най-важният въпрос сега, каза той, е приемането на нова конституция. (Мина, РТЧГ - 22/05/07)
