СВП призова Комисията за Сребреница да приключи своята работа до края на септември
					20/09/2005
					 
						САРАЕВО, Босна и Херцеговина (БиХ) -- В понеделник (19 септември) старшият заместник върховен представител Мартин Ней каза, че Комисията за Сребреница на правителството на Република Сръбска (РС) трябва да приключи своята работа до десет дни. Той се срещна с висши представители на кабинета на РС и с председателя на комисията Йован Спаич в Сараево. Ней им напомни, че през април върховният представител Пади Ашдаун е дал на комисията срок до края на септември да предостави пълна информация за участието на различни лица в действията на босненските сръбски сили в Сребреница през юли 1992 г. Ней изрази своята загриженост, че през последните месеци не е постигнат съществен напредък. (Източници на СВП, Фена - 19/09/05)
