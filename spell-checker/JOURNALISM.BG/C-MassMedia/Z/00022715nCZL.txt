Лидерите на ВМРО-ДПМНЕ и ДПА се срещнаха, за да обсъдят управляващата коалиция в Македония 
					29/05/2007
					 
						СКОПИЕ, Македония -- В понеделник (28 май) министър-председателят Никола Груевски се срещна с Мендух Тачи, заместник-лидер на Демократичната партия на албанците (ДПА), в опит за изглаждане на различията и запазване на целостта на кабинета. В неделя Тачи обяви, че ДПА напуска правителството. В същото време А1 ТВ цитира неназовани източници, които са казали, че проблемите са изгладени и управляващата коалиция, водена от ВМРО-ДПМНЕ на Груевски, ще бъде запазена. 
						Друга етническа албанска партия, Демократичният съюз за интеграция, обмисля връщането си в парламента след месеци на бойкот. (Утрински Весник, Вечер - 29/05/07; Макфакс, A1 ТВ - 28/05/07)
