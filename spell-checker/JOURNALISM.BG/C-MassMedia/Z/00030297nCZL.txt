Косовските граждани са недоволни от местните власти
					18/05/2009
					 
						ПРИЩИНА, Косово -- Удовлетворението от работата на местните институции е спаднало през първите месеци на тази година, според последният Доклад за ранно предупреждение на ПРООН, публикуван в петък (15 май). Спаднало е и доверието в международните организации. Само ЮЛЕКС прави изключение от тенденцията и е с нараснало доверие през периода на прегледа.
						Други новини -- В петък вътрешното министерство реши да спре да плаща заплати на временно отстранените сръбски служители на косовската полиция. Решението бе взето 15 месеца след като те напуснаха работа в знак на протест срещу едностранната декларация на Прищина за независимост през февруари 2008 г. „Около 30 сръбски полицейски служители се завърнаха на работа; от събота нататък обаче над 300 сръбски полицаи ще бъдат в неплатено временно отстраняване от служба,” каза говорителят на косовската полиция Арбер Бека. Полицейският отдел ще пази работните им места само до 30 юни. (Кохавижън, РТК, ТВ 21, Клан - 15/05/09)
