България обяви бедствено положение след обилните снеговалежи и бури
					04/01/2008
					 
						СОФИЯ, България -- Бедствено положение бе обявено в Северна България в четвъртък след обилните снеговалежи и бури през последните два дни, когато районът бе покрит със снежна покривка от 3 метра. Около 300 общини са без електричество. Питейната вода бе спряна в 31 други населени места. Дълбоките преспи предизвикаха закъснение на влакове, а на летище София полетите бяха отменени през целия ден.
						Съседна Румъния също пострада тежко. В Букурещ кметът Адриан Видеану призова гражданите да помогнат за почистването на снега, който достигна половин метър по улиците, както и да използват градския транспорт, вместо да се опитват да карат колите си и да търсят места за паркиране. Двете главни летища на Букурещ бяха затворени в четвъртък, което блокира хиляди пътници. (24 часа, Труд - 04/01/08; бТВ, News.bg, Ромпрес, Ройтерс, ДПА - 03/01/08)
