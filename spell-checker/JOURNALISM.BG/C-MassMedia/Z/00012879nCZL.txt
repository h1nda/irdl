Според македонския кандидат-премиер Бучковски лидерите на етническите албанци ще посетят село Кондово 
					06/12/2004
					 
						СКОПИЕ, Македония -- Кандидат-премиерът на Македония Владо Бучковски заяви в неделя (5 декември), че лидерите на двете албански етнически политически партии планират посещение в село Кондово, където се съобщава за активност на паравоенни групи. Али Ахмети от Демократичния съюз за интеграция и Мендух Тачи, заместник-ръководител на Демократическата партия на албанците, заявяват, че ще изяснят ситуацията в селото, разположено близо до Скопие в западна посока. Според Бучковски Кондово е изолиран случай, който не би довел до възраждане на насилието. 
						Други новини: Съобщено бе, че ПРООН планира да отпусне почти 33 млн. щ.д. помощ за Македония през следващите четири години. Според официален представител средствата ще са предназначени главно за проект, касаещ децентрализацията и развитието на местното самоуправление. (Дневник, Утрински вестник, Вест - 06/12/04; А1 ТВ - 05/12/04; Утрински вестник - 04/12/04)
