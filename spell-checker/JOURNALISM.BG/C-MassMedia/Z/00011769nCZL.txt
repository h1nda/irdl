Българският министър Кунева заявява, че критиките срещу съдебната реформа не засягат перспективите за присъединяване към ЕС
					26/08/2004
					 
						СОФИЯ, България – Министърът на европейската интеграция Меглена Кунева заяви в четвъртък (26 август), че неотдавнашните критики на Запада към съдебната система в България няма да застрашат перспективите за членството й в ЕС през 2007 г., стига страната да изпълни необходимите реформи. Кунева, която предупреди по-рано през седмицата, че влизането на България може да закъснее с една година, ако не бъдат ускорени съдебните реформи, подчерта, че подобно забавяне няма да настъпи, при условие че бъдат приложени стратегиите и бъде постигнат консенсус между политиците и професионалистите. Тя отново наблегна на факта, че съответните министерства ще имат възможността да отговорят на всички критики на Брюксел. (бТВ, Дневник - 26/08/04)
