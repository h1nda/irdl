Солана призовава всички жители на Косово да гласуват 
					29/09/2004
					 
						ПРИЩИНА, Косово, Сърбия-Черна гора -- Върховният представител на ЕС по въпросите на сигурността Хавиер Солана посети Прищина във вторник (28 септември) и призова всички жители на Косово да гласуват по време на общите избори следващия месец, вкл. сръбската общност, която заплаши с бойкот на вота. Солана освен това предупреди, че преговорите по окончателния статут на Косово няма да започнат преди провинцията да е изпълнила набор от международно установени стандарти. 
						Други новини: По време на среща на Контактната група за Косово във Виена представителите на Косово и Сърбия постигнаха съгласие, че трябва да се предприемат мерки за подобряване на сигурността на сърбите в Косово. "Албанците и сърбите казаха едно и също нещо: сигурността е важен въпрос. Отбелязан бе напредък, защото албанците признаха, че това е проблем," заяви Чарлз Инглиш от Държавния депамтамент на САЩ. Участниците обаче не успяха да постигнат съгласие по единен план за децентрализация на Косово. (АФП, ФТ, Индипендънт, АП, Б92, Бета, Косовалайв - 28/09/04)
