Според съобщения в медиите издирваният военнопрестъпник Жуплянин се е крил в Сърбия и Русия през миналата година
					27/09/2007
					 
						САРАЕВО, Босна и Херцеговина (БиХ) -- Властите в Република Сръбска (РС) заявиха, че издирваният военнопрестъпник Стоян Жуплянин се е крил в Сърбия и Русия до края на миналата година, съобщиха медиите в четвъртък (27 септември). Секретариатът на РС за сътрудничество с Трибунала в Хага за военни престъпления заяви, че домът на семейството на Жуплянин в Баня Лука е бил под постоянно наблюдение по-рано тази година, както и някои райони в кметство Котор Варош и в кметствата Кнежево и Лакташи, където има подозрения, че съществува мрежа за подпомагане на Жуплянин. (Данас - 27/09/07; Бета, Б92 - 26/09/07)
