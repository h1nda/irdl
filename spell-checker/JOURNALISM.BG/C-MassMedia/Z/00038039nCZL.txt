ЕК и Гърция опровергаха съобщенията за преструктуриране на дълга
					04/04/2011
					
						БРЮКСЕЛ, Белгия -- В събота (2 април) Европейската комисия (ЕК) съобщи, че на този етап не вижда причина да се преструктурира гръцкият дълг. "Всички поддържащи мерки са налице и няма причина сега да започваме да мислим за тази възможност за преструктуриране на дълга на Гърция," каза говорителят Йенс Местер. Гръцкият финансов министър Георгиос Папаконстантину също отхвърли подобно развитие на нещата. Германското списание "Шпигел" предаде в събота, че представители на МВФ са призовали Атина да преструктурира дълга. В репортажа не бяха упоменати източниците му. (Елефтеротипия, Етнос, Катимерини - 02/04/11)
