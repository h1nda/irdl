ЕК все още не е доволна от съдебните реформи в България
					21/01/2009
					 
						СОФИЯ, България -- Европейската комисия остава недоволна от темпото на реформите в съдебната система на България, заяви еврокомисарят по вътрешните работи и правосъдието Жак Баро във вторник (20 януари). Той каза, че процедурата на мониторинг ще продължи за неопределен период от време, тъй като изглежда, че няма съществен напредък от последния доклад за реформата на съдебната система преди година. В София Баро се срещна с няколко висши държавни служители, включително с министър-председателя Сергей Станишев и главния прокурор Борис Велчев. Баро подчерта, че практиката на изготвяне на планове за действие, без те да бъдат прилагани на практика, трябва да бъде спряна. Той добави, че широко разпространената корупция е основна пречка пред чуждите инвестиции. (Труд, 24 часа - 21/01/09; Дарик, Нетинфо, Медиапул, бТВ, Дневник - 20/01/09)
