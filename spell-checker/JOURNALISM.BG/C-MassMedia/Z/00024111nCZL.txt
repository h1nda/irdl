Румънското правителство оцеля след вот на недоверие
					04/10/2007
					 
						БУКУРЕЩ, Румъния -- В сряда (3 октомври) парламентът отхвърли вота на недоверие срещу правителството на министър-предедателя Калин Попеску Търичану, внесен от опозиционната Социалдемократическа партия (СДП). Искането на СДП, озаглавено "1 000 дни хаос", бе подкрепено от две други опозиционни партии, които се присъединиха към СДП в обвиненията срещу кабинета, че не може да управлява страната компетентно. Правителството, съставено само от две партии - Националлибералната партия и Демократичния съюз на унгарците в Румъния - отхвърли тези обвинения. Сега предстои то да приеме важни законопроекти, включително бюджета за следващата година, като разполага само с 20 % от местата в парламента. (Найн o'клок, Бурса, Зиарул Финанчиар, Гардианул, Ромъния Либера, Евениментул Зилеи, Гъндул - 04/10/07; Ромпрес, БМРР, Hotnews.ro, РТРС, СРНА, Ройтерс - 03/10/07; АП, Ройтерс - 02/10/07)
