Процесът за убийството на журналиста Динк бе подновен
					12/02/2008
					 
						ИСТАНБУЛ, Турция -- Процесът срещу 19 души, обвинени в убийството на турския журналист от арменски произход Хрант Динк, бе подновен в понеделник (11 февруари) в Истанбул. Заседанието на съда, което бе закрито за медиите поради възрастта на главния заподозрян, 18-годишния Огюн Самаст, се проведе при засилени мерки за сигурност.
						Динк, на 53 г., бе застрелян пред офиса на своя вестник "Агос" в Истанбул през януари 2007 г. Самаст бе арестуван малко след това в град Самсун. Той призна извършването на убийството, като заяви, че го е направил в отговор на политически заядливи статии на Динк. Стотици граждани, включително интелектуалци и политици, протестираха около съда в понеделник с искания за справедливост и прозрачност. 
						Други новини -- В понеделник изтече допълнителният едномесечен срок, даден на прокюрдската Партия за демократично общество (ПДО) за подготовка на защитата й за заключителния процес срещу нея. Службата на главния прокурор към Върховния апелативен съд миналата година повдигна обвинения срещу ПДО заради противопоставянето й на "неделимата цялост на държавата и нацията" и поиска "постоянно заличаване" на партията. (Заман, Хюриет, Сабах - 12/02/08; РИА Новости, НТВ, АФП, ДПА, Анадолска информационна агенция - 11/02/08)
