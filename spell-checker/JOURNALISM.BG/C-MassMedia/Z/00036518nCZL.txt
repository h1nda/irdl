Турция арестува заподозрени поддръжници на "Ал Кайда" 
					28/10/2010
					 
						АНКАРА, Турция -- Полицията е арестувала 12 души, заподозрени, че подкрепят "Ал Кайда", съобщиха местните медии в сряда (27 октомври). Арестите са били извършени при едновременни операции в Истанбул и гр. Ван. Били са конфискувани оръжия и материали за изработка на бомби. Преди няколко дена полицията арестува петима души, сред които трима студенти, по подозрения във връзки с "Ал Кайда". (ДПА, Анадолска информационна агенция, Ройтерс - 27/10/10)
