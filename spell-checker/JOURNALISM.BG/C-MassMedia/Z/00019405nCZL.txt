Турски съд отхвърли молбата на Йоджалан за нов процес
					27/07/2006
					 
						ИСТАНБУЛ, Турция -- Във вторник (25 юли) Върховният наказателен съд в Истанбул отхвърли молбата на Абдула Йоджалан за нов процес, като потвърди доживотната присъда на бившия лидер на поставената извън закона Кюрдска работническа партия. В сряда медиите съобщиха, че адвокатите на Йоджалан са се обърнали към Върховния наказателен съд с молба за нов процес, след като Европейския съд по правата на човека постанови миналата година, че Йоджалан не е получил справедлив процес по време на първото производство срещу него. 
						Други новини -- Алпарслан Арслан, основният заподозрян за стрелбата срещу съдии в Държавния съвет на 17 май, бе хоспитализиран в сряда. Според затворническите власти той се е оплаквал от проблеми със здравето и отказвал да яде, защото се страхувал, че може да бъде отровен. Процесът срещу него трябва да започне на 11 август. (Сабах, Заман - 27/07/06; Заман - 26/07/06)
