Първата среща на лидерите на БиХ не успя да разреши правителствената криза
					26/06/2005
					 
						ДОБОЙ, Босна и Херцеговина (БиХ) -- Председателят на президентството Борислав Паравач каза в петък (24 юни), че първата среща на лидерите на БиХ, целяща разрешаване на кризата в министерския съвет, е завършила в Добой без конкретни резултати. Паравач потвърди, че спорът между премиера на БиХ Аднан Терзич и външния министър Младен Иванич остава сериозен. Под въпрос е решението на Терзич да приеме оставката на Иванич месеци, след като тя бе връчена. Иванич казва, че Терзич е действал незаконно и функционирането на централното правителство е блокирано от няколко седмици. Паравач заяви, че ръководителите ще се срещнат отново в понеделник в опит да постигнат уреждане на спора. (Независне новине - 26/06/05; НТВ Хаят, ПБС БиХ - 25/06/05)
