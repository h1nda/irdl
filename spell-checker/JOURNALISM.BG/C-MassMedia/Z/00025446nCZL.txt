Българският бизнес се противопостави на плановете на правителството за консолидиране на активите в енергетиката
					12/02/2008
					 
						СОФИЯ, България -- В понеделник (11 февруари) най-големите частни компании се противопоставиха на плановете на правителството за създаване на нов енергиен холдинг, който да обедини всички енергийни активи, които са държавна собственост. Решението за сливане на пет държавни компании до края на годината бе обявено от министър-председателя Сергей Станишев след среща на управляващата коалиция през уикенда. Бъдещият холдинг ще включва "Мини Марица Изток", ТЕЦ "Марица Изток 2", АЕЦ "Козлодуй", НЕК и "Булгаргаз Холдинг". Станишев обясни, че консолидацията на енергийния сектор е тенденция в ЕС и България трябва да прегърне идеята, за да остане конкурентоспособна. (БТА, БГНЕС, Dir.bg - 11/02/08; Класа - 10/02/08)
