Ниска избирателна активност на балотажа в Митровица
					24/01/2011
					 
						ПРИЩИНА, Косово -- За ниска избирателна активност се съобщава в неделя (23 януари) в Митровица, където се проведе повторно гласуване на извънредните избори от 12 декември. Централната избирателна комисия съобщи, че едва 26 % от избирателите са гласували. Последният път там бяха установени сериозни нарушения. Този път обаче НПО "Демокрация в действие" (ДВД) докладва за по-малко проблеми, като оказване на помощ при гласуване, двойно гласуване, присъствие на неупълномощени лица в избирателните секции и семейно гласуване. ДВД публикува предварителни резултати от общите избори, потвърждаващи победата на Демократическата партия на Косово с 30,8 %, следвана от Демократичната лига на Косово с 26,4 %, новорегистрираната "Ветевендосе" с 13,3 %, Алианса за бъдещето на Косово с 10,5 % и Алианса за ново Косово с 8 %. (Косова Сот, Коха Диторе - 24/01/11; РТК, Кохавижън - 23/01/11)
