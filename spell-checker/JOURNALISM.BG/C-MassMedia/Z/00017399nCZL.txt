Сръбският премиер изрази съжаление по повод нападението над хърватски дипломати
					29/01/2006
					 
						БЕЛГРАД, Сърбия-Черна гора -- Сръбският премиер Войслав Кощуница е телефонирал на хърватския си колега Иво Санадер в петък (27 януари), за да изрази дълбокото си съжаление по повод нападението миналата седмица над двама хърватски дипломати в Белград. Той е казал на Санадер, че незабавно е започнато разследване и че извършителите - четирима мъже на възраст между 20 и 25 години - са били арестувани. Нападението е било извършено в сряда, докато двамата дипломати, заместникът на посланика Бранимир Лончар и първият секретар Бранко Херцег са паркирали в елитен квартал на Белград. Нападателите са обградили колата и са нападнали Херцег. (Нови лист - 28/01/06; Танюг, Хина - 27/01/06)
