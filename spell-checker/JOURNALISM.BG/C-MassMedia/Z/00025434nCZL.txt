Хиляди хървати поискаха площад "Тито" да бъде преименуван
					11/02/2008
					 
						ЗАГРЕБ, Хърватия -- Около 2 000 души се събраха в Загреб в събота (9 февруари), за да поискат централният площад "Маршал Тито" да бъде преименуван. Демонстрантите скандираха лозунги, заклеймяващи бившия югославски лидер като убиец, и призоваха да бъде възстановено предишното име на площада, "Театрален площад", както той се е наричал преди Втората световна война. В същото време около 200 поддръжници на Тито проведоха контрадемонстрация 
						В изявление по радиото президентът Стипе Месич разкритикува инициативата за промяна на името на площада. "Проблемът не е с Тито. Проблемът е с някои кръгове, които изпитват носталгия към времето на пронацисткия хърватски режим", каза той. (Вечерни Лист - 11/02/08; АФП, ДПА, ХРТ - 09/02/08)
