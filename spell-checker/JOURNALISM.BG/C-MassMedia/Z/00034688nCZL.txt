Дякон беше арестуван по подозрение в контрабанда на свещени реликви 
					25/05/2010
					 
						АТИНА, Гърция -- В понеделник (24 май) полицията арестува православен дякон по подозрения, че е продал човешки кости на швейцарец, твърдейки, че са свещени мощи. Духовникът, на 24 г., беше задържан в гр. Валовища (Демирхисар), близо до българската граница. В дома му са били намерени общо 505 фрагмента от човешки кости, 15 черепа, икони и византийски монети. Костите са били обозначени с етикети, носещи имената на различни светци. Полицията е арестувала и швейцарския гражданин Щефан Майер, на 43 г., на летището в Солун, където е очаквал полета си до Германия. Намерените в багажа му черепи и около 200 части от кости е трябвало да бъдат предадени на представител на Руската православна църква в Германия. (АП, Телеграф - 24/05/10)
