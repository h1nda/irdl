Австрия ще ратифицира ССА със Сърбия до края на годината 
					15/09/2010
					 
						ВИЕНА, Австрия -- Парламентът ще ратифицира Споразумението за стабилизация и асоцииране (ССА) със Сърбия до края на годината, заяви председателят на долната камара на парламента Барбара Прамер пред гостуващия й колега от Сърбия Славица Джукич-Деянович във вторник (14 септември). Прамер каза, че нейната страна оценява усилията, които Белград е положил за хармонизирането на своята резолюция за Косово с ЕС, и това ще ускори процеса на присъединяване. До момента пет страни, членки на ЕС, са ратифицирали ССА със Сърбия -- Словакия, Италия, Испания, Малта и България. (Танюг, Б92 - 14/09/10)
