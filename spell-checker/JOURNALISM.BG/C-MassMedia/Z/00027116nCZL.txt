Хагският трибунал потвърди присъдата срещу бивш югославски генерал
					18/07/2008
					 
						ХАГА, Холандия -- Апелативната камара на Хагския трибунал за военни престъпления потвърди присъдата на бившия югославски генерал Павле Стругар за ролята му в обстрела на хърватския град Дубровник през 1991 г. Стругар, на 75 г., получи осемгодишна присъда през януари 2005 г. за участие в кампания срещу цивилни граждани. Според прокурорите той не е спрял нападение срещу града, въпреки че е разполагал с информация за неговото провеждане. Стругар е бил командващ в деня на обстрела, при който загинаха двама души и бяха причинени огромни щети. Макар че потвърдиха присъдата на Стругар, съдиите решиха в четвъртък да намалят присъдата му с шест месеца поради неговата възраст и здравословни проблеми. (Вечерни Лист, РТС, Блиц, АФП, АП, Ройтерс - 17/07/08)
