Германски дипломат дава висока оценка на напредъка на Македония в борбата с организираната престъпност 
					24/09/2004
					 
						СКОПИЕ, Македония -- Германският посланик в Македония Ирене Хинрихсен даде висока оценка на властите в четвъртък (23 септември) за засилването на борбата с организираната престъпност. Хинрихсен и македонският вътрешен министър Силян Аврамовски подписаха протокол за дарение от Германия на техническо оборудване за службата за борба с наркотиците към министерството на обща стойност 144 000 евро. Дарението включва няколко автомобила, компютри и цифрови фотоапарати. Хинрихсен отново подчерта, че борбата с организираната престъпност има ключово значение за интеграционния процес на Македония в ЕС. (Макфакс, MИA - 23/09/04)
