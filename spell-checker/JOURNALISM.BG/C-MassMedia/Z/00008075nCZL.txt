Сигишуара ще бъде домакин на фестивал на етническите общности
22/08/2003
Третият фестивал Проетника ще се проведе от 22 до 24 август в средновековния град Сигишуара. Програмата включва музикални изпълнения, костюми и традиции на не по-малко от 16 етнически групи в Румъния.
От Мариан Тутуи за Southeast European Times в Букурещ - 22 /08/03
 
 
За Сигишуара се казва, че е единственият все още запазен европейски град със средновековни стени. През 1999 година той бе обявен за обект на световното културно наследство и поставен под закрилата на ЮНЕСКО. Познат на немски като Шасбург, а на унгарски като Сегевар, градът се споменава за първи път през 1280 година. Той е основан от германски (саксонски) занаятчии, които са се заселили в Трансилвания, привлечени от предимствата, които са предлагали унгарските крале, завоювали провинцията. Окръжаващите го стени и много сгради и много от сградите в историческия център датират от 14 век. Наскоро лансираните планове да се изгради увеселителен парк Дракулаленд близо до Сигишуара срещна силна съпротива от исторически дружества и движения за защита на околната среда, както и от британския престолонаследник принц Чарлз. В резултат на това бе избран друг место за парка.
Славата на Сигишуара се дължи в голяма степен на две забележителни личности, родени там, на един румънец и един саксонец. Храбрият, но жесток принц Влад (1431-1476), набивал на кол своите противници и известен като Дракула, е бил три пъти владетел на Влахия, средновековна община в днешна южна Румъния. Другият известен жител на града е Херман Юлиус Оберт (1894-1989), един от тримата бащи-основатели на ракетостроенето и съвременната астронавтика заедно с руснака Константин Циолковски и американеца Робърт Годард. Независимо един от други, тримата пионери са достигнали до сходни заключения за възможното преодоляване от ракетата на земното претегляне. Със своя ракетен модел Оберт е допринесъл за създаването на един от първите научно-фантастични филми в света - "Жена на луната" на Фриц Ланг (1928 г.)
Днес Сигишуара е популярна туристическа атракция. Освен с добре запазената архитектура, градът е известен и с организирането на летни фестивали на средновековно изкуство, симфонична музика и етнически традиции.
Тази година третото издание на фестивала Приетника ще се проведе между 22 и 24 август. Общо 19 групи танцьори и певци, някои професионални, други любителски, ще представят не по- малко от 16 етнически общности в Румъния - албанци, арменци, българи, хървати, германци, гърци, роми, евреи, унгарци, липован-руснаци, поляци, сърби, словаци, татари, турци и украинци. Заедно с гостите от чужбина, включително румънски танцьори от Войводина и група за ирландската музика " Блакбийрс", всяка общност ще влее своя особен ритъм и обаяние. През деня публиката ще се наслаждава на парадите на национални костюми. Вечерта ще предлага концерти, театрални постановки и фолклорни танци в самия център на града, на площад Херман Оберт.
Имайки предвид дългата история на града, където германци, унгарци и румънци са живели заедно векове наред, човек едва ли може да намери по-подходящо място за фестивал, който ще почете множеството традиции и народности в страната. Спонсори на събитието са министерствата на културата и външните работи, както и германското посолство.
