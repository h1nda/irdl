Коалиционните партньори в Румъния влязоха в спор за номинирането на представител в ЕС
					10/06/2009
					 
						БУКУРЕЩ, Румъния -- Двете партии, участващи в управляващата коалиция в Румъния, Демократично-либералната партия (ДЛП) и Социалдемократическата партия (СДП), влязоха в спор във вторник (9 юни) за правото да номинират бъдещия представител на страната в Европейската комисия (ЕК), съобщиха медиите. На събрание на управляващата коалиция и двете партии се обявиха за победителки в изборите за Европейски парламент в неделя. Разликата бе много малка: СДП получи 31 % от гласовете срещу 30 % за ДЛП.
						Президентът Траян Бъсеску призова по-късно двете страни да забравят спора "в името на страната". Той предупреди, че публичен дебат по този въпрос може да подкопае усилията на Румъния да състави добър екип от представители в ЕК. (Медиафакс, Хотнюз, Евениментул Зилеи, Зиаре - 09/06/09)
