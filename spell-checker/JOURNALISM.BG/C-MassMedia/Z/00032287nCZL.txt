Борисов и Първанов се спречкаха
					09/11/2009
					 
						СОФИЯ, България -- Премиерът Бойко Борисов и президентът Георги Първанов влязоха в конфликт, след като Първанов разкритикува в неделя (8 ноември) правителството на Борисов за атаките му срещу бившия премиер Сергей Станишев. Той може да бъде обвинен в неправомерно боравене с доклади, свързани с националната сигурност. Първанов заяви, че ресурсите биха се използвали по-добре, ако се преследват големите престъпни босове, а не бившият премиер заради "една преместена папка". Борисов отвърна, че предишното правителство, създадено с подкрепата на Първанов, не е направило нищо за страната и че президентът се опитва да се меси в работата на съдебната система и да защитава членове на бившия кабинет. Станишев наследи Първанов като председател на Българската социалистическа партия. (Дарик, Медиапул, Класа - 08/11/09)
