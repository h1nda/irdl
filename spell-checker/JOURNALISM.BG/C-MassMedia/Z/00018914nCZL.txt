ЕС призова Румъния и България да ускорят действията си
					13/06/2006
					 
						БУКУРЕЩ, Румъния -- В понеделник (12 юни) на заседание на Съвета по общи въпроси и външни отношения в Люксембург бе обсъден проектодокладът на Европейския съвет относно присъединяването на България и Румъния. Проектът призовава двете страни да ускорят действията си за присъединяването. Очаква се ЕК да представи окончателния си мониторингов доклад на 26 септември. 
						Междувременно румънският външен министър Михай Разван Унгуряну призова европейските лидери да помолят страните членки да продължат с ратификацията на присъединителния договор с България и Румъния. Датското външно министерство обаче съобщи, че парламентът ще отложи работата по договора до октомври, когато ще бъдат публикувани препоръките на ЕК. (Найн О'Клок - 13/06/06; Адевърул, Ромпрес, Фокус - 12/06/06)
