ЮЛЕКС започва ексхумация за идентифициране на изчезнали лица в Косово
					03/05/2009
					 
						ПРИЩИНА, Косово -- ЮЛЕКС започна ексхумация на трупове в 12 места в опит да бъдат идетнифицирани около 2000 души, изчезнали след конфликта през 1999 г., заяви в събота (2 май) говорителката на ЮЛЕКС Кристина Херодес. Десет трупа ще бъдат анализирани в Службата за изчезнали лица и съдебна медицина. От ЮЛЕКС заявиха, че не могат да разкрият точното местоположение, където ще бъда извършена ексхумацията, докато случаите не бъдат предадени в прокуратурата.
						Други новини - Нападатели са хвърляли камъни и коктейли "Молотов" по румънски полицейски конвой на ЮЛЕКС в град Митровица късно в четвъртък, съобщиха медиите впетък. Полицейски патрул е бил на път за северната част на Митровица, населена предимно със сърби, за да поеме задачите си, заяви шефът на полицията Милия Милошевич. Няма ранени, а на автомобилите не са нанесени големи щети, добави той.
						Междувременно в петък полицията на ЮЛЕКС използва сълзотворен газ, за да разпръсне почти 200 етнически сърби, които се събраха за седми пореден ден в село Бърдани близо до Митровица, за да протестират срещу възстановяването на седем албански къщи. (БолкънИнсайт, Фокус - 02/05/09; Бета, Taнюг, Б92, Ройтерс, AФП, MИНА, Meдиафакс, Хотнюз, Реалитатеа - 01/05/09)
