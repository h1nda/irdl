Румъния пое председателството на ОЧИС
					03/01/2011
					 
						БУКУРЕЩ, Румъния -- В съответствие с приетия график в събота (1 януари) Румъния официално пое шестмесечното председателство на Организацията за черноморско икономическо сътрудничество (ОЧИС) от Гърция. Румъния заяви, че ще работи за засилването на икономическата мисия на организацията с фокус върху околната среда и енергетиката. Като приоритети Букурещ посочи укрепването на сътрудничеството в борбата с организираната престъпност. ОЧИС беше създадена през 1992 г. от 11 страни учредителки - Албания, Азербайджан, България, Грузия, Гърция, Армения, Молдова, Румъния, Русия, Турция и Украйна. Сърбия се присъедини към тях през 2004 г. (Медиа 1, Зиаре, МИА - 01/01/11; Hotnews.ro, Котидианул - 27/12/10)
