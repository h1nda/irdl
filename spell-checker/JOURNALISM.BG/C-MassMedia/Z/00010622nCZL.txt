Ферхойген ще представи доклад за Румъния
28/04/2004
 
БРЮКСЕЛ, Белгия -- Комисарят на ЕС по разширяването Гюнтер Ферхойген планира да представи доклад относно Румъния в скоро време, заяви румънският министър на външните работи Мирча Джоана. Докладът бе подготвен в отговор на исканията, отправени от Европейския парламент (ЕП) за такъв документ, който да допълни редовния доклад на ЕП за Румъния. Този доклад призовава Европейската комисия да промени насоката на стратегията си и да отдели повече време за подпомагане на правителството за утвърждаване върховенството на закона. Докладчикът на ЕС за Румъния Ема Никълсън заяви, че документът на Ферхойген е в духа на препоръките, отправени от ЕП. (Ромпрес, Nine O'clock - 28/04/04)
