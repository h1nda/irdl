Очаква се турският Конституционен съд да се произнесе по делото за мюсюлманските забрадки в четвъртък
					05/06/2008
					 
						АНАКАРА, Турция – Очаква се Конституционният съд да се произнесе в четвъртък (5 юни) по промените, които разрешават на жените да носят мюсюлмански забрадки в университетите. Въпреки че две трети от турските жени си покриват главите и допитванията до общественото мнение сочат, че повече от 70 % подкрепят разрешаването на носенето на мюсюлмански забрадки в университетите, проблемът беше обсъждан редица години. През февруари управляващата Партия на справедливостта и развитието (ПСР) предприе действия за премахване на забраната, аргументирайки се с религиозните и лични свободи. Анализаторите твърдят, че решението по това дело ще покаже какво ще бъде решението на съда и по друго предстоящо дело срещу ПСР, по което тя е обвинена в опит за подкопаване на светския характер на държавата. (Хюриет - 05/06/08; АП - 04/06/08)
