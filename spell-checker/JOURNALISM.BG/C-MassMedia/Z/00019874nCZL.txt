Кампанията приключва в полунощ в Черна гора
					08/09/2006
					 
						ПОДГОРИЦА, Черна гора -- Всички дейности, свързани с кампанията ще приключат в полунощ, преди парламентарните и частични местни избори, насрочени за неделя (10 септември). Това са първите общи избори, след като Черна гора се отдели от съюза със Сърбия през май. Гласоподавателите ще избират членове на парламента, както и кметове и общински съветници в 13 от общо 21 общини. Общо 170 чуждестранни наблюдатели ще следят изборите. Проучванията показват, че коалицията, ръководена от премиера Мило Джуканович е с най-солидни шансове. (Данас, Блумбърг - 08/09/06; Мина, РТС - 07/09/06)
