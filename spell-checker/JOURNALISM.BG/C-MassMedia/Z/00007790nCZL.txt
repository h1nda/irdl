ОССЕ завърши проекта за подготовка на многоетнически полицейски сили в Македония
29/07/2003
 
СКОПИЕ, Македония -- В понеделник (28 юли) наблюдателната мисия на ОССЕ в Скопие обяви завършването на проекта за подготовка на 1065 кадети, рекрутирани от малцинствата, за да станат част от македонските многоетнически полицейски сили. Петата и последна церемония по завършването на последните 350 кадети ще се проведе в сряда. Проектът бе осъществен с помощта на македонското министерство на вътрешните работи в съответствие с ангажимент от Охридското мирно споразумение за обучение и разполагане на 1000 полицаи от малцинствата до юли 2003 г. - задача, която бе преизпълнена. (MИA, Уебсайт на ОССЕ - 28/07/03)
