ЕК заяви, че престъпността и контрабандата са основните проблеми в Косово
					30/10/2008
					 
						ПРИЩИНА, Косово -- Годишният доклад на Европейската комисия (ЕК) за Западните Балкани ще призове властите в Косово да засилят върховенството на закона, да засилят борбата срещу корупцията и организираната престъпност и да подкрепят междуетническия диалог, съобщиха местните медии в сряда (29 октомври), цитирайки проекта на документа. Докладът ще посочи също така, че Косово е приело своя конституция в съответствие със стандартите на ЕС след обявяването на независимост през февруари.
						Други новини -- Ръководителят на комисията на Европейския парламент за Югоизточна Европа Дорис Пак посети Прищина в сряда. Тя изключи какъвто и да било вариант за неутрален статут на мисията ЮЛЕКС на ЕС, като заяви, че "тя нямаше да съществува, ако не беше планът на [бившия специален пратеник на ООН Марти] Ахтисаари". (Коха Диторе, Кохавижън, Телеграфи, Зери, Лайм, Косова Сот, Експрес - 30/10/08)
