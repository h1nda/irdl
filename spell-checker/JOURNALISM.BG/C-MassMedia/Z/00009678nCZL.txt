Турската полиция арестува старши член на Ал Каида
01/02/2004
 
ИСТАНБУЛ, Турция -- Турската полиция арестува старши член на Ал Каида, който е участвал в планирането на ноемврийските терористични нападения в Истанбул, заяви в петък (30 януари) губернаторът на града. Той отказа да разкрие самоличността на заподозрения, но вестниците съобщиха, че това е Баки Игит, един от шестимата най-издирвани терористи в страната.
В други новини, шест души загинаха в Истанбул, когато две стари сгради в европейския квартал на града се срутиха в събота. Междувременно властите затвориха няколко пътни платна, за да ограничат трафика по един от двата моста над Босфора, след като едно от 236-те въжета се усука по време на силна буря. Според специалисти, няма непосредствена опасност от падане на моста, но е необходимо да се извърши спешен ремонт. (АФП - 01/02/04; AП, Ройтерс, АФП -- 30/01/04)
