Пауъл предупреждава, че споровете за помощта за Турция могат да навредят на НАТО
12/02/2003
 
ВАШИНГТОН, САЩ -- Във вторник (11 февруари) държавният секретар на САЩ Колин Пауъл заяви пред комисията на Конгреса, че решението на Франция, Белгия и Германия да блокират военната помощ за Турция вреди на алианса. "Кой разделя алианса? Не и САЩ. Алиансът сам се разпада, защото не спазва задълженията си", заяви той, позовавайки се на молбата на Турция за ракети "Патриот" и разузнавателни самолети, снабдени със системата AWACS, в случай на война в съседен Ирак. Тъй като поредицата срещи във вторник в Брюксел не бяха резултатни, Северноатлантическият съвет ще се събере отново в сряда. Франция, Германия и Белгия смятат, че разполагането на войски в Турция може да изпрати погрешен сигнал. Те настояват да се предостави повече време на оръжейните инспектори на ООН. (СиЕнЕн, АП, Ройтерс, АФП - 11/02/03)
