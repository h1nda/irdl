ЕС е готов да обсъди реформите в съдебната система на БиХ
					11/05/2011
					
						САРАЕВО, Босна и Херцеговина (БиХ) -- ЕС е готов да обсъди съдебните реформи в БиХ, ако Република Сръбска (РС) отложи или отмни решението си за провеждане на референдум, каза във вторник (10 май) Борис Ярочевич, шарже д'афер на Делегацията на ЕК в БиХ. Върховният представител Валентин Инцко постави краен срок четвъртък за отказ от плана за провеждане на референдум. Парламентът на РС реши на 13 април да свика референдум за наложените от Върховния представител закони и по-специално за съда и прокуратурата на БиХ с аргументите, че двете институции са пристрастни по отношение на сърбите. (Срна, Независне Новине - 10/05/11)
