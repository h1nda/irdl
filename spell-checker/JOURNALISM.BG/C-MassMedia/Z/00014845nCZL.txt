Турският премиер Ердоган ще проведе разговори с Буш
					08/06/2005
					 
						ВАШИНГТОН, Съединени щати -- Турският премиер Реджеп Тайип Ердоган трябва да се срещне в сряда (8 юни) във Вашингтон с американския президент Джордж У. Буш. Очаква се Ердоган да поиска от САЩ помощ за овладяване на действията на кюрдските бойци и за мерки за прекратяване на икономическата изолация на Севернокипърската турска република. Във вторник той направи обръщение към Американско-турския съвет и изрази подкрепа за усилията на Вашингтон в подкрепа на демокрацията и свободата. 
						Други новини: Турция и Украйна подписаха във вторник няколко споразумения за сътрудничество в търговията, енергетиката, технологията и транспорта. Украинският президент Виктор Юшченко е на тридневно посещение в Анкара и Истанбул. (НТВ, Ройтерс - 08/06/05; НТВ, Синхуа - 07/06/05)
