Официални сръбски и международни представители заклеймиха инцидента в Митровица
					04/07/2010
					 
						БЕЛГРАД, Сърбия -- Официални представители на ЕС, КФОР и на Сърбия заклеймиха хвърлянето на ръчна граната по време на сръбски протест в разделения град Митровица в Северно Косово в петък (2 юли), при което бе убит един мъж и 11 души бяха ранени. Президентът Борис Тадич свика извънредно заседание на Съвета за национална сигурност в петък. Той отложи планираното си посещение в Черна гора тази седмица и вместо това ще пътува за Ню Йорк, за да присъства на заседание на Съвета за сигурност на ООН, където ще брифира членовете на Съвета за положението в Митровица 
						Премиерът Мирко Цветкович призова всички да се въздържат от насилие и да заклеймят тероризма. Президентът на ЕС Херман ван Ромпой изрази дълбока загриженост във връзка с инцидента, докато КФОР заклейми експлозията и призова за арестуването на виновните. Събота бе обявена за ден на траур в Митровица. (Блиц, Бета, Б92, Би Би Си, Taнюг - 02/07/10)
