Гръцкият премиер настоява Македония да разреши спора с името
					21/10/2007
					 
						АТИНА, Гърция -- Гръцкият премиер Костас Караманлис заяви в събота (20 октомври), че е дошло време за решаване на спора между Гърция и Македония за официалното име на страната. Гръцкият външен министър Дора Бакоянис също призова политическото лидерство на Македония да не бъде толкова "неотстъпчиво". Македонският външен министър Антонио Милошовски обаче заяви, че "националната идентичност и конституционното име (на Македония) са над всичко".
						Също в събота 150-членният отбор на македонски спортисти напусна първите младежки игри на страните от Югоизточна Европа в Северна Гърция. Този ход бе знак на протест срещу представянето им като граждани на бивша Югославска република Македония. (AФП, РТРС, СРНА, Нет ТВ, EРТ, Катимерини, Та Неа, AП- 20/10/07)
