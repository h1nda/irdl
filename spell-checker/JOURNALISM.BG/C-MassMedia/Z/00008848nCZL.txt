Министрите на отбраната на седем европейски държави формират мисия в БиХ
27/10/2003
 
ГРАЦ, Австрия -- В рамките на процеса на Сътрудничество между централно-европейските страни в мирооопазването (СЕНКООП) бяха приети ръководни правила за формиране на мироопазващи мисии с оглед на тяхното разполагане в Босна и Херцеговина (БиХ) през следващата година. Министрите на отбраната подписаха документа в Грац, Австрия, в петък (24 октомври), ангажирайки своите държави в обмен на информация, сътрудничество при мироопазващи операции и организиране и ръководство на съвместно обучение на "интервенционни" сили. Членовете на СЕНКООП са Австрия, Хърватия, Унгария, Румъния, Словакия, Словения и Швейцария.
Други новини: в петък Американската агенция за международно развитие подписа договори с НПО в БиХ за подпомагане процеса на завръщане на бежанците. Американската агенция ще разпределя средства на стойност 5.6 млн. щ.д. под формата на дарения и кредити. (ПБС БиХ, ВВС, Ди Пресе, ФЕНА, Бизнейс дайгест - 25/10/03)
