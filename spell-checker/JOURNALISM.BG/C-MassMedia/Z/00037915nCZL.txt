АЕЦ "Кръшко" прекрати работа след малък инцидент 
					24/03/2011
					 
						ЛЮБЛЯНА, Словения -- Ситуацията се нормализира отново в атомната електроцентрала в Кръшко, след като тя автоматично спря работа в сряда (23 март) поради неочаквано изключване на далекопровод към Загреб. Властите и ръководството на АЕЦ заявиха, че инцидентът е бил незначителен и без риск от радиация в централата, която е обща собственост на Словения и Хърватия. 
						След инцидента обаче Хайнц-Кристиан Щрахе, лидер на опозиционната австрийска Партия на свободата, призова за затваряне на АЕЦ "Кръшко" и налагане на вето върху кандидатурата на Хърватия за членство в ЕС. (СТА, ХРТ, ХИНА, tportal.hr - 23/03/11)
