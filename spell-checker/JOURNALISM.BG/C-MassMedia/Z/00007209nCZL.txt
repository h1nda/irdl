Американската агенция за международно развитие откри Център за устойчиво развитие в Македония
06/06/2003
 
СКОПИЕ, Македония -- Директорът на мисията на Американската агенция за международно развитие в Македония Дик Голдмън откри официално Центъра за устойчиво развитие в Битоля в четвъртък (5 юни). Центърът ще насърчава сътрудничеството между местните власти, неправителствените организации и частния сектор по различни многоетнически проекти. Той също така ще организира курсове за подготовка за работа с колективи, проекти за развитие на демокрацията, гражданското общество и информационните технологии. Центърът ще създаде регионален младежки център, чиито дейност ще бъде спонсорирана от германското правителство. Учредители на Центъра са Балканската асоциация за приятелство и сътрудничество, Американската агенция за международно развитие, Институтът за устойчиви общности и Инициативата за укрепване на доверието.(МИА -05/06/03)
