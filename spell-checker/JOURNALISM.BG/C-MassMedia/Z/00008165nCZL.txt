Лидерът на кипърските турци се надява на решение на кипърския въпрос, признаващо две държави
29/08/2003
 
ИСТАНБУЛ, Турция -- Лидерът на кипърските турци Рауф Денкташ каза в четвъртък (28 август), че се надява на решение на кипърския въпрос, признаващо две държави. Журналисти потърсиха от Денкташ коментар на неотдавнашни съобщения, че през септември ще нарасне натискът за провеждане на преговори и постигане на споразумение по обединението на острова. Денкташ призна, че се упражнява натиск откакто бе въведен предложеният от ООН мирен план, но изтъкна, че той не би действал въз основа на такива съобщения. Денкташ повтори позицията си, че двата народа живеят в различни държави на острова. ( Анадолска агенция, КНА - 28/08/03)
