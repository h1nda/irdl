Косовски албанец се призна за виновен по обвинения в тероризъм в САЩ
					01/11/2007
					 
						НЮ ЙОРК, Съединени щати -- В сряда (31 октомври) етнически албанец от Косово се призна за виновен за оказване на съдействие на петима заподозрени, които са планирали терористично нападение срещу военни обекти на САЩ в щата Ню Джърси. Агрон Абдулаху, на 25 г., призна, че е предоставил на петимата конспиратори пистолета и пушката си, с които те са стреляли на стрелкови полигон. Според прокуратурата той е отказал да участва в планираното нападение срещу Форт Дикс и се е опитал да разубеди останалите, като им е казал, че убийството на хора е против исляма. Той може да получи присъда до пет години затвор за съучастие в заговор за предоставяне на оръжие на нелегални имигранти. Другите заподозрени са трима братя, етнически албанци от бивша Югославия, един турчин и мъж, роден в Йордания, всички на възраст около 20 г. (АП, ДПА, АФП - 31/10/07)
