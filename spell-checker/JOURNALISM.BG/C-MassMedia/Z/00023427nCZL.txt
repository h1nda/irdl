Босненският сърбин Толимир отказа да присъства на съдебно заседание в Хага заради здравословното си състояние
					02/08/2007
					 
						ХАГА, Холандия -- Босненският сръбски генерал от резерва Здравко Толимир, който неотдавна бе заловен и предаден на Трибунала за военни престъпления в Хага по обвинения в участие в клането в Сребреница през 1995 г., отказа да присъства на съдебно заседание в сряда (1 август) поради здравословното си състояние, заявявайки, че е "в отлично здраве". Когато за първи път се яви пред съда през юни, Толимир каза, че е прекарал три инфаркта и е загубил над 20 кг от теглото си за много кратък период от време. На съдебното заседание в сряда съдията предостави на Толимир правото да поиска съдебно заседание по всяко време, на което да бъде разгледано здравословното му състояние и разпореди на екипа, който следи състоянието на генерала, да предприеме всички необходими медицински мерки, включително и настаняване в болница. Педесет и осемгодишният Толимир, съратник на най-издирвания от Трибунала обвиняем, босненския сръбски военновременен командир Ратко Младич, бе арестуван в края на май на границата между Сърбия и Република Сръбска, което стана повод ЕС да възобнови спрените преговори за по-близки отношения със Сърбия. (РТРС, СРНА, Танюг - 01/08/07)
