Албания иска единна система за университетски дипломи с Косово и Македония
					30/11/2009
					 
						ТИРАНА, Албания -- Образователните институции са поели инициатива за изготвяне на план за изравняване на местните университетски дипломи с тези в Косово и Македония. Министерството на образованието обяви в четвъртък (26 ноември), че университетите с преподаване на албански език са уведомени за инициативата. "Ще започнем процедури по уеднаквяване и стандартизиране на учебните програми в университетите според изискванията на Болонския процес," заяви ректорът на Тиранския университет Дори Куле. Болонският процес има за цел да създаде Европейска зона за висше образование, като направи стандартите за академична степен и стандартите за гарантиране на качеството по-сравними и по-съвместими на територията на цяла Европа. (Дойче Веле, Шекули, Телеграфи - 29/11/09)
