Великобритания е готова да изпрати 80 души в предстоящата мисия на ЕС в Косово
					18/12/2007
					 
						ЛОНДОН, Великобритания -- Министър-председателят Гордън Браун каза, че Великобритания е готова да участва с 80 полицаи и съдебни служители в предстоящата мисия на ЕС в Косово. В изявление в Камарата на представителите в понеделник (17 декември) Браун подчерта, че ЕС "гледа сериозно на своята специална отговорност за сигурността и стабилността на Балканите". Изявлението беше интерпретирано като нов израз на подкрепа за контролираната независимост на Косово. Франция, Германия и Италия също подкрепят подобна стъпка. На среща в Брюксел в петък лидерите на ЕС постигнаха съгласие, че Съюзът трябва да играе ключова роля в приключването на процеса за статута на Косово. Те се договориха също така да бъде изпратена голяма гражданска и полицейска мисия в Косово, въпреки че точното време за разполагането й остава неясно.
						Други новини от понеделник -- Помощник държавният секретар на САЩ Даниел Фрийд коментира по време на церемония, организирана от Германския фонд "Маршал" във Вашингтон, че не вярва, че косовският проблем ще бъде решен в Съвета за сигурност на ООН. Фрийд настоя, че решение може да бъде намерено единствено чрез близко сътрудничество между Съединените щати и ЕС. (Гардиън, Танюг, РТК, Телеграфи, Гласът на Америка - 17/12/07)
