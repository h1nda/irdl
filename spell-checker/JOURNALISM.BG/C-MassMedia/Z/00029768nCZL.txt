Канада премахна визите за хърватски граждани
					30/03/2009
					 
						ОТАВА, Канада -- Министърът по гражданските въпроси, имиграцията и мултикултурализма Джейсън Кени обяви в неделя (29 март), че неговата страна е решила да премахне задължителните визи за временно пребиваване за посетители от Хърватия. „В Канада имаме стотици хиляди души с предци от Хърватия,” каза Кени. „Тази нова промяна означава, че хората, които искат да посетят семействата си или идват като туристи, за да разгледат забележителностите на нашата страна, ще имат възможността да правят това без виза,” добави той. Мярката влиза в сила незабавно. (Ла Прес - 30/03/09; Уебсайт на CIC, Кроейшън Таймс - 29/03/09)
