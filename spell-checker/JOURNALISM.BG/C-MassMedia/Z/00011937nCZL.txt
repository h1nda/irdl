Македонският премиер призовава избирателите да вземат правилното решение по време на референдума 
					10/09/2004
					 
						СКОПИЕ, Македония -- Президентът Бранко Цървенковски заявява, че според него избирателите ще направят верния избор на референдума през ноември по новите закони за децентрализацията, допълвайки, че обществеността е "политически зряла" и "отговорна". В телевизионно интервю от сряда ( 8 септември) Цървенковски каза, че референдумът ще изясни дали "политиката, следвана от Македония след 2001 г., води страната към стабилност, мир и междуетническо доверие, изградени с трудности, но проправящи пътя към евроатлантическата интеграция или представлява пречка, която ще ни върне там, където бяхме през 2001 г. ". 
						Партиите на етническите албанци в Македония сега имат различни позици по референдума, съобщават местните медии. Докато младшият партньор в правителството Демократичният съюз за интеграция призовава към пълен бойкот на допитването, опозиционната Демократическа партия на албанците (ДПА) призова в четвъртък етническите албанци да вземат участие. "Ако референдумът успее, тогава нов диалог за бъдещето на Македония трябва да започне с посредничеството на международната общност," заяви лидерът на ДПА Арбен Джафери. (Утрински вестник, Вест - 10/09/04; А1 ТВ - 09/09/04)
