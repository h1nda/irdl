Турските политици обсъждат смъртното наказание 
					30/03/2011
					 
						АНКАРА, Турция -- Смъртното наказание трябва да остане в турското законодателство, независимо дали се прилага, или не, заяви във вторник (29 март) Бурхан Кузу, депутат от управляващата Партия на справедливостта и развитието и председател на парламентарната Конституционна комисия. Няколко други негови колеги добавиха, че въпреки че може да е желателно, възстановяването на смъртното наказание не изглежда осъществимо. Дебатът във вторник беше породен от изнасилването и убийството на три деца, чиито тела бяха открити месеци след това, както и от убийството на друго дете от мащехата му. 
						Членовете на опозиционната Републиканска народна партия се противопоставят дори на обсъждането на смъртното наказание, а депутат от прокюрдската Партия на мира и демокрацията осъди забележките на Кузу. Турция премахна смъртното наказание през 2001 г. в рамките на реформите, свързани с присъединяването към ЕС, чрез мълчаливо съгласие между трите коалиционни партии, управляващи тогава. (Заман - 30/03/11; Хюриет - 29/03/11)
