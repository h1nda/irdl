Шведска компания предлага да продаде нови самолети на Румъния 
					16/04/2010
					 
						БУКУРЕЩ, Румъния -- Шведската СААБ призова в четвъртък (15 април) Румъния да се откаже от плановете си да закупи употребявани американски самолети Ф-16 и вместо това да купи нови самолети "Грипен". Джери Линдберг, представител на шведското правителство, отговарящ за износа на военна продукция, каза, че СААБ е готова да предложи 24 нови многофункционални бойни самолети JAS 39 на стойност 1,3 милиарда щатски долара - същата цена, която "Локхийд Мартин" иска за употребяваните Ф-16. Миналия месец румънското правителство реши да се спре на американската оферта, най-вече поради политически фактори. Военновъздушните сили на Румъния се нуждаят спешно от модернизиране. (Адевърул, Журналул Национал, Евениментул Зилеи - 16/04/10; Зиарул Финанчиар - 15/04/10)
