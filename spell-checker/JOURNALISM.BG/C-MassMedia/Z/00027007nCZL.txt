Косовската опозиция разкритикува правителството заради слабото международно признаване на страната
					08/07/2008
					 
						ПРИЩИНА, Косово -- В понеделик (7 юли) Рамуш Харадинай, лидер на партията "Опозиция за бъдещето на Косово" (ОБК) изпрати писмо до управляващата Демократическа партия на Косово (ДПК) и Демократичната лига на Косово (ДЛК), обвинявайки настоящото правителство за неуспеха му да осигури по-широко международно признаване на страната и за това, че е позволило усложняване на положението в северната част на страната. Той посъветва президента Фатмир Сейдиу и министър-председателя Хашим Тачи да се съсредоточат върху изготвянето на оперативен план за справяне със ситуацията в доминираната от сърбите северна част на Косово. 
						Липсата на широко признаване на независимостта на Косово даде стимул на младото гражданско общество в страната да заработи по съвместен проект за лобиране в полза на признаването. Делегация ще отпътува за Аман, Йордания, през този уикенд, за да започне лобиране там. (Коха Диторе, КТВ - 08/07/08)
