Финансови проблеми тормозят хърватска фармацевтична компания 
					23/02/2005
					Изгубвайки ексклузивните си права да продава собствени медикаменти в САЩ, хърватският фармацевтичен гигант Плива вероятно ще понесе значителни загуби през следващата година. 
					От Миранда Новак за Southeast European Times в Загреб – 23/02/05
 
					 
						
През декемри 2004 г. Плива регистрира оперативни печалби от 136.3 млн. евро и увеличение на приходите от около 7 %. [Плива]
						Тази година е критично важна за една от най-големите фармацевтични компания на Хърватия, Плива, която се стреми да укрепи позицията си в глобалната икономика. През 2005 г. Плива ще се откаже от ексклузивните си права да продава азитромицин, активна съставка на Съмамед, в САЩ. Вследствие на това компанията вероятно ще изгуби значителна част от своите приходи. 
						В същото време финасовите показатели на компанията намаляха с 38.4 % в сравнение с миналата година. Витаят слухове, че компанията планира да съкрати 600 служители, което е една трета от общия състав от 2 800 души. След подобни слухове през 2003 г. бяха уволнени 500 служители на Плива. 
						През декемри 2004 г. Плива регистрира оперативна печалба от 136.3m евро и увеличение на доходите с около 7%. В същото време компанията обяви, че ще направи разходи през първата половина на тази година за целите на преструктурирането. Плива активно търси купувач на седалището на компанията в центъра на Загреб. Съобщава се освен това, че тя планира да затвори една от петте си производствени мощности, да съкрати разходите си за изследователска и развойна дейност с 50 % и да финансира малък брой проекти в бъдеще. 
						През последното тримесечие на 2004 г. печалбите на Плива в сравнение със същия период на предходната година намаляха с 50%, докато приходите от авторски права върху азитромицин спаднаха с цели 11.4%. Една от причините за лошите финансови резултати на компанията е фактът, че до този момент компанията е създала само едно успешно лекарство Сумамед. От 80-те години на миналия век насам Плива не е успяла да разработи нови лекарства, като вместо това базира своята дейност върху копия на други лекарства. 
						Плива дължи значителна част от финансовия си успех на редовните приходи от продажбата на азитромицин на американския фарацевтичен гигант Pfizer, който продава свой собствен вариант на Сумамед под името Зитромакс. Pfizer плаща понастоящем малко над 600 щ.д. за 1 кг азитромицин. В края на тази година обаче и други компании ще започнат производството на азитромицин, като цената на 1 кг ще падне от 600 на между 100 и 200 щ.д. Затова могат да се очакват огромни загуби за Плива. 
						Анализаторите подкрепят тезата, че Плива е реагирала твърде бавно на неизбежните загуби на ексклузивните права за производсво и продажба на азитромицин, макар че според съобщения в медиите компанията ще се върне триумфално на сцената благодарение на разработването на ново лекарство против рака. До този момент това не е станало, макар че Плива създаде неотдавна раздвижване на хърватския пазар, предлагайки заместител на Виагра.
