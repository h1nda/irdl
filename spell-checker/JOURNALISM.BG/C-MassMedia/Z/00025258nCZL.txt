Нов доклад установи повишаване на престъпленията на расова основа в Гърция
					25/01/2008
					 
						АТИНА, Гърция -- Броят на актовете на расизъм, насилие и криминални деяния се е повишавал през последните няколко години, според годишен доклад на Гръцкия център за наблюдение на расизма и ксенофобията. Докладът бе изпратен до президента Карлос Папуляс в сряда (23 януари), а откъси от него се появиха в местните вестници в четвъртък. В доклада са изброени 30 престъпления на расова основа през 2006 г., две от които са завършили със смърт. Това е три пъти повече от предходната година. Освен това НПО заяви, че броят на престъпленията на расова основа е нараснал рязко след миналогодишните парламентарни избори. Като най-чести жертви се посочват арабски, африкански и азиатски имигранти, макар и да има няколко съобщения за нападения срещу албанци. (Макфакс, Фокус, АФП - 24/01/08)
