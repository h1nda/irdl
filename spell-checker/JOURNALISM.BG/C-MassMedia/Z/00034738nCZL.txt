Решението на МС за Косово се очаква през юли 
					28/05/2010
					 
						ПРИЩИНА, Косово -- Специалният представител на ЕС за Косово Питер Фейт, който оглавява и Международната гражданска служба в Прищина, каза, че Международният съд (МС) ще издаде своето необвързващо решение за законността на независимостта на Косово до края на юли, съобщиха медиите в четвъртък (27 май). Сърбия внесе иск срещу едностранно обявената независимост в МС. В реч пред Американския институт за мир във Вашингтон Фейт прогнозира, че държавите ще продължат да признават независимостта на Косово, и изрази надежда, че решението на съда "може да насърчи Косово и Сърбия да се ангажират по-пълноценно в решаването на технически въпроси". (Косова Сот, Коха Диторе - 28/05/10; Balkan Insight - 27/05/10)
