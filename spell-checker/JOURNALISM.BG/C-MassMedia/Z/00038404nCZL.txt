Турция и Иран предприемат стъпки за увеличаване на инвестициите в енергетиката 
					04/05/2011
					 
						АНКАРА, Турция -- Енергийният министър Танер Йълдъз каза във вторник (3 май), че страната му и Иран работят по нова пътна карта за разширяване на инвестициите в енергийния сектор. На съвместна пресконференция с иранския си колега Маджид Намджу в Анкара Йълдъз каза, че Анкара и Техеран са се договорили да създадат технически комисии, които да улеснят инвестициите в частния сектор и по-специално в сферата на възобновяемата енергия. Намджу каза, че пътната карта ще спомогне за удвояване на енергийния обмен между двете страни. (Синхуа, ИРНА, Анадолска информационна агенция - 03/05/11)
