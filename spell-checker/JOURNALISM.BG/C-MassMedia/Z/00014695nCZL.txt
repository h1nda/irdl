Ляич отново потвърди готовността на Сърбия и Черна гора да сътрудничи на МНСБЮ
					26/05/2005
					 
						ВАШИНГТОН, Съединени щати -- По време на посещение във Вашингтон в сряда (25 май) министърът по правата на човека на Сърбия и Черна гора Расим Ляич отново потвърди готовността на държавния съюз да изпълни задълженията си към трибунала на ООН за военни престъпления. Ляич, който оглавява и националния съвет на Сърбия и Черна гора за сътрудничество с трибунала на ООН, също така настоя, че властите ще арестуват и ще екстрадират укриващия се обвиняем Ратко Младич, ако той бъде открит на сръбска територия. Изявлението му бе направено на фона на появилите се съобщения, че американският конгрес може да забави до юни решението си за финансова помощ за Сърбия и Черна гора, първоначално насрочено за края на настоящия месец. (Бета - 26/05/05; Б92 - 25/05/05)
