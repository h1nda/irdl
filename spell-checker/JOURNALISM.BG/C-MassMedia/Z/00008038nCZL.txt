Македонското правителство удвоява наградата за лица, които предоставят информация за безследно изчезнали
19/08/2003
 
СКОПИЕ, Македония -- Правителството реши в понеделник (18 август) да удвои на 50,000 евро наградата за лица, които предоставят информация за безследно изчезнали от времето на конфликта през 2001 година до днес. Говорителят на правителството Сашо Чолаковски посочи, че вътрешното министерство вече е получило няколко телефонни обаждания и проверява информацията. Министерството провежда разследване, продължило повече от година, за съдбата на 20 души - дванадесет етнически македонци, седем етнически албанци и един български гражданин - които са изчезнали по време на кризата. (Вест- 19/08/03; МИА, Макфакс - 18/08/03)
