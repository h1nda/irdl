Румънският премиер Нъстасе отхвърля критиките срещу договор за гранична сигурност 
					25/08/2004
					 
						БУКУРЕЩ, Румъния – Във вторник (24 август) премиерът Адриан Нъстасе изтъкна загрижеността за националната сигурност като основна причина да не бъде обявен публичен търг преди сключването на договора за гранична сигурност, подписан неотдавна с “Юръпиън еърнотик дифенс енд спейс” (ЕАДС). По повод на съобщенията, че Европейската комисия е разкритикувала обстоятелствата около сключването на сделката, Нъстасе заяви, че ЕАДС се счита за една от най-уважаваните компании в Европа. Той подчерта също така, че като бъдещ член на ЕС от Румъния се очаква да подсигури външните граници на ЕС и тя не може да си позволи документи, свързани със сигурността, да се “пръскат по света”. (Медиафакс, Медиапул - 24/08/04)
