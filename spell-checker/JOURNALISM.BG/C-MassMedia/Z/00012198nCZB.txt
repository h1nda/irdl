По-либерална комисия
		04/10/2004
		Новата Европейска комисия (ЕК), която трябва да встъпи в длъжност през ноември, има подчертана ориентация към свободния пазар. Това може да даде допълнителен тласък на икономическата реформа в страните-кандатки за членство България, Хърватия и Румъния, както и в други страни от региона. Акцентът върху засилване на конкурентноспособността също вещае добро бъдеще за по-натътшното разширяване на ЕС. Европа, обаче, поставя редица пречки - политически, културни и икономически - пред либералната реформа, а новите и бъдещите членове са изправени пред сериозни предизвикателства. Новият председател на ЕК Жозе Мануел Дурао Баросо ще трябва да предприеме бързи и твърди действия, ако иска да реализира целта си да трансформира европейската икономика.
		От Атенасе Папандропулос за Southeast European Times от Атина- 04/10/04
 
		 
			
Баросо се надява да насочи Европа в посока, различна от федерализма на предишната комисия - към свободен пазари либерална политика. [EК]
			Ръководена от бившия премиер на Португалия Жозе Мануел Дурао Баросо, новата Европейска комисия (ЕК) трябва да встъпи в длъжност на 1 ноември. Стремейки се да постави край на стагнацията, обхванала Европа, Баросо се надява да насочи Европа в посока, различна от федерализма на предишната комисия - към свободен пазар и либерална политика, посока към стимулиране на потреблението и бизнеса. Това може да даде допълнителен тласък на икономическите реформи в страните-кандатки за членство България, Хърватия и Румъния, както и в други страни от региона. Акцентът върху засилване на конкурентноспособността също вещае добро бъдеще за по-натътшното разширяване на ЕС
			Много от новите комисари притежават голям опит в частния сектор и ще работят за предоставяне на повече стимули на европейските индустрии. Назначаването на Нели Крос от Холандия и ирландеца Чарли Маккрийви бе приветствано от деловите кръгове, които искат да видят ЕС по-конкурентноспособен на международната сцена. Крос ще отговаря за конкуренцията, а Маккрийви, на който се приписват заслугите за сегашния икономически бум на Ирландия, ще бъде комисар на ЕС по вътрешните пазари. В стремежа си да стимулират бизнеса тези комисари вероятно ще действат за премахване на ограниченията и регулациите. 
			Баросо поема поста в момент, когато три страни от Югоизточна Европа се очаква да влязат в съюза през следващите няколко години, а още няколко други чукат на входната врата. Регионът изглежда обещаващ с новите си пазари, както и с трудовата си ръка, която с нетърпение търси по-добри възможности. След няколко хаотични години в началото на 90-години на миналия век, България стабилизира икономиката си, увеличи износа, приватизира редица държавни гиганти и увеличи производителността и конкурентноспособността си. Хърватия изгради процъфтяваща туристическа индустрия и постигна значителен напредък в дерегулацията. Започвайки през 1997 г., Румъния тръгна по пътя на масивни структурни реформи, целящи да ликвидират остатъците на бившата командна икономика и да трасформират остарялата индустриална база. 
			Подобни развития изглеждат в голяма степен в хармония с Лисабонската стратегия на ЕС - амбициозен план за превръщане на Европа в най-конкурентноспособната икономика до 2010 г. Особено след технологичния бум в САЩ през 80-те и 90-те години Европа се оказа изостанала. Технологичните придобивки, в съчетание с политиката на либерализация и дерегулация, направиха американската икономика още по-продуктивна и ефективна и стимулираха ръста. По собствени европейски оценки Еврозоната е с 17% по-малко продуктивна от САЩ, като много отделни страни даже имат по-ниски показатели. БВП на САЩ през 2004 г. се изчислява на 11,6 трилиона долара, а общият БВП на 25-те страни-членики на ЕС - на 30,8 трилиона долара. 
			Новата Европейска комисия ще бъде под засилен натиск да извади европейската икономика от състоянието на стагнация, бавен ръст и растящ дефицит на потребление. Лисабонската стратегия цели да реши проблемите в такива области като безработицата главно чрез премахване на икономическата неефективност и трудова практика, пречеща на пълната заетост. Баросо, обаче, ще бъде изправен пред икономически, културни и политически бариери, които може да му попречат да постигне напълно поставените цели. Икономически и културно Европа е малко вероятно да бъде готова за реформите; в политически план европейските ръководители не са склонни да извършват непопулярни промени. ЕС винага е бил изправен пред трудната задача да накара страните-членки да прилагат законите на ЕС. Самата Лисабонска стратегия бе за първи път формулирана през 2000 г., но през следващите четири години тя бе широко игнорирана. Междувременно разстоянието в развитието на Европа и САЩ продължи да се увеличава и Баросо сега има на разположение по-малко време отпреди, за да се справи с нарастващото предизвикателство. 
			
Назначаването за ръководител на вътрешните пазари на ирландеца Чарли Маккрийви, който предизвика сегашния икономически бум на Ирландия, вещае добри перспективи за нарастването на конкрурентноспособността на европейския бизнес на международната арена. [EК]
			Освен това Лисабонската стратегия поставя пред трудно изпитание новите членове на съюза, които вече страдат от висок процент на безработица и недостиг на средства за изследвания и развитие. Ще минат години преди европейският пазар на работна ръка да бъде отворен за тях, поради обстоятелството, че ще нараства разликата в доходите между новите и старите членове на съюза. Кандидатите за членство България, Хърватия и Румъния междувременно бързат да изпълнят минимума икономически изисквания навреме преди очакваното им присъединяване към съюза през 2007 г. 
			Ако иска неговите виждания да имат някакъв шанс за успех, Баросо трябва да действа твърдо с евопейците и техните лидери, за да ги убеди в ползата да сътрудничат на неговия план. Той има много малко време, за да направи европейската икономика най-конкурентноспособната в света, и трябва да се движи бързо.
