Канадските войски напуснаха БиХ
					30/03/2010
					 
						САРАЕВО, Босна и Херцеговина (БиХ) -- Мисията на канадските войски в БиХ официално приключи в понеделник (29 март) със завръщането у дома на петима офицери и един подофицер. Канадският посланик в БиХ Пиер Гимон отбеляза на церемония в Сараево, че Канада е била сред първите държави, изпратили мироопазващи сили. Той каза, че БиХ се движи в правилната посока и че за момента Канада ще се съсредоточи върху Афганистан. Повече от 40 000 канадски военнослужещи са участвали в мисии на Балканите от 1991 г. насам. (РТРС, СРНА, Фена, АФП, Кънейдиън Прес - 29/03/10)
