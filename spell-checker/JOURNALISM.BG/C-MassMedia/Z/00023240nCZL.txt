Лайчак ще използва "Бонските правомощия", ако застоят на реформата в полицията на БиХ продължи
					16/07/2007
					 
						САРАЕВО, Босна и Херцеговина (БиХ) -- Ако политиците в БиХ не се договорят за решаващото преструктуриране на полицейските сили до септември, върховният представител Мирослав Лайчак ще използва "Бонските правомощия", за да наложи реформите, сочат съобщения. Реформите са ключови за подписването на Споразумение за стабилизация и асоцииране с ЕС, процес, който е в застой вече от няколко месеца. Източници, цитирани в понеделнишкия брой (от 16 юли) на "Дневни Аваз", съобщават, че Лайчак разглежда "Бонските правомощия", по силата на които той може да налага въвеждането на закони в действие и да уволнява политици, като последна възможност и има намерение през следващите месеци да се опита да убеди политиците в БиХ да се договорят за компромис. (Дневни Аваз, Независне Новине - 16/07/07)
