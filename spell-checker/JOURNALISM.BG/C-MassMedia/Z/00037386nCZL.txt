Йеремич се срещна с Додик в Баня Лука
					10/02/2011
					 
						БАНЯ ЛУКА, Босна и Херцеговина (БиХ) -- Сърбия е заинтересована от просперитета и стабилността на Република Сръбска (РС) и БиХ, заяви в сряда (9 февруари) сръбският външен министър Вук Йеремич в Баня Лука след среща с президента на РС Милорад Додик. Той подчерта също така необходимостта от сформирането на правителства на всички нива в БиХ след общите избори през октомври. 
						Други новини от сряда - Сръбският министър на отбраната Драган Шутановац съобщи за планове за домакинство на юнската среща на високо равнище на началниците на генералните щабове на страните от НАТО. На срещата ще присъстват и представители на страните, участващи в програмата "Партньорство за мир". (Б92, Бета, Данас, РТС, РТРС - 09/02/11)
