Лидер на турската опозиция загина при катастрофа с хеликоптер
					29/03/2009
					 
						AНКАРА, Турция -- Шест души, включително лидерът на опозиционната партия "Велик съюз" (ББП) Мухсин Язъджъоглу, загинаха при катастрофа с хеликоптер в южната провинция Караманмарас, съобщи в петък (27 март) вътрешният министър Бешир Аталай. Хеликоптерът на Язъджъоглу се е разбил в сряда при лошо време. Два дни са били необходими, за да бъдат открити останките от хеликоптера и телата на шестимата пътници на борда. Един от тях се е обадил по мобилен телефон малко след катастрофата. Много политически партии отложиха предизборните си митинги в знак на солидарност.
						Други новини - Около 48,6 милиона турски гласоподаватели са решени да гласуват в местните избори в страната в неделя (29 март). Представители на общо 19 политически партии се състезават за кметове и общински съветници в 81 провинции в страната. Според проучванията управляващата Партия на справедливостта и развитието се очаква да потвърди водещата си позиция пред главната опозиционна Републиканска народна партия. Прокюрдската Партия на демократичното общество се очаква да се изяви като главната оппозиционна партия в югоизточните провинции с предимно кюрдско население. (Радикал, Милиет - 29/03/09; Сабах, Йени Сафак, Радикал, Ватан, Джумхюриет, Синхуа, Хюриет, Анадолска информационна агенция, AФП, AП - 28/03/09; Хюриет, AФП, Заман, AР, Си Ен Ен - 27/03/09)
