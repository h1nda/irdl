Хърватският министър на отбраната посети контингента на страната в Афганстан 
					24/11/2006
					 
						КАБУЛ, Афганистан -- Хърватският министър на отбраната Берислав Рончевич пристигна в Кабул в четвъртък (23 ноември), за да инспектира контингента на страната, участващ в Международните сили за поддържане на сигурността (ИСАФ). Той отново подчерта решимостта на Хърватия да продължи участието си в мисията, отбелязвайки действията срещу контрабандисти и лица, залагащи взривни устройства. Рончевич се срещна и с афганистанските министри на външните и вътрешните работи. 
						Други новини -- Стачката в образователния сектор на Хърватия се разрасна в четвъртък, когато учителите от средните училища се присъединиха към колегите си от основните училища в исканията за по-високи заплати. Според съобщенията близо 90 % от всички учители вече участват в стачката. В петък протести организираха и университетските преподаватели. (Весник - 24/11/06; ХИНA, ХРТ - 23/11/06)
