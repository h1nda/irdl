В Скопие се провежда конференция по регионално развитие
					08/10/2004
					 
						СКОПИЕ, Македония -- Конференция по регионално развитие бе открита в Скопие в четвъртък (7 октомври) с основна тема съдебната реформа. Македонският министър на правосъдието Иждет Мемети заяви, че установяването на независима и добре функционираща съдебна власт е от основно значение за евентуалното членство в ЕС. Конференцията се провежда под егидата на програма КАРДС, важна част от процеса на стабилизация и асоцииране. 
						Други новини: Мисията на ОССЕ в Скопие и Съветът на Европа провеждат тридневен курс на обучение за македонски юристи. Експерти ще обучават 25 юристи от частни, държавни и неправителствени организации по Европейската конвенция за човешките права, както и по процедурите за завеждане на искове и жалби в Европейския съд по правата на човека. (MИA - 07/10/04)
