Очаква се ФБР да открие свое постоянно представителство в Тирана
					06/10/2005
					 
						ТИРАНА, Албания -- Скоро в Тирана ще бъде открито постоянно представителство на ФБР като част от двустранното сътрудничество и подкрепата на САЩ за борбата срещу организираната престъпност в Албания. Местните медии съобщиха за това в четвъртък (6 октомври). Делегация на ФБР посети албанската столица по-рано тази седмица и се срещна с главния прокурор Теодори Солаку. 
						Други новини -- Премиерът Сали Бериша съобщи в сряда плановете си за преструктуриране на съдебната власт, особено на прокуратурата. Той посочи като причина нейната неефективност и най-високото в Европа ниво на организирана престъпност. (Албейниън нюз - 06/10/05)
