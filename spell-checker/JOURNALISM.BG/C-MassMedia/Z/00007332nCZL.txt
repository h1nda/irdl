Свободата на печата продължава да бъде проблем в Албания
18/06/2003
Ръководителят на мисията на ОССЕ в Албания Осмо Липонен изрази своето безпокойство от развитията напоследък, които засягат свободата на печата в страната.
От Албан Бала за for Southeast European Times в Тирана - 18/06/03
 
 
Свободата на печата в Албания продължава да бъде източник на загриженост за моята мисия, заяви ръководителят на бюрото на ОССЕ в страната в доклад &lt;a href="http://www.osce.org/albania/documents/reports/"&gt;докладвам&lt;/a&gt; представен пред Постоянния съвет на ОССЕ във Виена. Според Осмо Липонен проблемът се корени в съществуващите взаимоотношения между правителството и медиите, които ограничават свободата, която е необходима на пресата.
"Начинът, по който деловите интереси на медиите се преплитат с интересите на политиците и степента, в която се упражнява давление върху медиите, за да се извлекат политически изгоди, предизвикват значително безпокойство," каза Липонен.
Освен това той подчерта отговорността, която носи всяка публична фигура.
"Силната зависимост от рекламодатели, представляващи държавните институции, нарастващият брой дела за клевета или на заплахите за завеждане на такива дела или деяния като изолиране на журналисти от гласуване в Асамблеята допълнително засилват безпокойството на мисията, която ще продължи да следи отблизо този въпрос."
Местни наблюдатели на състоянието на човешките права също изразиха притеснения относно нарушения на правото на свобода на словоизлиянието и мисълта. Албанската група за човешки права отправи апел преди два месеца към собствениците на медии и директори, които " използват медиите най-вече за своите политика и интереси и за да обслужват хората във властта."
Елза Балури, която оглавява групата, твърди, че явлението демонстрира дълбока липса на уважение към отношенията издател-журналист, което прави невъзможно за журналистите да изпълняват адекватно своята мисия.
Бившият репортер на Гласа на Америка и Радио Свободна Европа Меро Базе се възприема като жертва на тази заплаха. Премиерът Фатос Нано заведе дело срещу Базе, главен редактор и собственик на критичното издание ТЕМА за "публично опозоряване, свързано със заемания от него пост".
Бизе казва, че делото цели " да поддържа натиска върху вестника, тъй като той отказва да прави сделки с правителството."
Делото, заведено от Нано срещу ТЕМА е последното от серия явявания в съда и обвинения, предявени към Базе в последно време. Бившият председател на парламента Скендер Гийнуши и заместник-председателят Макбуле Чеко също са завели дела срещу вестника. Междувременно опозиционният всекидневник Демократике бе осъден миналия месец по граждански иск и му бе наложено да плати обезщетение на държавните власти в размер на 15,000 щ.д.
От друга страна, вторият по тираж албански всекидневник Газета Шиптаре характеризира становището на Липонен като "фалшива тревога". В редакционна статия вестникът твърди, че Липонен е попаднал под влияние на протестите на опозицията и не отразява действителното положение.
Луфти Дервиши, главен редактор на всекидневника Албания казва, че това само потвърждава дълбоката пропаст между вестници, журналисти и собственици на медии.
