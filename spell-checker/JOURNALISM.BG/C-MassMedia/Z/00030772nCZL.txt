Главният прокурор на Румъния поиска разследване на Мушетеску
					30/06/2009
					 
						БУКУРЕЩ, Румъния -- В понеделник (29 юни) главният прокурор Лаура Кодруца Кьовеси е поискала от президента Траян Бъсеску да даде разрешение за започване на криминално разследване срещу бившия министър на приватизацията Овидиу Мушетеску, съобщиха медиите. Мушетеску е заподозрян в злоупотреба със служебно положение във връзка с приватизацията през 2001 г. на алуминиевите компании "Алро Слатина" и "Алпром СА". Прокуратурата твърди, че той преднамерено е намалил стойността на държавните дялове в двете компании и че процесът не е бил прозрачен. (Медиафакс, Хотнюз, Ройтерс - 29/06/09)
