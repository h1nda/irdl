Гърция призова Турция да подкрепи думите с действия
					14/10/2010
					 
						AТИНА, Гърция -- Говорителят на Министерството на външните работи Григорис Делавекурас заяви, че Гърция приветства бъдещото посещение на турска делегация, целящо да подкрепи нормализирането на двустранните отношения, но в същото време, заяви, че Анкара трябва да подкрепи думите си с действия. Изявлението в сряда (13 октомври) предшества планираното посещение в края на следващата седмица на турския премиер Реджеп Тайип Ердоган за конференция за устойчивото развитие в Атина. Делавекурас също разкритикува нарушаването на гръцкото въздушно пространство от осем турски реактивни самолети във вторник. "Докато това продължава, не може да има нормализиране на отношенията", предупреди той. (AФП, AНА-MПА - 13/10/10)
