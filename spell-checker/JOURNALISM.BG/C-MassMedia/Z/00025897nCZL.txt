Топи прие оставката на албанския министър на отбраната
					24/03/2008
					 
						ТИРАНА, Албания -- Президентът Бамир Топи подписа в петък (21 март) указ за утвърждаване на оставката на министъра на отбраната Фатмир Медиу след поредицата от смъртоносни взривове в склад за боеприпаси в Гердец на 15 март. Медиу е член на втората по големина партия в коалиционното правителство, Републиканската партия. Той ще бъде заменен от вицепремиера Газменд Окета от Демократическата партия. Републиканската партия заяви, че замразява участието си в правителството, докато не бъдат установени истинските виновници за трагедията. (Шекули, Шкип - 24/03/08; BalkanWeb, Клан, Макфакс, A1, Фокус - 23/03/08)
