Турският премиер Ердоган започва преструктуриране на министерствата с цел хармонизиране с ЕС
					26/11/2007
					 
						АНКАРА, Турция -- Премиерът Реджеп Тайип Ердоган работи за преструктуриране и създаване на нови министерства в кабинета до март 2008 г. с цел изпълнение на стандартите на ЕС. Турските медии предадоха в понеделник (26 ноември), че планът включва разделяне на министерството на околната среда и горите и промяна на името на Министерството на земеделието и селскостопанските въпроси на Министерство на земеделието и храните. Съгласно плана ще бъде разделено и Министерството на културата и туризма, а новите министерства, които ще се създадат, ще бъдат на местната администрация и на науката и технологиите. Част от подготвителната работа според съобщенията е вече завършена, а останалото трябва да се свърши до януари. Преструктурирането изисква одобрението на парламента. (Заман - 26/11/07; Анадолска информационна агенция - 25/11/07)
