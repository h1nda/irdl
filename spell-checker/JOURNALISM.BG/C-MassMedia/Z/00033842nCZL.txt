Йоцич няма да свидетелства по дело за убийство в Хърватия
					18/03/2010
					 
						ЗАГРЕБ, Хърватия -- Сръбският наркобарон Сретен Йоцич няма да свидетелства във водещия се в Загреб процес за убийството на известния хърватски издател и журналист Иво Пуканич, реши в сряда (17 март) Загребският окръжен съд. Съдиите посочиха, че Йоцич ще отговаря в Белград по обвинения във връзка с убийството. Прокуратурата твърди, че Йоцич е автор и организатор на убийството на Пуканич и е заплатил 1,5 милиона евро за убийството на журналиста, който правеше репортажи за контрабандата. Пуканич, съсобственик и главен редактор на седмичника „Национал”, загина при атентат с кола бомба в центъра на Загреб на 23 октомври 2008 г. заедно с маркетинговия директор на вестника Нико Франич. (Бета, ХРТ, Б92 - 17/03/10)
