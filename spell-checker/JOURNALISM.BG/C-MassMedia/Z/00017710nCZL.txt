Събщава се, че ЕС ще определи м. април като краен срок за Белград да реши случая с Младич
					26/02/2006
					 
						БЕЛГРАД, Сърбия-Черна гора -- В съобщения на местните медии в неделя (26 февруари) се изказва предположението,че ЕС ще определи 5 април като краен срок за Белград да реши случая с укриващия се босненски сърбин генерал Ратко Младич. Това е датата, когато е насрочен да започне следващия политически кръг на преговорите със Сърбия-Черна гора по Споразумението за стабилизация и асоцииране. Според съобщенията, срещата в понеделник на външните министри на страните-членки на ЕС вероятноще приключат с искане за действия до това време. В петък, сръбският премиер Войслав Кощуница отново заяви, че правителството му прави всички възможно, за да изправи Младич пред правосъдието.
						Други новини - Международният съд ще започне изслушването в понеделник на дело, заведено от Босна и Херцеговина (БиХ) срещу Сърбия през 1993 г. БиХ обвинява Белград, че е мобилизирал, екипирал и помогнал на войски на босненските сърби, които са извършили военни престъпления и геноцид по време на конфликта през 1992-1995 г.
						Междувременно първото дело, прехвърлено от трибунала на ООН за военни престъпления към балканска страна, е в ход в Сараево. Радован Станкович е съден за задържане и мнокократно изнасилване на няколко мюсюлманки във Фока през 1992 г. (Бета, Б92, AФП - 26/02/06; Политика - 25/02/06; AП - 24/02/06)
