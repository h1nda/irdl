ЕС призова Албания да се бори срещу отглеждането на наркотични растения 
					19/09/2008
					 
						БРЮКСЕЛ, Белгия -- Едно от условията, които Албания трябва да изпълни, за да получи споразумение за либерализиране на визовия режим с ЕС, е да спре всякакво нелегално отглеждане на наркотични растения, каза заместник-председателят на Европейската комисия Жак Баро в четвъртък (18 септември). Баро направи това изявление на пресконференция в Брюксел, където представи провеждания план на ЕС за борба с трафика на наркотици през Балканите, включително и през Албания. Баро съобщи, че по време на своята среща с албанския външен министър Лулзим Баша по-рано тази седмица е казал на Баша, че "... това е един от въпросите, по които сме много взискателни. Ние искаме Албания да бъде много ефикасна в своята борба срещу производството на наркотици". (Топ Ченъл, Клан, Алсат - 18/09/08)
