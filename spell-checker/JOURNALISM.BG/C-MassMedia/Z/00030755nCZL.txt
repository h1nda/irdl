Черна гора и Македония съобщават за нови случаи на свински грип
					29/06/2009
					 
						ПОДГОРИЦА, Черна гора -- Черна гора потвърди в неделя (28 юни) нов случай на свински грип при пациент, който се лекува в болница в Подгорица. Той е пристигнал в Черна гора от Перу. Четирима души, които са били в контакт с него, се намират в същата болница. Това е едва вторият потвърден случай на заболяването в страната.
						Междувременно Македония е в състояние на повишено внимание, след като 4-годишно момче от Австралия даде положителен резултат на медицинския тест за вируса. Извършват се допълнителни тестове в лаборатория в Лондон. Министерството на здравеопазването заяви, че няма причини за паника. (РТЧГ, Мина, Танюг, Макфакс, A1 - 28/06/09)
