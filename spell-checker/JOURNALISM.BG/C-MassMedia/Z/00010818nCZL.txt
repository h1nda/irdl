Гърция отчита успехи при провеждане на учение за олимпийска сигурност
17/05/2004
 
АТИНА, Гърция -- Министърът на обществения ред Джордж Вулгаракис заяви в неделя (16 май), че е доволен от резултатите от четиридневното учение, което изпробва способността на страната да отговори на евентуални терористични нападения по време на Олимпиадата през август. "Даден ни бе шанс да проучим различни сценарии и алтернативи за оценка на способността на страната да създаде безопасна среда на олимпийските обекти," каза Вулгаракис. Представители на консултативния съвет на седемте нации наблюдаваха проверката. Това бе осмото учение по въпросите на сигурността досега. Също в неделя Министерството на обществения ред изключи възможността въоръжен персонал на чужда държава да придружава спортистите. Според говорител гръцката полиция е готова да охранява спортистите както във, така и извън олимпийските обекти. (АП, Сънди таймз, АНА, МПА - 16/05/04)
