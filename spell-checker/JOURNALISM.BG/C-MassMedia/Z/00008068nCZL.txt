Полицейски началник в БиХ обвинява местна престъпна група за експлозиите в Сараево
21/08/2003
 
САРАЕВО, Босна и Херцеговина (БиХ) -- Дирекцията на криминалната полиция към вътрешното министерство подозира неидентифицирана престъпна група за неотдавнашната серия от взривове в Сараево. Шефик Халилович, директор на криминалната полиция, заяви в сряда (20 август), че членовете на групата са най-вероятно граждани на БиХ. Той се е срещнал със свои колеги от Република Сръбска, за да предприемат съвместни мерки за идентифициране на заподозрените, но не е обещал бързи арести. В хода на разследването прокурорът на кантон Сараево Мустафа Бишич е разпоредил да бъдат разпитани 40 души. (Независне новине, БХ Радио 1, Би Би Си - 20/08/03)
