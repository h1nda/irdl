Гръцкото правителство изготви законопроект за петролопровод
					02/07/2010
					 
						АТИНА, Гърция -- Правителството прие в четвъртък (1 юли) законопроект за изграждането на петролопровода Бургас-Александруполис (Дедеагач), с който се урежда отчуждаването на земите, необходими за изграждането на съоръжението. Законопроектът предвижда компенсации за собствениците на земя. "Това е проект от национално значение, който ще бъде от полза за обществото. Продължаваме усилията си за обезпечаване на строителството," заяви министерството на околната среда, енергетиката и климатичните промени. Очаква се петролопроводът да преминава от българския град Бургас на Черно море до Александруполис в Североизточно Егейско море, заобикаляйки Босфорския пролив. Той е основан на тристранно споразумение, подписано през март 2007 г. (ИТАР-ТАСС, АНА-МПА - 01/07/10)
