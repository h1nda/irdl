Узбекски бежанци пристигнаха в Румъния
					31/07/2005
					 
						БУКУРЕЩ, Румъния -- Общо 456 бежанци от Узбекистан пристигнаха в западния румънски град Тимишоара в петък (29 юли). Правителството съобщи в четвъртък решението за даване на подслон на бежанците, които напуснаха Узбекистан след изблиците на насилия през май. Узбеките прекараха последните два месеца в лагер на ООН в съседен Киргизтан. Те ще останат в Румъния около шест месеца, след което ще бъдат изпратени в други страни. ООН, САЩ и британското председателство на ЕС похвалиха жеста на Румъния. (Ромпрес - 30/07/05)
