ЮНМИК обяви началото на изборния процес в Косово 
					17/08/2007
					 
						ПРИЩИНА, Косово, Сърбия -- Заместник-ръководителят на ЮНМИК Стивън Шук подписа в четвъртък (16 август) административна наредба, с която упълномощи Централната избирателна комисия да започне подготовката за изборите в Косово. Комисията ще одобрява кандидатите и политическите партии, ще състави избирателните списъци и ще определи разходите за изборите. 
						В отделно изявление говорителят на ЮНМИК Александър Иванко заяви, че датата на парламентарните и местните избори ще бъде определена в началото на идния месец. (РСЕ, РТК, Танюг - 16/08/07)
