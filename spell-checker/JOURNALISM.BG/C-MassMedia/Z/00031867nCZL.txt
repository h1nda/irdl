Сръбският външен министър Йеремич приветства успеха на референдума в Ирландия
					04/10/2009
					 
						БЕЛГРАД, Сърбия -- Външният министър Вук Йеремич заяви в събота (3 октомври), че положителният изход от референдума за ЕС в Ирландия отбелязва началото на "нов епизод в развитието на ЕС" и отваря вратата за всички страни в Европа, включително и за онези в Западните Балкани. Резултатите от референдума в събота показаха ,че повече от две трети от ирландските избиратели подкрепят Лисабонския договор, който регулира функционирането на блока на 27-те. Подчертавайки, че членството на Сърбия в ЕС е стратегическа цел, Йеремич заяви, че "скоро споразумението ще влезе в сила и ще даде възможност за това." (Б92, Taнюг - 03/10/09)
