Вашингтон определи доклада на неправителствената организация за незаконната търговия на Югославия с оръжие като неточен
05/12/2002
 
ВАШИНГТОН, САЩ -- Администрацията на САЩ квалифицира доклада на Международната кризисна група (МКГ) за незаконната търговия на Югославия с оръжия като неточен и спекулативен. Говорителят на Държавния департамент на САЩ Филип Рийкър каза в сряда (4 декември), че Вашингтон не може да подпише искането за преустановяване на международната помощ за Белград. Той подчерта също, че разследванията продължават и че заключенията на МКГ са прибързани. По-рано тази седмица МКГ заяви, че югославските власти не са успели да спрат търговията с оръжие със страни под ембаргото на ООН - сделки, които са започнали по време на управлението на Милошевич. Представителите на югославското и сръбското правителство отхвърлиха доклада. (Танюг, ФоНет, БиБиСи - 04/12/02)
