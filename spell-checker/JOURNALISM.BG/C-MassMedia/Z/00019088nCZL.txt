Черна гора стана 192-ят член на ООН
					29/06/2006
					 
						НЮ ЙОРК, Съединени щати -- Новата независима държава Черна гора стана 192-ят член на ООН в сряда (28 юни). Резолюцията за приемането на Черна гора бе представена от Австрия, която в момента е председател на ЕС. След това председателят на Общото събрание на ООН Ян Елиасон поиска приемане на резолюцията с акламации и след това обяви балканската република за пълноправен член. Пред сградата на ООН знамето на Черна гора бе изигнато до знамената на останалите страни членки.
						Също в сряда Черна гора и Сърбия постигнаха общо споразумение по въпроси, свързани с членството в меджународни финансови институции след референдума. След разговори в Подгорица сръбският финансов министър Младжан Динкич каза, че Белград ще наследи членството на бившата съюзна държава в МВФ и други институции според сегашните квоти, но ще трябва да даде компенсации на Черна гора. (Ройтерс, AП, Вести - 29/06/06; Мина, Танюг - 28/06/06)
