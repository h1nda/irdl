Съветът на ЕС потвърди назначението на еврокомисари от България и Румъния
					03/01/2007
					 
						БРЮКСЕЛ, Белгия -- Съветът на ЕС потвърди във вторник (2 януари) назначаването на новите български и румънски членове на Европейската комисия. Меглена Кунева е новият еврокомисар с ресор защита на потребителите, а Леонард Орбан е еврокомисар с ресор езиково многообразие. Съветът одобри няколко други назначения за новоприетите страни, включително за Сметната палата и за Съда на европейските общности. Той също определи датите на ротационното председателство на ЕС до 2020 г. България ще поеме председателството на Съюза през втората половина на 2018 г., а Румъния една година по-късно. (Найн o'клок - 03/01/07; Уеб-сайт на ЕС, Ромпрес - 02/01/07)
