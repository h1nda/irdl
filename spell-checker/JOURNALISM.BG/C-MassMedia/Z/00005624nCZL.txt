Лекари от ООН ще прегледат Бобетко
12/01/2003
 
ЗАГРЕБ, Хърватска -- Правителството обяви в петък (10 януари), че през следващата седмица в Хърватска се очаква екип от лекари на ООН, които да установят дали бившият началник-щаб на армията Янко Бобетко е в състояние да издържи процес за военни престъпления. 84-годишният генерал в оставка беше хоспитализиран скоро след като Трибуналът на ООН издаде обвинителния акт срещу него. Хърватските лекари твърдят, че той е в критично състояние и не може да присъства на съдебния процес. (АФП - 10/01/03)
