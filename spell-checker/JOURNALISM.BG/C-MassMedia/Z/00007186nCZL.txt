Хърватското правителство ще вземе решение по либерализацията на визите за Сърбия-Черна Гора
04/06/2003
 
ЗАГРЕБ, Хърватия -- Хърватското правителство ще вземе решение за облекчаване на визовия режим за Сърбия-Черна Гора на заседанието си в сряда (4юни), каза премиерът Ивица Рачан във вторник. Рачан посочи, че отмяната на визите ще бъде временна и ще бъде въведена за периода от 10 юни до края на годината. Заместник-външният министър Иван Симонович оцени високо готовността на Белград, изразена от сръбския министър на правосъдието Владан Батич по време на посещението му в Загреб по-рано тази седмица, да бъдат върнати откраднатите хърватски регистри с актове за раждане, свидетелства за сключен брак, смъртни актове и нотариални актове за земя. (ХИНА, ХРТ 1 ТВ, Би Би Си - 03/06/03)
