Италия потвърди подкрепата си за стремежите на Македония за членство в ЕС и призова за провеждане на реформи
					29/03/2007
					 
						РИМ, Италия -- В сряда (28 март) македонският външен мнистър Антонио Милошоски се срещна в Рим с правителствени и парламентарни представители. Той каза, че те са го уверили, че Италия подкрепя стремежите на Македония за присъединяване към ЕС. Милошоски отбеляза обаче, че отново му е било казано, че Македония трябва да осъществи набелязаните реформи, за да отговори на критериите за членство.
						Други новини – Заместник помощник-секретарят по отбраната на САЩ Даниел Фата посети в сряда Скопие за провеждане на разговори с президента Бранко Цървенковски и с прдставители на министерството на отбраната. Фата подчерта необходимостта за тласък на ключовите реформи в Македония, за да се подобрят шансовете за получаване на покана за членство в НАТО през следващата година. (A1 ТВ, МИА - 28/03/07)
