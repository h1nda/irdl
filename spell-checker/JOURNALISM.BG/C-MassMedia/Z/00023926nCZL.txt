Караманлис получи мандат за сформиране на следващото гръцко правителство
					18/09/2007
					 
						АТИНА, Гърция -- В понеделник (17 септември) президентът Каролос Папуляс връчи на министър-председателя Костас Караманлис мандат за сформиране на следващото гръцко правителство след официалното потвърждение, че неговата партия "Нова демокрация" е спечелила изборите в неделя с малко мнозинство. Караманлис ще има три дни, за да представи своите нови министри. Той каза, че неговият следващ кабинет ще бъде по-малък и ще включва нови имена. Експертите очакват външният министър Дора Бакоянис и министърът на финансите Георгиос Алогоскуфис да запазят своите постове. Министърът на обществения ред обаче може да бъде сменен заради неадекватната реакция на противопожарната служба при пожарите, които се разразиха в страната през август. Вероятно ще има промяна и в министерството на образованието.
						"Нова демокрация" ще има 152 места в 300-членния паламент, докато главната опозициона партия ПАСОК ще има 102 места, което е загуба от 15 места за партията. Комунистите ще получат 22 места, лявата коалиция - 14, а крайнодясната партия ЛАОС - 10 места. (Логос, Елефтерос Типос - 18/09/07; Ройтерс, АП, АФП, Дойче Веле, Блумбърг, ЕРТ, АНА-МП, ИТАР-ТАСС - 17/09/07)
