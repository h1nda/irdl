Албания изпраща нова част в Ирак 
					12/10/2004
					 
						ТИРАНА, Албания -- 71 военнослужещи от албанските части за специални операции заминаха за Ирак в понеделник (11 октомври), за да заменят контингента на тази страна в Мосул. Войниците ще изпълняват небойна мисия под американско командване и функциите им ще бъдат ограничени предимно до охрана на градското летище. Албанската част се ротира на всеки шест месеца. Други новини: Правителството публикува доклад в понеделник, който показва, че Албания се нуждае от 22 млн. щ.д. за справяне с бедността. Според документа, подготвен съвместно с ПРООН, 25,4 % от населението живее на прага на бедността. (Albanian Daily News - 12/10/04; AП, AФП - 11/10/04)
