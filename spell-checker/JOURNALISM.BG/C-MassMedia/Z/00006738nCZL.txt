Турският съд забавя решението за преразглеждане на делото на бивши кюрдски политици
27/04/2003
 
АНКАРА, Турция -- Съдът по държавната сигурност не взе решение в петък (25 април) по спорния въпрос за преразглеждане на делото на четирима бивши турски парламентаристи от кюрдски произход, които бяха вкарани в затвора преди девет години по обвинение в сепаратизъм. Съдът също отхвърли молбата на защитата за разпитване на свидетелите, които да дадат показания в полза на осъдените, както и за изключването на други такива, свидетелствали против тях. През 2001 г. Европейският съд по правата на човека прецени, че процесът срещу кюрдите е бил несправедлив, тъй като свидетелите на защитата не бяха разпитани. Преразглеждането на делото бе отложено за миналия месец в очакване на приемането на съответните закони. Европейските правозащитни наблюдатели следят отблизо случая. (Анадолска агенция, АФП - 25/04/02)
