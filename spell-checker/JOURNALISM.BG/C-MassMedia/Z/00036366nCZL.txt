Косовската полиция арестува петима заподозрени за отвличане
					14/10/2010
					 
						ПРИЩИНА, Koсово -- Полицията арестува пет души във вторник (12 октомври), заподозрени в отвличането на бизнесмен от Западно Косово. Съдия от районния съд в Пея/Печ нареди задържаните да престоят в ареста 30 дни. Според неназовани медийни източници сред тях са косовски полицай и беглец, издирван от Интерпол. Всички заподозрени са бивши членове на Армията за освобождение на Косово. Съобщава се, че и ЮЛЕКС участва в разследването. От бизнесмена, чието име не се съобщава, няма следа от 23 септември, когато полицията съобщи че е изчезнал, докато е пътувал от Прищина до Пея/Печ. (Експрес, РТК, Aрта ТВ - 14/10/10)
