Хърватия и Турция са сред страните, критикувани от ООН заради закони, легитимиращи половата дискриминация
					28/01/2005
					 
						НЮ ЙОРК, Съединени щати -- Хърватия и Турция са сред група държави, критикувани от комитет на ООН заради съществуването на закони, легитимиращи половата дискриминация. Комитетът на ООН по ликвидиране на дискриминацията срещу жените заяви в четвъртък (27 януари), че експертите му са изследвали наскоро издадени официални документи от осем страни членки и са установили, че там съществуват закони, легитимиращи половата дискриминация. В групата са още Италия, Алжир, Габон, Лаос, Парагвай и Самоа. Комитетът ще издаде препоръки за преразглеждане на конкретни закони. (ХИНA - 28/01/05; Уеб-сайт на ООН - 27/01/05)
