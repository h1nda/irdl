Политиците в БиХ се споразумяха да увеличат правомощията на централния кабинет
					20/12/2005
					 
						САРАЕВО, Босна и Херцеговина (БиХ) -- Политическите лидери в БиХ се договориха да засилят властта на централното правителство като мярка за намаляване на етническото разделение, каза посланикът на САЩ в БиХ Дъглас Макелхъни в понеделник (19 декември). Преговорите между лидерите на основните мюсюлмански, сръбски и хърватски политически партии започнаха преди месец в Брюксел и продължиха във Вашингтон, където бе обсъдено премахването на тристранното председателство и създаването на единна президентска институция. Според Макелхъни е постигнато споразумение за нова поправка в конститиуцията, която ще даде допълнителни правомощия на премиера на централното правителство. Ще бъдат създадени и две нови министерства. (Независне новине - 20/12/05; Ройтерс, Фена, РТРС, ПБС БиХ - 19/12/05)
