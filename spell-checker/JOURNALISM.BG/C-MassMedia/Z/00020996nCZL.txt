Лишени от правоспособност полицаи в БиХ прекратиха гладната си стачка до 15 януари
					17/12/2006
					 
						САРАЕВО, Босна и Херцеговина (БиХ) -- Лишените от правоспособност полицаи, които провеждаха гладна стачка от началото на седмицата, решиха в петък (15 декември) временно да замразят своите протестни действия до 15 януари 2007 г. Според Ненад Старчевич, председател на Асоциацията на лишените от правоспособност полицаи от Република Сръбска (РС), те са се съгласили да преустановят стачката след среща с министъра за човешките права на БиХ Мирсад Кебо, който ги е уверил, че правителството на БиХ ще създаде специална комисия, която да преразгледа сертификационния процес. Полицаите бяха лишени от правоспособност от бившите специални международни полицейски сили на ООН между 1996 и 2002 г. (ПБС БиХ, РТРС, Срна - 15/12/06)
