Нови въпроси възникват около убийството на Джинджич
16/02/2004
Нови факти около убийството на сръбския премиер на 12 март м.г. отведоха германски експерти до заключението, че трябва да се предприеме нова възстановка на престъплението.
От Давор Коникушич за Southeast European Times в Белград - 16/02/04
 
 
Звездан Йованович, основната, фигура обвинена за убийството на премиера Зоран Джинджич, не е свързан с оръжието, за което се предполага, че е било използвано при убийството.[Андрия Илич]
Докладът на Федералния институт по криминология във Висбаден, Германия, относно убийството на сръбския премиер Зоран Джинджич бе готов на 20 май, 2003 г., но бе публикуван в Белград едва наскоро. Обект на интерес са материали, които се съхраняват с гриф "държавна тайна".
Във фокуса на обществения дебат в Сърбия е автоматът Калашников, изследван във Висбаден заедно със снайпера "Хеклер и Кох", за който се смята, че са били използвани при убийството. Дебатите бяха подхранвани от свидетелски показания, според които срещу Джинджич е било стреляно от повече от едно място в този ден в Белград.
Автоматът "Калашников" е бил изпратен в Германия, за да се проследи серийният му номер, който е бил преди това заличен. Балистични експерти са уверени, че с този автомат не е било стреляно в момента на убийството. Имайки предвид дистанцията на изстрела, това би било едно неточно оръжие. Някои допускат, че автоматът "Калашников" е бил отзад в колата, от която е бил изхвърлен, тъй като някой просто е искал да се освободи от излишен товар.
Снайперът, чийто сериен номер е бил също така заличен, не би могъл да се свърже със звеното за специални операции, чиито членове са сред лицата, обвинени за убийството. Не съществува и връзка с клана "Земун", престъпна организация, за която се предполага, че е планирала убийството на Джинджич. Германските експерти са идентифицирали произхода на оръжието въз основа на номера в основата на куршума. Британска марка е била идентифицирана чрез буквите RSAF -- Royal Small Arms Factory - със завод-производител в Енфилд, Англия.
Звездан Йованович, основната фигура, обвинена във връзка с убийството на Джинджич, не е бил свързан с автомата "Калашников". ДНК следите, открити върху автомата, не съвпадат с тези на Йованович. Това се отнася и за ДНК следите върху фасовете, намерени в стаята, от която е извършено престъплението.
Въз основа на заключенията на термичната балистична експертиза германските експерти са препоръчали да се извърши втора възстановка на престъплението. Много от моментите, които доскоро изглеждаха неясни, сега излизат наяве поради показанията и изявленията на свидетели.
