Кипърските лидери обсъдиха външните отношения в бъдещото федерално правителство
					17/12/2008
					 
						НИКОЗИЯ, Кипър -- Президентът Деметрис Христофиас и кипърският турски лидер Мехмет Али Талят се срещнаха във вторник (16 декември) за нов кръг от преговорите за обединение. Те се съсредоточиха върху външните отношения в бъдещото федерелно правителство, в контекста на главата за администрацията и поделянето на властта. "Ние се споразумяхне по някои въпроси, а по някои други не можахме", каза Талят след срещата, като добави, че в момента няма основания за песимизъм. Страните ще се срещнат отново на 22 декември. (Си Ен Ей, IKypros, Филелефтерос, ДПА, Анадолска информационна агенция, Хюриет - 16/12/08)
