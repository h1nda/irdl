ЕС приветства решението на Словения и Хърватия да отнесат граничния си спор в МС
					29/08/2007
					 
						БРЮКСЕЛ, Белгия -- Европейската комисия (ЕК) приветства споразумението, постигнато от министър-председателите на Хърватия и Словения - Иво Санадер и Янез Янса - продължаващият граничен спор между двете страни да бъде отнесен в Международния съд в Хага. В изявление за "Ютарни Лист" във вторник (28 август) говорителят на ЕК Михаел Ман каза, че фактът, че двете страни са успели да се споразумеят за арбитър по спора, е важна стъпка напред. Той добави, че ЕК се надява, че двете правителства сега ще засилят преговорите, целящи решаването на всички останали спорни въпроси. Ман призова също така Хърватия да не обявява едностранно специална екологична и риболовна зона в Адриатика. (ХРТ, ХИНА - 28/08/07)
