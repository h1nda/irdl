Според Кощуница Сърбия ще формира ново правителство
18/02/2004
 
БЕЛГРАД, Сърбия-Черна Гора -- Бившият югославски президент Воислав Кощуница заяви пред репортери във вторник (17 февруари), че очаква да получи мандат за съставяне на следващото сръбско правителство до края на февруари. По-рано същия ден той се срещна с лидерите на Сръбското движение за обнова и на Г-17 Плюс, за да обсъди новия кабинет и неговата платформа. Демократическата партия на покойния премиер Зоран Джинджич не взе участие в преговорите. Новият умерен съюз следователно ще трябва да разчита на гласовете на социалистите на Слободан Милошевич, за да получи одобрение от парламента за своето правителство.
Други новини: президентът на Сърбия-Черна Гора Светозар Марович се срещна във вторник с приключилия мандата си американски посланик Уилям Монтгомъри. Двамата заключиха, че отношенията са се подобрили през последните две години и са вече стабилни. (АП, АФП, Б92, Танюг, Би Би Си - 17/02/04)
