Косовски сръбски семейства напускат Обилич
09/06/2003
 
ПРИЩИНА, Косово, Сърбия-Черна Гора -- Съобщава се, че двадесет и три косовски сръбски семейства са решили да напуснат косовския град Обилич след убийството през миналата седмица на цяло семейство, чиято къща е била впоследствие опожарена. Бежанците обвиняват КФОР и УНМИК , че не са в състояние да гарантират тяхната безопасност. Сръбският координатор за Косово Небойша Чович призова семействата да останат в града, като каза, че убийците целят именно тяхното изселване. Съветът за сигурност на ООН осъди престъплението, като посочи, че то е насочено срещу многоетническия характер на провинцията. (Б92, Танюг, Би Би Си, Бета - 08/06/03)
