Румънският министър на правосъдието подаде оставка
					10/12/2007
					 
						БУКУРЕЩ, Румъния -- Министърът на правосъдието Тудор Киуариу обяви в неделя (9 декември), че ще подаде оставка, за да даде възможност да се проведе разследване срещу него. Той каза пред репортери, че не желае политическото боричкане да навреди на доверието в институциите и да спъва работата на съдебната система. Прокуратурата иска да разследва министъра във връзка със сделка с недвижим имот, в която е замесен и бившият министър на далекосъобщенията Жолт Наги. Критиците на Киуариу твърдят, че той е оценил парцел земя на 5 милиона евро, докато истинската му цена е била 20 пъти по-висока. Министърът отрича да е извършил нещо нередно, като завява, че е жертва на "абсурдна постановка". Бъсеску публично призова за освобождаването на Киуариу миналата седмица. (Бюдапест Бизнес Джърнъл, Найн o'клок, Hotnews.ro, Котидианул, АП, Дойче Веле, Гъндул - 10/12/07; Ромпрес, Медиафакс, АФП, АП - 09/12/07)
