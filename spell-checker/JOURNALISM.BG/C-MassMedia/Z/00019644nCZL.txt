Върховният представител разреши на четирима бивши политици от БиХ отново да се кандидатират за държавни постове
					18/08/2006
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг реши да позволи на четирима бивши политици от БиХ отново да се кандидатират за държавни постове. Те обаче няма да могат да заемат старите си постове. Предишните върховни представители бяха уволнили от длъжност четиримата -- Иван Мандич, Емин Скопляк, Ахмед Смаич и Мирко Стойчинович -- заради възпрепятстване на мирния процес. 
						Също в четвъртък Шварц-Шилинг и посланикът на САЩ в БиХ Дъглас Макелхъни се срещнаха с премиера Аднан Терзич, за да обсъдят последните събития в страната. Тримата бяха единодушни, че отказът на Република Сръбска да направи компромис в областта на полицейската реформа може да има сериозни последствия. (Фена, ПБС, РТРС - 17/08/06)
