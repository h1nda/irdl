Пицула: Хърватска се интересува от проекти във възстановяването на Ирак
16/05/2003
 
СТРАСБУРГ, Франция -- На сесия на Комитета на министрите на Съвета на Европа хърватският външен министър Тонино Пицула заяви, че фирми в неговата страна желаят да участват във възстановяването на следвоенен Ирак. Той каза, че Загреб подготвя предложения за сътрудничество с многонационалните компании, изпълнители на проекти, и ще се включи в инициативите на ООН.
В други новини, плановете за посещението на папа Джон Пол Втори в Хърватска се затвърдиха. Той ще пристигне на 5 юни на летището на остров Кърк и ще посети Риека, Дубровник, Осиек и Задар. (ХИНА, ХРТ - 15/05/03; Би Би Си - 09/05/03)
