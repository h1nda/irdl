Хиляди присъстваха на погребението на 80 босненски жертви от войната в Бръчко 
					18/06/2007
					 
						САРАЕВО, Босна и Херцеговина (БиХ) -- Повече от 5 000 души се събраха в събота (16 юни) в северния окръг Бръчко в БиХ за погребението на 80 души, убити там през 1992 г. в началото на конфликта. Жертвите, 77 босненски мюсюлмани и трима босненски хървати, са били убити скоро, след като босненските сръбски войски завзели града и започнали кампания на етническо прочистване. Жертвите бяха идентифицирани посредством ДНК тестове след ексхумиране на телата от масов гроб в Горица миналата година. 
						Други новини -- Генералният секретар на Интерпол генерал Роналд Ноубъл пристигна в неделя на двудневна визита в БиХ. Целта на посещението му е обмяна на опит с Международната комисия за изчезналите лица, чийто експертен опит се оказа от решаващо значение, например когато цунами удари Азия през декември 2004 г. (Дневни Аваз - 17/06/07; РТРС, Фена, АФП, АП, Би Би Си - 16/06/07)
