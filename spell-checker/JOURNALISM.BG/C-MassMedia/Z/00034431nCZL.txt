Започна съдебен процес срещу двама заподозрени членове на "Ергенекон"
					05/05/2010
					 
						АНКАРА, Турция -- Процесът срещу висш прокурор и генерал от армията, заподозрени в участие в така наречената "мрежа Ергенекон", започна в гр. Ерзурум във вторник (4 май). Организацията "Ергенекон" е обвинена в планиране на организирането на хаос, за да бъде свалено правителството на управляващата Партия на справедливостта и развитието. Генерал Салдърай Берк, командващ на Трета армия в Ерзинджан, и главният прокурор на града Илхан Джиханер са изправени пред съда заедно с 12 други заподозрени. Всеки от тях е заплашен от десет години затвор, ако бъде осъден за членство в терористична организация. Берк, най-високопоставеният държавен служител, изправен пред съда в резултат на тригодишното разследване, не присъства на съдебното заседание във вторник. (Хабертюрк, Радикал - 05/05/10; АФП, Прес ТВ, Анадолска информационна агенция - 04/05/10)
