Италия предоставя на Албания финансиране за борба със замърсяването на околната среда
					27/08/2009
					 
						ТИРАНА, Албания -- Италианското правителство ще отпусне на Албания 750 000 евро за закупуването на два специално оборудвани кораба за борба със замърсяването на крайбрежните води, съобщиха в сряда (26 август) местните медии. Помощта, за която беше съобщено по време на посещението на италианска делегация, ще бъде използвана от албанската военноморска бригада, за да се подпомогне опазването на околната среда. Италия оказва помощ на албанските военноморски и сухопътни сили от 1997 г. и е допринесла значително за усилията за постигане на стандартите на НАТО. (Газета Шкиптаре, Шекули - 27/08/09; Balkan Web, Топ Нюз - 26/08/09)
