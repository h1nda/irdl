Министрите на вътрешните работи на Албания и Македония обсъдиха сътрудничеството
					30/01/2005
					 
						ОХРИД, Македония -- Министрите на вътрешните работи на Албания и Македония Игли Тоска и Любомир Михайловски се срещнаха в Охрид в петък (28 януари), за да обсъдят съвместни инициативи в борбата с организираната престъпност и незаконният трафик. Те окачествиха като успешно сътрудничеството в борбата с незаконния трафик. Според съобщенията, двамата министри планират да установят общи полицейски патрули по албанско-македонската граница. 
						В други новини, новоназначеният посланик на Австрия в Албания Клаус Деркович обеща продължаване на подкрепата на неговата страна за усилията на Албания към евро-атлантическа интеграция. Той връчи акредитивните си писма на президента Алфред Мойсиу в петък. (Утрински Весник, Албейниън нюз - 29/01/05)
