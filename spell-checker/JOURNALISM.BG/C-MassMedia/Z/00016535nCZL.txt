Македонският премиер Бучковски обеща помощ на Албания за преодоляване на енергийната криза
					08/11/2005
					 
						СКОПИЕ, Македония -- В понеделник (7 ноември) премиерът Владо Бучковски обеща, че страната му ще помогне на съседна Албания в продължаващата електроенергийна криза. Бучковски даде това обещание по телефона по време на разговор с албанския си колега Сали Бериша. Сред възможните мерки е транзитиране към Албания на част от електричеството, което Македония внася от Гърция, и освобождаване на повече вода от Охридското езеро към река Черен Дрин в Албания, за да се увеличи производството на водните електроцентрали. (Албейниън нюз - 08/11/05; Макфакс - 07/11/05)
