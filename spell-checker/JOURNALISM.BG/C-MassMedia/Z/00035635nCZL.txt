Хърватски съд одобри екстрадирането на Калинич 
					12/08/2010
					 
						ЗАГРЕБ, Хърватия -- Районният съд на Загреб съобщи в сряда (11 август), че е одобрил екстрадирането в Сърбия на Сречко Калинич, укриващ се престъпник, осъден за убийството през 2003 г. на сръбския министър-председател Зоран Джинджич. Окончателното решение за екстрадирането обаче ще бъде взето от министъра на правосъдието Дражен Бошнякович, отбеляза съдът. Калинич има на разположение три дни, за да обжалва решението. Членът на престъпната групировка „Земунски клан” Калинич се укриваше от седем години до момента на задържането му в Загреб през юни. През 2007 г. той беше признат за виновен в убийството на Джинджич и осъден задочно на 30 години затвор. (АФП, Танюг, Б92, Радио Свободна Европа - 11/08/10)
