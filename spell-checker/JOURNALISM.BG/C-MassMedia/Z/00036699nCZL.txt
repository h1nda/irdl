На повторния процес срещу Харадинай бяха повдигнати обвинения
					12/11/2010
					 
						ХАГА, Холандия -- Прокуратурата на Трибунала на ООН за военни престъпления повдигна в четвъртък (11 ноември) обвинения срещу бившия премиер Рамуш Харадинай за убийства, изтезания и жестоко отношение към сърби, роми и албанци. Другите двама членове на "Армията за освобождение на Косово" (АОК) - Идриз Балай и Лахи Брахимай - също получиха по шест обвинения във връзка с военни престъпления, извършени в лагера на АОК в района на Дечани между 1 март и 30 септември 1998 г. Трибуналът нареди частично преразглеждане на делото срещу тримата през юли. Първоначално съдени през 2008 г. по обвинения в престъпления срещу сърби и техни сътрудници през 1998 г., Харадинай и Балай бяха оправдани, а Брахимай бе осъден за изтезания и получи присъда от шест години затвор. Сега тримата са задържани в Центъра за задържане в Хага, очаквайки новия процес догодина. (Бета, Радио Свободна Европа - 11/11/10)
