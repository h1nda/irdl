Сърбия протестира срещу признаването на Косово от Литва
					08/05/2008
					 
						БЕЛГРАД, Сърбия -- Министерството на външните работи изпрати протестна нота до Литва в сряда (7 май) заради признаването на независимостта на Косово. В нотата се подчертава противопоставянето на Сърбия на едностранно обявената независимост на бившата й провинция и се отправя предупреждение за възможни последици за сигурността. 
						Също в сряда сръбският външен министър Вук Йеремич заяви, че едностранното обявяване на незавимост от страна на Косово не е решило нито един проблем. В обръщение към Комитета на министрите на Съвета на Европа в Страсбург Йеремич заяви, че независимостта на Косово е довела до разделение не само в региона, но също и в Европа. Тя не е подобрила сътрудничеството, нито е допринесла за помирение и стабилност, добави той. (Taнюг, БолкънИнсайт, Бета - 07/05/08)
