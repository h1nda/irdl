ЕС налага нови забрани върху вноса от региона около Турция заради птичия грип
					10/01/2006
					 
						БРЮКСЕЛ, Белгия -- След разпространението на птичи грип в Турция ЕС обяви в понеделник (9 януари), че е наложил забрана върху вноса на необработена перушина от шест страни в региона, граничещи с Турция. Мярката се отнася за Армения, Азърбайджан, Ирак, Иран, Грузия и Сирия.
						Междувременно в Турция властите са отцепили цели части от Анкара и Истанбул, за да дезинфекцират и унищожават птици. През последните дни птичият грип се разпростря от източната част на страната на запад, което предизвика сред населението силно недоволство от правителството. Всички заразени хора са имали пряк контакт с птици. 
						Също в понеделник полицията в Истанбул съобщи за ареста на седем предполагаеми членове на Кюрдската работническа партия, за които се твърди, че са планирали "грандиозен" терористичен удар в града. Иззети са около 12 кг експлозиви. (Ройтерс, АФП - 10/01/06; НТВ, TurkishPress.com, Ройтерс - 09/01/06)
