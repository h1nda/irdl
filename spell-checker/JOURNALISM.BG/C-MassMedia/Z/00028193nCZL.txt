ЕС обеща 7,6 милиона евро помощ за поразения от суша Кипър
					27/10/2008
					 
						НИКОЗИЯ, Кипър -- Европейската комисия (ЕК) предложи 7,6 милиона евро помощ, която да подпомогне Кипър в покриването на щетите, причинени от жестоката суша през последните две години, съобщиха местните медии в неделя (26 октомври). Средствата, предоставени от Фонд "Солидарност" на ЕС, ще помогнат главно за покриване на разходите по спешните мерки, като транспортирането на вода от Гърция. Това е първият случай, в който ЕК използва Фонд "Солидарност" за предоставяне на финансова помощ за спешни мерки в отговор на изключителната суша, каза комисарят по регионалната политика на ЕС Данута Хюбнер. Щетите и свързаните с тях разходи достигнаха до 1,25 % от брутния национален доход. (Си Ен Ей, Фамагуста Газет, Филелефтерос - 26/10/08)
