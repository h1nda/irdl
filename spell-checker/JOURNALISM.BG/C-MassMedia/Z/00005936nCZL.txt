Няколко албанци в южна Сърбия задържани за незаконно притежаване на оръжие
10/02/2003
 
БУЯНОВАЦ, Сърбия-Черна гора -- В неделя (9 февруари) местният сръбски съд реши седемте етнически албанци, арестувани в южна Сърбия в събота, да бъдат задържани за един месец до приключване на следствието. Задържаните са заподозрени в "заговор за извършване на враждебна дейност", след като у тях е намерено голямо количество оръжие. Освен оръжието, властите са намерили и пропагандни материали за бившата Освободителна армия на Прешево, Медведжа и Буяновац. Други петима арестувани са били освободени поради липса на доказателства. (Б92, ФоНет, Танюг, БиБиСи - 09/02/03)
