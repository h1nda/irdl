Български и австрийски полицаи арестуваха 15 души и разбиха международна престъпна мрежа
					07/10/2005
					 
						СОФИЯ, България -- В четвъртък (6 октомври) официални лица съобщиха, че българската и австрийската полиция с помощта на "Европол" са арестували 15 души от различни националности по обвинения в участие в добре организирана престъпна мрежа. Полицаите са претърсили над 30 жилища и офиси в двете страни и са открили голямо количество фалшиви лични карти, кредитни карти и фалшифицирани документи на български институции, включително и на министерства. Те са конфискували също оръжия, синтетични наркотици, фалшиви банкноти евро и значително количество пари в брой. (БНН, Агенция "София нюз" - 06/10/05)
