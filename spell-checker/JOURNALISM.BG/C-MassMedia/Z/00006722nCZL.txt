Специални полицейски части на РС извършиха обиск в хотел в Баня Лука
25/04/2003
 
БАНЯ ЛУКА, Босна и Херцеговина (БиХ) -- Специални полицейски части на Република Сръбска (РС) проведоха акция в хотел "Босна" в Баня Лука и извършиха обиск в продължение на два часа в четвъртък (24 април). Началникът на полицията на РС Радомир Негос съобщи, че операцията е била проведена след получаване на информация, че в хотела са отседнали двама престъпници, свързани със Земунския клан в Сърбия. В началото на седмицата Службата на Върховния представител и органите на сигурността на БиХ приеха план за предотвратяване преминаването на престъпници от Сърбия в БиХ, след като Белград отмени извънредното положение. (Източници на СВП - 25/04/03; РТРС, НТВ Хаят - 24/04/03)
