Косовски държавни ръководители се срещнаха с британски лидери в Лондон
					21/11/2008
					 
						ЛОНДОН, Великобритания -- Външният министър Дейвид Милибанд приветства в четвъртък (20 ноември) бъдещето на Косово „в европейското семейството” по време на среща с президента на младата държава Фатмир Сейдиу и премиера Хашим Тачи в Лондон. Милибанд похвали ангажимента на висшите държавни преставители да подкрепят разполагането на ръководената от ЕС мисия ЮЛЕКС в Косово, подчертавайки, че това е критичен етап от развитието на страната. Тачи отново заяви, че Прищина се противопоставя на плана за разполагане от шест точки, предложен от генералния секретар на ООН Бан Ки Мун. Той каза, че Косово има собствен план от четири точки, който предвижда разполагане във всички области, включително и в доминираните от сърби. 
						Други новини -- Косовската полиция арестува в сряда трима души във връзка с взрива в Международната гражданска служба в Прищина преди седмица. В четвъртък властите ги описаха като германски граждани, които са били на посещение в Косово. (AФП, Бета, Уебсайт на британското външно министерство, Коха Диторе, Експрес, Лайм, Косова Сот - 21/11/08; ДПА, АП, Ройтерс, АФП - 20/11/08)
