Миротворци под командване на НАТО претърсиха сръбския телеком
26/02/2004
 
БИЕЛИНА, Босна и Херцеговина (БиХ) -- Сили на СФОР проведоха изненадващ обиск на помещенията на оператора на стационарни телефонни линии в Република Сръбска "Телеком сръпске" във вторник (24 февруари) в Биелина. Според говорителя на СФОР Дейв Съливан миротворците са задържали документация за анализ. Той добави, че сътрудничеството между СФОР, полицията на РС и работещите в телекома е била на изключително професионално ниво. (СРНА, Би Би Си - 25/02/04)
