Началникът на службата за сигурност на Милошевич бе осъден на 10 години затвор
					30/06/2005
					 
						БЕЛГРАД, Сърбия и Черна гора -- Началникът на службата за сигурност на Слободан Милошевич, Радомир Маркович, бе осъден в сряда (29 юни) на 10 години затвор за опита за убийство на Вук Драшкович през октомври 1999 г. Трима членове на полицейския отряд, известен с името "Червените барети", получиха 15-годишни придсъди за същото нападение, при което загинаха четирима сътрудници на Драшкович. Сред осъдените е и ръководителят на "Баретите" Милорад Лукович, известен също като "Легионера", който е подсъдим и за убийството на премиера Зоран Джинджич през 2003 г. Драшкович реагира гневно на присъдите, като каза, че 10 или 15 години затвор за четворно убийство е равносилно на даването на разрешително на подземния свят да убива. Прокурорите искаха присъди от 40 години. (Политика - 30/06/05; АП, Бета, Танюг, Б92 - 29/06/05)
