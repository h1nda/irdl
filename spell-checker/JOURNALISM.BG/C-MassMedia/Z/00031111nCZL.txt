Хърватски преподаватели бяха осъдени за подкуп
					30/07/2009
					 
						ЗАГРЕБ, Хърватия -- Загребски съд е осъдил девет университетски преподаватели за приемане на подкуп и злоупотреба със служебно положение, съобщиха местните медии в сряда (29 юли). Подсъдимите са обявени за виновни за това, че са искали, чрез посредници, суми до 700 евро, за да допуснат студенти да си вземат изпитите. Бившият зам.-декан на факултета по транспорт към Загребския университет Драган Баданяк и Младен Будор, основният посредник в така наречената афера "Индекс 2", са осъдени съответно на десет месеца и на две години и десет месеца лишаване от свобода. Баданяк е лишен и от правото да преподава в продължение на пет години. Осем други преподаватели са получили присъди от шест месеца до две години затвор. Един е оправдан. Заедно с преподавателите на съдебната скамейка бяха изправени и общо 20 посредници. (ХИНА, Пословни Дневник, Ютарни Лист, Нови Лист, ХРТ - 29/07/09)
