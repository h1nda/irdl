Премиерът на Черна гора Джуканович обсъди с Путин двустранните отношения
					29/08/2006
					 
						СОЧИ, Русия -- Президентът Владимир Путин се срещна с премиера на Черна гора Мило Джуканович в понеделник (28 август), за да обсъди с него двустранните отношения. Русия бе сред първите държави, които признаха независимостта на Черна гора и установиха дипломатически отношения с нея. Двамата ръководители обсъдиха икономически въпроси, ситуацията в Косово и отношенията между Сърбия и Черна гора. (Победа, Виести - 29/08/06; Интерфакс, Танюг - 28/08/06)
