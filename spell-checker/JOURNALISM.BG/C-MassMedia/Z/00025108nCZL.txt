България отказа да помилва футболния фен от Ливърпул
					11/01/2008
					 
						СОФИЯ, България -- В четвъртък (10 януари) президентът Георги Първанов изключи възможността за помилване на Майкъл Шийлдс, ливърпулски запалянко, осъден на десет години затвор за опит за убийство. Шийлдс е посетил България скоро след като е присъствал на финала на Шампионскат лига в Истанбул през май 2005 г. Той бе обявен за виновен за нанасяне на удар с голямо паве в главата на барман по време на пиянско сбиване. Жертвата е получила тежко нараняване в главата. Съдът първоначално осъди Шийлдс на 15 години затвор, но впоследствие присъдата бе намалена на 10 години след обжалване. Той бе прехвърлен в британски затвор, след като излежа една година в България. (24 часа, Труд - 11/01/08; БИ Би Си, АФП, News.bg, бТВ, БНР - 10/01/08)
