Косовски депутати искат преместване на столицата
					15/06/2009
					 
						ПРИЩИНА, Косово -- Десет членове на косовския парламент внесоха официално искане за обсъждане на предложение за преместване на столицата от Прищина в Призрен. Техният аргумент е, че Призрен има по-голямо значение за албанците и е следователно по-подходящо седалище.
						Други новини -- Повече от половината ученици от средните училища не издържаха зрелостния си изпит, предадоха в събота местните медии. Над 14 000 ученици или 54,1 % от всички учащи се, положили изпита, са се провалили. Комисията от министерство на образованието, отговаряща за изпита, обяви, че резултатите са подобни на миналогодишните. Тя обаче настоя, че критериите не трябва да се свалят, независимо от лошите резултати. (Косова Сот, Експрес, РТВ 21, Кохавижън - 13/06/09)
