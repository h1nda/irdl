Йесен-Петерсен каза, че въпросът за статута на Косово ще бъде решен до края на годината 
					08/06/2006
					 
						СКОПИЕ, Македония -- Въпросът за статута на Косово трябва да се реши до края на тази година, каза ръководителят на ЮНМИК Сьорен Йесен-Петерсен в сряда (7 юни) в Скопие по време на среща с македонския премиер Владо Бучковски. "Косово се нуждае от ясен статут," каза Йесен-Петерсен, като подчерта важността на този въпрос за регионалната стабилност. Той изрази загрижеността си от факта, че косовските сърби не желаят да участват активно в диалога за статута на Косово, като в същото време призова албанското мнозинство да разбере, че решението трябва да е приемливо и за сръбското малцинство. От своя страна Бучковски изрази подкрепата на страната си за усилията на международната общност в Косово. (МИА, Макфакс, Танюг - 07/06/06)
