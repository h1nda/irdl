Албанският премиер Бериша намеква за предстоящи промени в кабинета
					27/02/2007
					 
						ТИРАНА, Албания -- Премиерът Сали Бериша, лидер на управляващата Демократическа партия (ДП), намекна в понеделник (26 февруари) за възможни промени в коалиционния кабинет на ДП след общинските избори на 18 февруари. Бериша заяви, че евентуалното реорганизиране на кабинета няма връзка с резултатите от изборите, а по-скоро е опит да се засилят темповете на реформите. Той отбеляза обче, че ДП трябва внимателно да обсъди загубите си в някои големи градове, включително Тирана и Дуръс, за да се подготви по-добре за бъдещи избори. 
						Междувременно в понеделник местната избрателна комисия в Тирана потвърди избирането на кмета Еди Рама за трети мандат на поста и обяви, че неговата Социалистическа партия е спечелила 21 места в общинския съвет, в сравнение със 17 места за ДП. (Албейниън Нюз - 27/02/07; Макфакс - 26/02/07)
