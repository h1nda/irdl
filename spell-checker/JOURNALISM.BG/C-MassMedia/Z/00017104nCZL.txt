Министерският съвет на БиХ назначава членове на Дирекцията за реформи в полицията
					30/12/2005
					 
						САРАЕВО, Босна и Херцеговина (БиХ) -- Министерският съвет на БиХ назначи членове на изпълнителния и управителния съвети на Дирекцията за осъществяване на реформи в полицията в четвъртък (29 декември). Таиб Спахич ще ръководи изпълнителния съвет, като негови заместници ще бъдат Перица Станич и Марко Доминкович. Оперативните комисии на Дирекцията ще включват трима експерти по право, двама по логистика и финанси, двама по бюджета, двама по полицейските операции и един по човешките ресурси. Всички участници в работата на изпълнителните комисии ще подадат оставки от длъжностите, които заемат в момента, за да могат изцяло да се посветят на новата си работа.
						Други новини - Парламентът на Република Сръбска и Камарата на представителите на Федерация БиХ приеха мерки за временно финансиране, след като двете автономни области не успяха да гласуват бюджета за 2006 г..
						Също в четвъртък британският посланик в БиХ Матю Райкрофт заяви, че се надява духът на компромисите да надделее, когато преговорите по конституционните реформи бъдат възобновени през следващата седмица. Усилията са насочени към хармонизиране на областта и централните правителства, за да се повиши институционалната ефективност. (Дневни аваз, Независне новине - 30/12/05; РТРС, ПБС БиХ, Фена - 29/12/05)
