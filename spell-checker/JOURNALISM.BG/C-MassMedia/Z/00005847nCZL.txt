Нано: интеграцията на Албания в ЕС е необратим процес
07/02/2003
 
ТИРАНА, Албания -- Започването на преговори по Споразумението за стабилизация и асоцииране с ЕС бележи началото на необратим процес на интеграция, заяви министър-председателят Фатос Нано. Оценявайки работата на правителството за последните шест месеца, Нано нарече преговорите възможност за Албания "да работи интензивно с Брюксел и правителствата в региона за ускоряване на реформите". Той подчерта, че политическата, икономическата и институционалната стабилност са важни предпоставки за членство, заедно с интеграцията в регионалните пазари и реформите в съдебната система и службите за сигурност. (Албански новини - 07/02/03; АТА - 06/02/03)
