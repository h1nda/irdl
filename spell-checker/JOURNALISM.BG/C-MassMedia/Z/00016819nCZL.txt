Румъния съобщи за нови случаи на птичи грип
					02/12/2005
					 
						БУКУРЕЩ, Румъния -- Три нови огнища на птичи грип бяха открити в Югоизточна Румъния, съобщи правителството в четвъртък (1 декември). Десетки мъртви птици бяха открити в селата Бумбакари и Дудеску, а ветеринарните служители унищожават над 8000 птици в района. Учените се опитват да установят дали това е нова поява на смъртоносния щам H5N1. (Ройтерс, Ен Би Си, АФП, Пийпълс дейли - 01/12/05)
