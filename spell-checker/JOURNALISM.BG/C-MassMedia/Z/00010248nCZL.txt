Опозицията в Република Сръбска ще организира протести
23/03/2004
 
БАНЯ ЛУКА, Босна и Херцеговина (БиХ) -- Няколко опозиционни партии в Република Сръбска (РС), ръководени от Съюза на социалдемократите (СНСД), обявиха, че ще проведат протести във вторник (23 март) в Баня Лука. Лидерът на СНСД Милорад Додик заяви пред репортери, че около 25000 души се очаква да участват в митингите, целящи да упражнят натиск за политически промени. Опозицията освен това заплашва, че ще инициира масови протести в цяла РС, ако не се проведат предсрочни избори.
Други новини: В понеделник в Мостар се състоя церемония преди прехвърлянето на 1 април на контрола върху местното летище от персонала на СФОР към властите на БиХ. Официални представители подчертаха, че спазването на международните стандарти ще бъде приоритет. (Източници на СВП, РТРС, Независне новине, Ослобождение, Дневни аваз - 23/03/04)
