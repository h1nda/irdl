Официален представител на МВФ заяви, че Фондът е обезпокоен от финансовата дисциплина в БиХ
					21/09/2006
					 
						САРАЕВО, Босна и Херцеговина (БиХ) -- Директорът на Европейския отдел на МВФ Майкъл Деплер заяви, че Фондът е обезпокоен от нивото на финансовата дисциплина в БиХ. Загрижеността му е продиктувана главно от начина, по който се разпределят и разходват публичните приходи, заяви той в коментар, цитиран от "Дневни Аваз". Според Деплер главните предизвикателства за БиХ включват поддържане на стриктна финансова дисциплина и ускоряване на структурните реформи, необходими за икономическия растеж. 
						Също в сряда депутатът от британския парламент Дейвид Хийт бе назначен за ръководител на краткосрочната мисия на ОССЕ за наблюдение на изборите в БиХ на 1 октомври. Ръководител на дългосрочната мисия е словашкият дипломат Любомир Копай. (Дневни Аваз, Независне Новине - 21/09/06; ПБС БиХ, Уеб сайт на ОССЕ - 20/09/06)
