Шварц-Шилинг започна разговори с лидерите на БиХ за конституционната реформа
					10/06/2007
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг започна консултации с лидерите на политическите партии в БиХ по въпроса за конституционната реформа. Разговорите при закрити врати целят да изяснят позициите на местните лидери и да възобновят процеса, заяви говорител на Шварц-Шилинг. 
						Върховният представител на международната общност възнамерява да направи обръщение пред двете камари на парламента на БиХ на пленарно заседание в сряда (13 юни). (Независне Новине - 10/06/07; Дневни Аваз, Независне Новине - 09/06/07; РТРС - 08/06/07)
