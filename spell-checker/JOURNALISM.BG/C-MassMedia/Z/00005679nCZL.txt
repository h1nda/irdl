В Турция пристига висш представител на МВФ
16/01/2003
 
АНКАРА, Турция -- Първият заместник-управляващ директор на МВФ Ане Крюгер пристигна в Турция в сряда (15 януари), за да направи преглед на програмата за възстановяване на икономиката, разработена от новото правителство. Тя изказа предположение, че фондът може да одобри допълнителна финансова помощ за Турция, ако в съседен Ирак започне война. Турските официални представители имат сериозни опасения, че такъв конфликт може да има разрушителни последици за икономиката. Крюгер се срещна също с представители от министерството на финансите и централната банка за преглед на стенд-бай споразумението между Турция и МВФ на стойност 16 млрд долара. (Милиет, Хюриет, Радикал - 16/01/03; Анадолска агенция, ТРТ - 15/01/03)
