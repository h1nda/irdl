Уизнър каза, че САЩ се готвят да признаят независимостта на Косово 
					17/08/2007
					 
						ПРИЩИНА, Косово, Сърбия -- Специалният пратеник на САЩ Франк Уизнър заяви в четвъртък (16 август), че правителството се готови за възможността за едностранно признаване на независимо Косово. В изказване за "Гласът на Америка" той каза, че Вашингтон ще бъде готов за такава възможност, ако до 10 декември, за когато е определен краят на новия тур на преговорите, не бъде постигнат компромис за бъдещия статут на сръбската провинция. Какво ще се случи след това, зависи от правителствата на отделните страни, добави Уизнър. Той е член на международната тройка от посредници, под чийто надзор се провежда настоящата фаза на преговорите между Прищина и Белград.
						Междувременно в четвъртък косовският премиер Агим Чеку каза в интервю за германския всекидневник "Ди Велт", че по-нататъшни преговори с Белград са безсмислени, тъй като сръбските политици никога няма публично да приемат независимостта на Косово. Същевременно обаче той подчерта, че косовските лидери подкрепят международно решение на въпроса.
						"Нашата цел е независимост, съгласувана с международната общност, и ние не сме заинтересовани от едностранни действия," каза той. Той обаче добави, че сегашните 120 дни на преговори ще бъдат "последното отлагане, което ще позволим". (A1, Телеграфи, РТК, РСЕ, Balkanweb, Макфакс, РТРС, АФП - 16/08/07)
