Прокурор от Хага: "Харадинай е одобрявал изнасилвания, преследвания и убийства на сърби"
					22/01/2008
					 
						ХАГА, Холандия -- Прокурорът за военни престъпления Дейвид Ре заяви, че бившият министър-председател на Косово Рамуш Харадинай е виновен в извършването на военни престъпления по времето, когато е бил регионален конандващ на "Армията за освобождение на Косово" (АОК). В заключителната си реч в понеделник (21 януари) на процеса срещу Харадинай и други двама бивши бойци от АОК прокурорът подчерта, че има доказателства, че Харадинай е одобрявал изнасилванията, преследванията и убийствата на цивилни сръбски граждани по време на конфликта от 1998 - 1999 г. Той заяви още, че най-малко 40 сръбски цивилни са били убити в района, контролиран от Харадинай. Прокуратурата поиска 25-годишна присъда за всеки от обвиняемите, които от своя страна заявиха, че са невинни. (Ройтерс, АП - 21/01/08)
