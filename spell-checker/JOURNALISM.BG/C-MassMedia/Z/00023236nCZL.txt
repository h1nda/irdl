Рен призова Македония да осъществи реформите
					15/07/2007
					 
						СКОПИЕ, Македония -- Еврокомисарят по разширяването Оли Рен призова Македония да осъществи реформите в съдебната система и в икономиката и да ускори междуетническия политически диалог. В интервю, публикувано в събота (14 юли) от скопския всекидневник "Дневник", Рен заяви, че евентуален напредък в тези области би дал възможност на Комисията да препоръча официалното започване на присъединителните преговори с ЕС. Той окачестви завръщането в парламента след продължителен бойкот на главния опозиционен албански Демократически съюз за интеграция като важна стъпка напред. (Дневник - 14/07/07)
