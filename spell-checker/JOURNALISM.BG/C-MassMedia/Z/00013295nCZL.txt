България планира да се присъедини към еврозоната през 2009 г. 
					18/01/2005
					 
						БРЮКСЕЛ, Белгия -- България би желала да се присъедини към еврозоната през 2009 г., две години след влизането си в ЕС, каза финансовият министър Милен Велчев в понеделник (17 януари). Съгласно правилата на ЕС страна, която иска да се присъедини към зоната, трябва да приложи за най-малко две години т.нар. механизъм на обменния курс ІІ, за да приведе валутата си в съответствие с еврото. Велчев посочи освен това, че България трябва да запази дотогава Валутния съвет, наблюдаван от МВФ. 
						Също в понеделник Върховната касационна прокуратура на България обяви началото на проверка за възможна злоупотреба със служебно положение от страна на бившия премиер Иван Костов. Местният всекидневник "Труд" съобщи, че докато е бил на власт, Костов е насочвал държавни средства към Съюза на демократичните сили, партията, която той е ръководел навремето. Костов, който е понастоящем народен представител, отрича твърденията. (Труд, бТВ - 18/01/05; Медиапул, АФП, бТВ, Нова ТВ - 17/01/05)
