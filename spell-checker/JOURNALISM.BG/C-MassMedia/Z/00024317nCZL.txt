Спорът за морска линия между Никозия и Дамаск може скоро да бъде решен
					23/10/2007
					 
						НИКОЗИЯ, Кипър -- Спорът между Дамаск и Никозия за нова морска линия между Сирия и Северен Кипър може скоро да бъде решен, съобщиха кипърски и гръцки медии в понеделник (22 октомври). Почетният председател на кипърското гръцко Движение на социалдемократите, Васос Лисаридес, посети Дамаск в събота по молба на кипърския президент Тасос Пападопулос. Лисаридес каза, че сирийският президент Башар ал Асад го е уверил, че взаимно приемливо решение скоро ще бъде намерено.
						Спорът започна преди месец, когато турският Северен Кипър откри морска линия до Сирия, отначало само за круизи, а след това и като редовна линия. Тя стана първата морска връзка между Северен Кипър и страна извън Турция. (Сайпръс Мейл, Нафтемпорики, Фокус, Си Ен Ей - 22/10/07)
