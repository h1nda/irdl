Службата за връзка на ЕК призова Косово да не издава биометрични паспорти
					04/06/2010
					 
						ПРИЩИНА, Косово -- Европейската комисия (ЕК) смята, че издаването на биометрични паспорти на този етап е опасно за Косово. Службата за връзка на ЕК в Прищина е изпратила писмо, подписано от еврокомисаря по вътрешните работи Сесилия Малмстрьом, съветвайки правителството да не издава биометрични паспорти, преди да регулира както трябва гражданския регистър и въпроса за гражданското състояние, предадоха в петък (4 юни) местните медии. Според съобщения в медиите, ако властите в Прищина пренебрегнат препоръката, процесът на либерализиране на визите ще се забави допълнително. (Кохавижън, Коха Диторе, РТК, Телеграфи - 04/06/10)
