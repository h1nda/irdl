ООН настоява за " конкретни" разговори между Сърбия и Косово
30/09/2003
 
БЕЛГРАД, Сърбия-Черна Гора -- Ръководителят на УНМИК Хари Холкери заяви пред репортери в понеделник (29 септември), че първият кръг от преките разговори между сръбските и косовските власти трябва "да се фокусира върху конкретни въпроси". Срещата ще бъде " кратка", каза той, посочвайки сред вероятните теми транспорта, енергетиката, безследно изчезналите и завръщането на бежанците. Върховният представител на ЕС по външна политика Хавиер Солана и генералният секретар на НАТО лорд Джордж Робъртсън ще вземат участие в срещата, добави той. Холкери бе в Белград за разговори със сръбския премиер Зоран Живкович и вицепремиера Небойша Чович, който се очаква да оглави сръбската делегация. В Прищина председателят на тамошния парламент Неджат Дачи заяви в понеделник, че обсъждане на финалния статут на Косово няма да има преди втората фаза на разговорите. (АФП, Б92, Танюг, ФоНет - 29/09/03)
