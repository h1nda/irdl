Върховният представител Ашдаун изисква финансов отчет от СДП до 19 април
05/04/2004
 
БАНЯ ЛУКА, Босна и Херцеговина (БиХ) -- След забраната върху финансирането на националистическата Сръбска демократическа партия (СДП) от бюджетите на БиХ, Република Сръбска (РС) и общините на РС, Върховният представител Пади Ашдаун постави краен срок в неделя (4 април)) на лидера на СДП Драган Калинич да представи доклад за финансовите дейности на партията до 19 април. Ашдаун наложи забраната и предупреди, че ще последват допълнителни санкции, позовавайки се на отказа на СДП да сътрудничи с Трибунала на ООН за военни престъпления в Хага. Ашдаун е на посещение в Баня Лука в понеделник, където ще се срещне с Калинич и премиера на РС Драган Микеревич. (НТВ Хаят, ПБС БиХ - 05/04/04)
