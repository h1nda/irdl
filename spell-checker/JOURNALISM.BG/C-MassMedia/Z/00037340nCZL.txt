Посланикът на САЩ настоява за правителство "с чисти ръце" в Косово
					07/02/2011
					 
						ПРИЩИНА, Косово -- Посланикът на САЩ Кристофър Дел отново подчерта виждането си, че Косово се нуждае от легитимно правителство "с чисти ръце". Дел е казал, че новото правителство трябва да бъде успешно и готово да посреща предизвикателства, предаде в събота (5 февруари) ТВ 21. "Има нужда не само от правителство с чисти ръце, но и от правителство, на което народът има доверие, и мисля, че само тогава авторитетът на правителството, който бе сериозно накърнен от събитията през последните няколко месеца, може да се възстанови," каза Дел. Той иска новото правителство да бъде сформирано преди Деня на независимостта на 17 февруари. Извънредните избори се проведоха през декември. (Зери, Телеграфи - 06/02/11; TВ 21 - 05/02/11)
