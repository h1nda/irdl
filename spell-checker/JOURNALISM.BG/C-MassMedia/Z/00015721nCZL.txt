Букурещ и Вашингтон работят по меморандум за базите
					26/08/2005
					 
						БУКУРЕЩ, Румъния -- Министърът на отбраната Теодор Атанасиу заяви, че румънски и американски официални представители преговарят по разполагането на американски бази в балканската страна. В коментар от четвъртък (25 август) Атанасиу каза, че в меморандума, който се обсъжда в момента от дипломати, ще бъдат изложени условията за разполагане на американски военни части в страната като част от глобалното предислоциране на американските въоръжени сили. Очаква се Вашингтон да разположи малки и гъвкави подразделения в България и Румъния, в по-голяма близост до зоните, където могат да възникнат конфликти. (Найн о'клок - 26/08/05; Ройтерс, Ромпрес - 25/08/05)
