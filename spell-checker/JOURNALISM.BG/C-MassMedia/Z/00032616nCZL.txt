Някои страни защитават, други се противопоставят на независимостта на Косово в МС
					06/12/2009
					 
						ХАГА, Холандия -- Боливия и Бразилия заявиха в петък (4 декември), че едностранното обявяване на независимостта на Косово противоречи на международното право. Представителите на двете страни изразиха това мнение пред Международния съд (МС) в Хага в изслушвания по въпроса, поискани от Сърбия. Боливия и Бразилия предупредиха, че отделянето на Косово може да има дългосрочни последствия и да създаде опасен прецедент в международните отношения. Представителите на България и Бурунди изразиха в петък подкрепата си за Прищина с твърдения, че обявяването на независимостта не нарушава международното право, нито противоречи на Резолюция 1244 на Съвета за сигурност на ООН. Те твърдят, че независимо от окончателното решение на МС Косово ще продължи да бъде законна независима държава. Изслушванията продължават цяла седмица. (EМ Портал, Б92, БТА - 04/12/09)
