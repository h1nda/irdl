В реч пред ПАСЕ Караманлис представи позицията на Гърция по основни въпроси в ЮИЕ 
					25/01/2007
					 
						СТРАСБУРГ, Франция -- По време на реч пред Парламентарната асамблея на Съвета на Европа (СЕ) в сряда (24 януари) гръцкият премиер Костас Караманлис представи позицията на правителството си по няколко основни въпроса в Югоизточна Европа (ЮИЕ), включително Косово и спора между Гърция и Македония за името на бившата югославска република. 
						По отношение на Косово той каза, че "трябва още много да се постигне" и че бъдещото решение за статута на Косово трябва да е приемливо и за двете страни. Относно Македония той посочи, че от решаването на спора за името зависи дали кандидатурата на съседната държава за членство в ЕС ще бъде подкрепена от Гърция. (Нафтемпорики - 25/01/07; Уеб сайт на СЕ, AНA-MПA, Телма ТВ - 24/01/07)
