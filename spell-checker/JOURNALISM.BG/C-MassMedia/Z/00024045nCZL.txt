Хърватската полиция разби международен канал за трафик на хора
					28/09/2007
					 
						ЗАГРЕБ, Хърватия -- В четвъртък (27 септември) полицията разби местна мрежа за трафик на хора и арестува 28 души. Властите съобщиха, че групата е прехвърляла незаконно главно хора от турска и албанска националност в Хърватия, а след това в Словения и Западна Европа. От началото на годината са били прехвърлени най-малко 150 нелегални имигранти, за което те са заплатили между 600 и 4 500 евро на човек. Властите посочиха, че обикновено те са били транспортирани с редовни полети от Турция до Загреб или Сараево или от Албания до Черна гора и впоследствие до страни, членки на ЕС. Полицейските служби на Босна и Херцеговина, Македония и Черна гора са помогнали за осъществяването на операцията. (ХРТ, Index.hr, ЮПИ, АФП - 27/09/07)
