Македонският външен министър г-жа Митрева замина за среща на Адриатическата харта във Вашингтон
13/11/2003
 
СКОПИЕ, Македония -- Външният министър г-жа Илинка Митрева излетя за Вашингтон в сряда (12 ноември), за да участва в първата среща на Партньорската комисия на страните от Адриатическата харта. Представители на Албания, Хърватия и Македония ще се срещнат със заместник-държавния секретар на САЩ Ричард Армитидж, за да обсъдят бъдещи стъпки в подготовката им за членство в НАТО и за преглед на постигнатото от подписването на хартата през май.
В четвъртък македонският президент Борис Трайковски започва тридневно посещение в Германия. Негова основна тема ще бъдат стремежите на Скопие за членство в ЕС.
Други новини: Бъдещата полицейска мисия на ЕС в Македония, "Проксима", бе разисквана в сряда по време на среща в Скопие между министъра на отбраната Владо Бучковски и португалския му колега Пауло Сакадура Кабрал Портас. Мандатът на "Проксима" започва на 15 декември. (MИA, Макфакс - 12/11/03)
