ХДО ще формира новото хърватско правителство до края на годината
09/12/2003
 
ЗАГРЕБ, Хърватия -- Иво Санадер, лидер на Хърватската демократическа общност (ХДО), заяви на прес-конференция в понеделник (8 декември), че ще се опита да формира ново правителство до края на годината. След консултации с президента Стипе Месич Санадер допълни, че най-вероятно парламентът ще проведе свое двудневно учредително заседание с начало 22 декември. След като спечели общите избори миналия месец, ХДО работи за осигуряване на подкрепа от други десни и десно-центристки партии в парламента.
Други новини: хърватският външен министър Тонино Пицула ще присъства в края на седмицата на заседания на външните министри от ЕС в Брюксел. Той очаква партньорите му да подкрепят молбата на неговата страна за начало на преговорите за присъединяване към ЕС в началото на следващата година. (Виесник, Вечерни лист, ХИНА, ХРТ - 09/12/03; ХРТ, ХИНА - 08/12/03)
