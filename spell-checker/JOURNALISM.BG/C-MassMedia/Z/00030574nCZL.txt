Румънските сенатори свалиха имунитета на Михайлеску
					12/06/2009
					 
						БУКУРЕЩ, Румъния -- Сенаторите решиха в сряда (10 юни) да свалят имунитета срещу съдебно преследване на своя колега Сербан Михайлеску, както бе поискала Националната дирекция за борба с корупцията. Служителите, които разследват случая, казаха, че Михайлеску, член на Социалдемократическата партия, е обвинен в корупция и нарушаване на законите за търговия и притежание на огнестрелно оръжие. Това е първият случай, в който Сенатът гласува за сваляне на имунитета на свой член. 
						Други новини -- Президентът на страната Траян Бъсеску утвърди в четвъртък новите 33-ма членове на Европейския парламент (ЕП), избрани от румънските гласоподаватели в неделя. Половината от тях за първи път влизат в ЕП, като повечето са от СДП и Либералдемократическата партия. (Медиафакс, Hotnews.ro - 11/06/09; Реалитатя, Антена 3, Адевърул, Медифакс - 10/06/09)
