Русия пита България за елементи на американския щит
					19/02/2010
					 
						МОСКВА, Русия -- Правителството поиска от България да предостави повече подробности около плановете за разполагане на елементи на противоракетния отбранителен щит на САЩ на нейна територия. Българският премиер Бойко Борисов заяви миналата седмица, че София и Вашингтон ще започнат предварителни разговори по въпроса. Руският заместник външен министър Владимир Титов се срещна в четвъртък (18 февруари) с българския посланик в Москва Пламен Грозданов, заявявайки, че Москва ще изпрати официално запитване относно целта и естеството на разговорите. Въпросът бе повдигнат, след като съседката на България, Румъния, реши по-рано този месец да разположи на своя територия елементи на американската система, която трябва да влезе в експлоатация до 2015 г. (Дневник, Труд, Информационна агенция Фокус, ИТАР-ТАСС, Би Би Си - 18/02/10)
