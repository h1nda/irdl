Турска болница призна за смъртта на 27 бебета
					04/08/2008
					 
						АНКАРА, Турция -- Държавната болница “Зекай Тахир Бурак” в Анкара призна в неделя (3 август), че през последните 15 дни са починали 27 новородени, съобщиха медиите. Ръководството на болницата, което първоначално заяви, че около една трета от смъртните случаи се дължат на инфекции, по-късно каза по време на пресконференция, че при изследванията не са били открити следи от инфекция. Бебетата, всички недоносени, са починали в болницата по различни причини, включително високо кръвно налягане, сърдечен порок и родови усложнения, казват лекарите. Синдикатите в болницата обаче смятат, че причината е в лошите санитарни условия. (Милиет, Радикал - 04/08/08, Хюриет, АФП - 03/08/08)
