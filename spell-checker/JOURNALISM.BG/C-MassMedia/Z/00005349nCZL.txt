Албанската и италианската митници въвеждат интегрирани услуги
11/12/2002
 
ТИРАНА, Албания -- Италианската и албанската митници ще въведат интегрирана система за услуги, се съобщава в съвместно изявление на директора на албанската митница генерал Сокол Кража и неговия италиански колега Марио Андреа Гуаяна. Те се срещнаха във вторник (10 декември) в Тирана. По-голямата част от албанските митнически служители, над 600 митнически агента, са обучени от италианските власти в резултат на подписаните между 1997 и 1999 г. двустранни споразумения. (Албански новини - 11/12/02; АТА - 10/12/02)
