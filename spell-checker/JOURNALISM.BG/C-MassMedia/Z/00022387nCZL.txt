Фрайд: контролирана независимост е най-доброто решение за косовските сърби
					29/04/2007
					 
						БРЮКСЕЛ, Белгия -- Помощник-държавният секретар на САЩ Даниел Фрайд заяви пред агенция Ройтерс в събота (28 април), че Съветът за сигурност на ООН ще започне да готви нова резолюция за Косово на основата на плана на Ахтисаари след завръщането на проучвателната мисия на ООН в Ню Йорк. Той добави, че Съединените щати очакват Русия да подходи конструктивно към въпроса. 
						"Надяваме се, че Русия разбира, че Косово ще бъде независимо по един или друг начин", заяви Фрайд, който участваше във форум в Брюксел. "Това ще стани или по контролиран начин, който осигурява добруването на сръбския народ, или ще стане по неконтролиран начин и косовските сърби ще страдат най-много, което ще бъде ужасно." 
						Той също заяви, че ЕС ще бъде разделен по отношение признаването на независимо Косово, ако етническото албанско мнозинство обяви независимост без резолюция на Съвета за сигурност. "Разделена Европа е нещо лошо по принцип, но е ужасно нещо в този конкретен случай", заяви американски дипломат. (Ню Йорк Таймс, Ройтерс, ДПА, Б92, Танюг, РТС, Блиц - 28/04/07; КосоваЛайв - 27/04/07)
