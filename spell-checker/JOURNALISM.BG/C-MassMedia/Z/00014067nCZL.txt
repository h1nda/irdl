Албания и Occidental подписват договор за сондиране на петролни залежи 
					30/03/2005
					 
						ТИРАНА, Албания -- Правителството е подписало договор на стойност 15 млн. щ.д. с Occidental Petroleum за сондиране на петролни и газови залежи в планината Шпирагу на 120 км южно от столицата. Американската компания проучва този район от 1991 г. Говорител на Occidental каза, че новите сондажи, които ще започнат на 20 април, ще определят окончателно дали има нефт или газ в този район. 
						Други новини: Унгарският президент започва двудневно посещение в Албания в сряда. Той ще се срещне с албанския си колега Алфред Мойсиу и други официални представители. (AП, Уеб сайт на албанското правителство - 29/03/05)
