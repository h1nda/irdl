Джуканович официално бе номиниран за още един мандат като премиер на Черна гора
					01/05/2009
					 
						ПОДГОРИЦА, Черна гора -- Ръководството на Демократическата партия на социалистите (ДПС) реши късно в четвъртък (30 април) да номинира председателя на партията Мило Джуканович за следващ премиер на страната. Това ще бъде шестият мандат на Джуканович. ДПС също подкрепи кандидатурата на лидера на Социалдемократическата партия Ранко Кривокапич за председател на парламента. Президентът Филип Вуянович трябва да се срещне в петък с опозиционните партии и да чуе мнението им за номинациите. (МИА, РТЧГ - 30/04/09)
