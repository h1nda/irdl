Шефове по сигурността при Милишевич са призовани в съда
08/05/2003
 
БЕЛГРАД, Сърбия-Черна Гора -- Представител на съда съобщи пред репортери в сряда (7 май), че двама бивши служители в органите за сигурност ще се явят в белградски съд в близките дни. Това ще бъде началото на процедура, която ще доведе до тяхната екстрадиция в Трибунала на ООН за военните престъпления. Бившият началник на държавна сигурност Йовица Станишич и неговият помощник Франко Симатович бяха обвинени от международния съд във вторник за съучастие в зверствата, извършени от сръбските милиции по време на конфликтите през 1991-1995 г. Те бяха арестувани след убийството на Зоран Джинджич, но не са обвинени в тази връзка. (Източници на СВП - 08/05/03; ТВ на Федерацията, Би Би Си - 07/05/03)
