България обявява планове за изграждане на нова атомна централа
04/05/2004
 
СОФИЯ, България -- Премиерът Симеон Сакскобурготски официално обяви в понеделник (3 май), че правителството му е одобрило планове за изграждането на нова атомна електроцентрала в Белене, Северна България. Работата по проекта започна през 1987 г., но бе преустановена през 1991 г. поради протестите на защитниците на околната среда и липса на средства. Според Сакскобурготски новото съоръжение ще бъде въведено в експлоатация през 2010 г. Осем компании участват в конкурса за реализация на проекта. (АФП, бТВ, БНТ - 03/05/04)
