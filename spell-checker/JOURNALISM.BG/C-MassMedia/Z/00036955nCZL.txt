Албания унищожава стари боеприпаси 
					05/01/2011
					 
						ТИРАНА, Албания -- Армията е унищожила 20 660 тона стари боеприпаси през 2010 г., каза в интервю във вторник (4 януари) военният министър Екрем Спахиу. Армията продължава да унищожава стари боеприпаси, наследени от комунизма, и нейна цел е пълното им унищожаване до 2013 г., добави той, посочвайки, че според плана други 24 000 тона трябва да бъдат обезвредени през тази година. Преместването на складовете за утилизация на боеприпаси от населените райони е един от успехите, с които се гордее министерството. При инцидент през март 2008 г. в склад в Гердец бяха убити 26 работници и ранени много други. На албанска територия има около 63 000 тона стари боеприпаси. (Нюз 24, Телеграфи, Balkan Web - 04/01/11)
