Тахири: „Проблемите в Северно Косово могат да бъдат част от диалога със Сърбия”
					28/04/2011
					
						ПРИЩИНА, Косово -- Ръководителката на делегацията на Косово в диалога със Сърбия Едита Тахири призна за първи път, че проблемите в Северно Косово могат да бъдат част от този процес. Няма да има разделение или специален статут за Севера, но в диалога ще бъде обсъдено предложението на Марти Ахтисаари, което включва блокиране на влиянието на Белград в този район, каза Тахири в сряда (27 април) при посещение в Американския университет в Косово. 
						Междувременно вестниците в Прищина цитираха главния преговарящ на Сърбия, Борко Стефанович, който е заявил, че е готов да разговаря по всяка тема, но няма да допусне компромис във връзка с Косово. Той заяви, че Прищина непрекъснато подчертава своята държавност, което не е лесно. Стефанович заяви, че ще защитава конституцията на Сърбия и ще се отнася към Косово като към интегрална част от Сърбия. (Коха Диторе, Косова Сот, Зъри, Експрес, Лайм - 28/04/11)
