Официални лица от БиХ и ЕС обсъждат реформите в Сараево
16/10/2003
 
САРАЕВО, Босна и Херцеговина (БиХ) -- Джорджо Бонаци, генерален директор на Службата за европейска взаимопомощ и сътрудничество на Европейската комисия "ЮръпЕйд" заяви по време на визитата си в Сараево в сряда (15 октомври), че ЕС желае да разшири допълнителната си помощ за реформите в БиХ. Бонаци се срещна с министър-председателя на Федерация Босна и Херцеговина Ахмет Хаджипашич и с министър-председателя на Република Сръбска Драган Микеревич във връзка с усилията за присъединяване на страната към ЕС. Бонаци призна, че е постигнат прогрес, но отбеляза, че остават и доста проблеми. Той посочи нуждата от реформи в обществената система за радио и телевизионно разпръскване и в държавната администрация, особено в институциите, които водят преговорите с Европейската комисия. (Ослобождение - 16/10/03; БХТВ 1, ФЕНА - 15/10/03)
