ЕК заяви, че очаква по-голям напредък от Албания
					16/10/2009
					 
						ТИРАНА, Албания -- Европейската комисия (ЕК) очаква от Албания по-голям напредък в областта на върховенството на закона и функционирането на държавните институции, каза в четвъртък (15 октомври) говорителят на ЕК Амадеу Алтафай, един ден след публикуването на доклада на ЕС за напредъка на Западните Балкани. Алтафай потвърди, че ЕК очаква по-добри резултати в тези области, освен положителните стъпки, направени при организирането на изборите на 28 юни. Той добави, че държавите от Западните Балкани ще се присъединят към ЕС, когато бъдат изпълнени условията.
						Междувременно в четвъртък еврокомисарят по разширяването Оли Рен представи доклада за напредъка пред Европейския парламент. В речта си Рен посочи, че свободата на словото се е очертала като неотложен проблем през настоящата година. (Шкип, Шекули - 16/10/09; Би Би Си, Топ Ченъл, Алсат - 15/10/09)
