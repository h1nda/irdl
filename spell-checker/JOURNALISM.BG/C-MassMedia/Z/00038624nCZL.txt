Додик отхвърли възможността за отделяне на РС
					23/05/2011
					
						БЕЛГРАД, Сърбия -- Президентът на Република Сръбска (РС) Милорад Додик твърдо отхвърли възможността областта да се отдели от Босна и Херцеговина (БиХ). В интервю за белградския всекидневник "Политика" в неделя (22 май) той каза, че босненските сръбски лидери няма да се впуснат в "авантюра като отделяне от БиХ". Додик обаче подчерта, че РС би искала да види баланса, създаден от Дейтънското мирно споразумение, при който всичките три народа имат равни права. Той потвърди, че предложеният референдум за съда и прокуратурата на БиХ не е необходим повече след постигнатото споразумение с ЕС, че ще бъде проведен структурен диалог за босненската съдебна система. Диалогът ще започне следващия месец в Баня Лука, добави той. (Политика, Б92, Фена, РТРС - 22/05/11)
