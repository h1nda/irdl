Македония ще подаде молба за членство в ЕС на 26 февруари
30/01/2004
 
СКОПИЕ, Македония -- Външният министър, г-жа Илинка Митрева, заяви в четвъртък (29 януари), че Македония планира да подаде официалната си кандидатура за присъединяване към ЕС на 26 февруари. Молбата ще бъде връчена на ирландското председателство на ЕС по време на визитата на премиера Бранко Цървенковски в Дъблин. С декларация на македонския парламент ще бъде дадено начало на кампания за подкрепа на кандидатурата.
Други новини: В четвъртък полицейската мисия на ЕС "Проксима" започна разполагането на личния си състав в районните полицейски управления на Тетово и Куманово. Полицаите от "Проксима" ще наблюдава реформите в македонската полиция и ще съдействат за успешното осъществяване на интегрирания граничен контрол. (Дневник, Утрински весник - 30/01/04; MИA, AФП - 29/01/04)
