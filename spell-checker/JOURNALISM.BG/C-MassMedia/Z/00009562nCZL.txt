Турция забранява на лица, укрили данъци, да напускат страната
21/01/2004
 
АНКАРА, Турция -- Финансовото министерство е забранило на 105 000 души да напускат страната поради това, че всеки от тях дължи повече от 9 000 евро от неплатени данъци. Местните медии съобщават във вторник (20 януари), че забраната ще обхване и още 150 000 данъкоплатци тази година. Само на онези, които не дължат данъци, ще бъдат издавани нови паспорти.
Други новини: шефът на Иракската държавна компания за търговия с петрол Шамки Фарай е на посещение в Анкара в сряда, за да обсъди възможното участие на Турция във възстановяване на иракската петролна индустрия. Също така бе съобщено, че делегация от Багдад ще участва в енергиен форум в Турция по-късно този месец.
Пакистанският президент Первез Мушараф е на официално посещение в Анкара, където се е срещнал във вторник със своя турски колега Ахмет Недждет Сезер. Двамата са обсъдили двустранното сътрудничество в борбата срещу тероризма и организираната престъпност, както и засилването на икономическите връзки и увеличаването на търговията.
Междувременно турският държавен министър Али Бабаджан е в Давос, Швейцария, за участие в Световния икономически форум. Той ще проведе двустранни срещи с първия заместник-управляващ директор на МВФ Ан Крюгер и с няколко представители на правителството и многонационални компании, участващи във форума. (Анадолска агенция, НТВ, ТРТ 2 - 21/01/04; AФП, Dау Джоунз, Aнадолска агенция, TРT 2, NТВ - 20/01/04)
