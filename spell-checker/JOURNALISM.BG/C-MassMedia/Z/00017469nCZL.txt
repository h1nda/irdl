Хърватия и Сърбия и Черна гора ще засилят действията си за изясняване на съдбата на безследно изчезналите лица 
					03/02/2006
					 
						ЗАГРЕБ, Хърватия -- След двудневни преговори в Загреб специална комисия на правителствата на Хърватия и Сърбия и Черна гора, натоварена със задачата да разкрие съдбата на безследно изчезналите лица след конфликта от 1991 г., съобщи, че мерките в тази област ще се засилят. Полковник Иван Груич от хърватския екип каза, че седем идентифицирани трупа, ексхумирани в Сърбия и Черна гора, ще бъдат върнати този месец, докато ексхумациите на няколко места в Сърбия и Черна гора продължават. Той приветства решението на властите на Сърбия и Черна гора да разрешат достъпа до военната документация за болницата във Вуковар от 1991 г., тъй като това ще помогне да се изяснят случаи с безследно изчезнали лица в региона. Гвозден Гагич, ръководител на екипа на Сърбия и Черна гора, каза, че процесът трябва да се провежда без политическа намеса. Тази среща бе първата от две години насам. (Весник - 03/02/06; ХИНА - 02/02/06)
