ОССЕ настоява за пълен мандат в Албания
					05/08/2008
					 
						ТИРАНА, Албания -- ОССЕ настоява да завърши своя пълен мандат в Албания въпреки изказванията на правителството той да бъде ограничен. Във вторник (5 август) местните медии публикуваха писмо от председателя на ОССЕ Александър Стъб до външния министър Лулзим Баша, в което се потвърждава, че ОССЕ би желала да изпълни своя мандат в сътрудничество с албанските власти. Близки до ОССЕ източници твърдят, че правителството е поискало мисията да бъде ограничена само до предоставяне на съдействие за избирателната реформа, доброто управление и реформите на съдебната система. (Шекули, Шкип - 05/08/08; Телеграфи, Топ Чанъл - 04/08/08)
