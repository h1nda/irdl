Турция отрече да е провеждала трансгранична операция в Ирак
					15/11/2007
					 
						АНКАРА, Турция -- Министър-председателят Реджеп Тайип Ердоган отрече в сряда (14 ноември) последните съобщения в медиите, че турската армия провежда операция срещу бази на терористичната Кюрдска работническа партия (ПКК) в Северен Ирак. "За момента нашите сили за сигурност продължават своите операции на наша територия. Не е имало трансгранична операция от какъвто и да е вид", заяви Ердоган на пресконференция малко преди да замине на официална визита в Чешката република. По-рано командващият на военновъздушните сили генерал Айдоган Бабаоглу също отрече всякакво участие на турски военни самолети в трансгранични операции. "Никой от самолетите на турските военновъздушни сили не е участвал в операция извън турските граници", каза Бабаоглу, който е на посещение в Северен Кипър. (Анадолска информационна агенция, Ал Джазира, АФП, Ройтерс, НТВ- 14/11/07)
