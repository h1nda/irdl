Нападнат бе лидерът на черногорската опозиция
					21/02/2010
					 
						ПОДГОРИЦА, Черна гора -- Лидерът на главното опозиционно Движение за промяна (ДП) Небойша Медойевич, бе нападнат пред дома си в Подгорица, заяви в събота (20 февруари) говорителят на ДП Коча Павлович. Той каза, че нападателят се е опитал да удари Медойевич и го е предупредил "да престане да споменава името на Бранислав Микунович". Той е богат бизнесмен, който Медойевич описва като "най-влиятелният човек" в страната, контролиращ дори полицията. ДП твърди, че нападателят, който е задържан, е един от роднините на Микунович. (Taнюг, Б92, ДПА, РТЧГ - 20/02/10)
