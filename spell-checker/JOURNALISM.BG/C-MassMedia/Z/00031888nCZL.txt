Сомалийски пирати освободиха турски кораб
					06/10/2009
					 
						МОГАДИШУ, Сомалия/АНКАРА, Турция -- Сомалийските пирати, които почти три месеца държаха в плен турски товарен кораб, освободиха в понеделник (5 октомври) плавателния съд и неговия 23-членен екипаж срещу откуп. Сумата на откупа не беше оповестена официално, но според един от пиратите, цитиран от „Ройтерс”, те са се съгласили да приемат 1,5 млн. долара. В началото на септември пиратите поискаха откуп от 20 млн. долара. „Хърайзън-1”, собственост на истанбулската компания „Хърайзън”, беше заловен на 8 юли на път от Саудитска Арабия за Йордания.
						Други новини -- Един полицай беше убит, а двамата му братя сериозно ранени, след като неизвестен нападател открил огън срещу техния автомобил в населената предимно с кюрди провинция Хакари в югоизточната част на Турция. Инцидентът е станал в близост до района на Депин, на около два километра от Хакари. (Заман - 06/10/09; АФП, Ройтерс, АП, НТВ, Анадолска информационна агенция, ДПА - 05/10/09)
