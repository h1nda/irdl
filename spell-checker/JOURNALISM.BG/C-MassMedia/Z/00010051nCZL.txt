Високопоставен американски държавен служител смята, че Румъния ще играе важна роля във възстановяването на Ирак
05/03/2004
 
БУКУРЕЩ, Румъния -- Заместник-министърът на търговията на САЩ Уилям Лаш призова румънските компании да участват в усилията за възстановяване на Ирак, тъй като са натрупали опит от работата си в тази част на света. "Румъния активно участва в освобождаването на Ирак и сега може да изиграе важна роля при възстановяването на тази страна", каза той. Премиерът Адриан Нъстасе, който присъства на срещата, каза, че румънските фирми ще кандидатстват за поръчки в областта на инфраструктурата, строителството, петролните сондажи и енергетиката.
Други новини: Местните медии съобщиха, че Нъстасе е решил да уволни министъра на правосъдието Родица Станою и да назначи на нейно място заместник-министъра на външните работи Кристиян Дяконеску. Станою бе критикувана за това, че бави съдебните реформи. (АФП - 04/03/04)
