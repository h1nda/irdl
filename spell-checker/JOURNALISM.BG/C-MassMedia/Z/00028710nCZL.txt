Лайчак порица Силайджич и призова политиците в БиХ да се държат като държавници
					16/12/2008
					 
						САРАЕВО, Босна и Херцеговина (БиХ) -- В понеделник (15 декември) върховният представител Мирослав Лайчак порица члена на председателството на БиХ Харис Силайджич, като каза, че неговите безотговорни речи са усложнили политическата обстановка в БиХ. Изявлението бе направено, след като Силайджич обвини Лайчак, че подкрепя поставяните от Република Сръбска пречки пред интегрирането на ниво държава. Лайчак призова Силайджич и други политици в БиХ да започнат да се държат като истински държавници и ги призова да обмислят причините, стоящи зад поредицата от провали, включително липсата на облекчен визов режим с ЕС. (Дневни Аваз, Глас Сръпске, РТРС, СРНА - 15/12/08)
