Италианският външен министър изрази подкрепа за процеса на интеграция на Румъния в ЕС
16/03/2004
 
БУКУРЕЩ, Румъния - Премиерът Адриан Настасе се срещна в понеделник (15 март) с гостуващия италиански външен министър Франко Фратини, който потвърди подкрепата на страната си за графика на присъединяване на Румъния към ЕС. Според Фратини Италия счита, че Румъния ще приключи предприсъединителните си преговори в рамките на тази година.
Други новини: правителството заяви в понеделник, че има потвърждение за 11 загинали и шестима изчезнали румънци по време на терористичните нападения в Мадрид през миналата седмица. Двадесетина румънци са били хоспитализирани. Румъния е втора след Испания по брой на жертвите. (Ромпрес, АФП, 24 часа - 15/03/04)
