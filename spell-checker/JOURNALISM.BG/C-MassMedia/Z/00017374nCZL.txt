Британският министър Стро призова за "приятелство" между разделените общности в Кипър
					26/01/2006
					 
						НИКОЗИЯ, Кипър -- По време на посещението си в Кипър в сряда (25 януари) британският външен министър Джак Стро призова за "приятелство" между разделените етнически общности на острова, като добави, че Лондон е готов да посредничи. Според съобщения в регионалната преса Стро е бил посрещнат студено в Никозия, чиито ръководители били ядосани от решението му да посети и контролираната от кипърските турци северна част на острова. В крайна сметка Стро се срещна с кипърския външен министър Георгиос Якову, след като президентът Тасос Пападопулос отказа да разговаря с него. 
						В Никозия Стро призова кипърските гърци да обсъдят новия план на Турция за прекратяване на икономическата изолация на Севера. Според новото предложение Анкара ще отвори пристанищата и водите си за самолети и кораби на кипърските гърци, а републиката на кипърските турци ще бъде отворена за международен бизнес. По-късно Стро се срещна с президента на кипърските турци Мехмет Али Талат, преди да отпътува за Турция и Гърция, където също ще проведе разговори. (Катимерини - 26/01/06; АНА, МПА, АФП - 25/01/06)
