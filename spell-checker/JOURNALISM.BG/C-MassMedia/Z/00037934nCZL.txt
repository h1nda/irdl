Базата в Измир ще бъде център на операциите на НАТО в Либия
					27/03/2011
					 
						БРЮКСЕЛ, Белгия/AНКАРА, Tурция - Командният център за контрол на въздушната кампания на НАТО за налагане на зона без полети в Либия, ще бъде разположен в базата на Алианса в провинция Измир в Западна Турция, заяви на пресконференция в Брюксел в петък (25 март) говорителят на НАТО полковник Джери Бут. Турският външен министър Ахмет Давутоглу съобщи късно в четвъртък, че безпокойството на страната му по отношение на мисията в североафриканската страна е отминало и правителството ще се присъедини към международната коалиция, която се намеси в либийската криза. (Заман - 26/03/11; Хюриет, Aнадолска информационна агенция - 25/03/11)
