Сръбски високопоставен служител твръди, че светът губи търпение по отношение на Белград 
					15/01/2006
					 
						БЕЛГРАД, Сърбия-Черна гора -- Светът започва да губи търпение по отношение на Сърбия заради неуспешните й опити да арестува бившия босненско-сръбски военен командир Ратко Младич, заяви сръбският заместник-премиер Миролюб Лабус в петък (13 януари). Той предупреди, че същестува реална заплаха ЕС да суспендира преговорите за Стабилизация и асоцииране с Белград, ако укриващият се от правосъдието не бъде изправен в съда. 
						Министърът за човешки права на Сърбия-Черна гора Расим Ляич също призовава за арестуването на Младич. В интервю, публикувано във всекидневника "Политика", Ляич заяви, че проблемът може да закрепи позициятана Белград в преговорите по определяне на окончателния статут на Косово, както и евроатлантическата кандидатура на Сърбия-Черна гора. (Политика, РТС - 15/01/06; AП - 13/01/06)
