БиХ загрижена и за други нарушения на ембаргото на ООН
01/11/2002
 
САРАЕВО, Босна и Херцеговина (БиХ) -- Съветът на министрите на БиХ изрази в четвъртък (31 октомври) дълбоката си загриженост от уликите, че и други компании освен Орао са въвлечени в нарушения на ембаргото на ООН. Според някои сведенията, оръжия и военно оборудване са били изнасяни не само за Ирак, но и за други страни под ембаргото на ООН, каза министърът на външната търговия и икономическите връзки Азра Хаджиахметович. Правителството настоява всички институции в страната да проведат разследване до края на годината и да публикуват предварителните резултати до 15 ноември. Две от посочените страни са Бирма и Либия. (Офис на върховния представител (OHR), Oslobojdenie, Dnevni Avaz, Glas Srpski, Nezavisne Novine - 01/11/02)
