Висши хърватски и словенски дипломати обсъждат въпроса за избягване на гранични инциденти
					24/07/2005
					 
						ЗАГРЕБ, Хърватия -- Хърватският външен министър Колинда Грабар-Китарович и словенският й колега Димитрий Рупел проведоха среща в Оточеч, Словения в събота (23 юли). Основна тема на разговорите бе въпросът за граничните инциденти и как те да бъдат избягвани в бъдеще, се казва в заявление на правителството в Загреб. Двамата министри са обсъдили прилагането на съответното двустранно споразумение, подписано миналия месец. Грабар-Китарович и Рупел са потвърдили взаимната политическа воля на двете страни за добросъседски отношения и решаване на откритите въпроси. (Хина, ХРТ - 23/07/05)
