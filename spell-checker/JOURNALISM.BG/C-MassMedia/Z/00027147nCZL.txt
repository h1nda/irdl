Белград покани ръководителя на ЮНМИК Заниер да посети Сърбия
					22/07/2008
					 
						ПРИЩИНА, Косово -- Сърбия покани новия ръководител на ЮНМИК Ламберто Заниер да посети Белград, съобщи говорителят Ръсел Гийки в понеделки (21 юли). Той описа посещението, което се очаква да започне в сряда, като целящо започването на дискусии за началото на технически диалог с Прищина по теми, очертани в неотдавнашния доклад за Косово на генералния секретар на ООН Бан Ки Мун. 
						Други новини -- Службата на омбудсмана за Косово направи заключение в годишния си доклад, че съдилищата и министерствата са извършили най-много нарушения сред институциите по отношение на неефективност и нарушения на човешките права. Докладът, който бе публикуван в понеделник прави също заключението, че държавните институции не са успели да решат имуществени проблеми.
						Също в понеделник Косово започна да издава нови паспорти, за да смени сегашните паспорти на ЮНМИК. Паспортите са написани на двата национални езика, албански и сръбски, и струват 25 евро. (Експрес, Лайм, Коха Диторе, Телеграфи, Косова лайв - 22/07/08)
