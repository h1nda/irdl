Сръбски прокурори приключват процеса "Колона Тузла"
					22/09/2009
					 
						БЕЛГРАД, Сърбия -- В заключителното си изявление в т.н. процес "Колона Тузла" в понеделник (21 септември), прокурорите за военни престъпления поискаха от съда да осъди босненския гражданин Илия Юришич за престъпления, извършени по време на конфликта през 1992-1995 г. Юришич е обвинен в това, че е наредил да бъде извършено нападение срещу конвой на бившата Югославска народна армия в Тузла през май 1992 г., при което бяха убити 92 войници и ранени 33. Съдебният процес започна през февруари 2008 г. Според прокурорите Юришич е отговорен за нападението. (Б92, Фена, РТРС, Сърна - 21/09/09)
