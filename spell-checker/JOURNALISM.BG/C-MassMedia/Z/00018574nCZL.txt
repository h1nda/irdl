Председателят на ЕК подкрепя приемането на България и Румъния в ЕС 
					15/05/2006
					 
						ЛОНДОН, Великобритания -- Председателят на Европейската комисия (ЕК) Жозе Мануел Барозу заяви пред БиБиСи в неделя (14 май), че иска да види България и Румъния като членки на ЕС възможно най-скоро. Той каза, че членството ще бъде добро както за двете страни, така и за Европа. Същевременно той подчерта, че София и Букурещ трябва да изпълнят всички критерии, включително в борбата с организираната престъпност и корупцията. 
						Във вторник ЕК ще публикува поредните си мониторингови доклади за напредъка на България и Румъния, които се очаква да имат решаващо значение за определяне на датата за приемането им в ЕС. Членството на страните е запланувано за 1 януари 2007 г., но всяка от тях би могла да очаква отлагане в случай че ЕК констатира неизпълнение на критериите. (РФE, АФП, бТВ - 14/05/06)
