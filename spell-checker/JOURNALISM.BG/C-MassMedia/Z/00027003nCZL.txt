Ръководителят на ЮЛЕКС каза, че мисията ще е подчинена на Брюксел, а не на ООН
					08/07/2008
					 
						ПРИЩИНА, Косово -- Ръководителят на ЮЛЕКС Ив дьо Кермабон каза в понеделник (7 юли), че дори след приключване на реорганизацията на ЮНМИК мисията ЮЛЕКС ще е подчинена на Брюксел, а не на ООН. "Това е много по-различна мисия, имаща за цел да подпомогне, съветва и наблюдава косовските институции. ЮЛЕКС е под командването на ЕС", каза Дьо Кермабон след среща с косовския министър-председател Хашим Тачи и президента Фатмир Сейдиу. Дьо Кермабон отбеляза, че може да има трудности при разполагането на ЮЛЕКС в доминираната от сърбите северна част на Косово, но заяви, че независимо от това мисията ще бъде разположена и там. (Коха Диторе, Лайм - 08/07/08; РТК, Телеграфи - 07/07/08)
