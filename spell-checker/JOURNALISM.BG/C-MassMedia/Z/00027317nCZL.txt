Баша поиска мандатът на ОССЕ в Албания да бъде ограничен
					06/08/2008
					 
						ТИРАНА, Албания -- Външният министър Лулзим Баша е поискал ОССЕ да ограничи своето присъствие в страната, като се съсредоточи единствено върху реформите в избирателната и съдебната система, съобщиха медиите в сряда (6 август). "Албания достигна равнище, на което тя трябва да отговаря за процесите, като използва растящите професионални възможности на албанските институции," е казал Баша в писмо, изпратено до ОССЕ през май. ОССЕ обаче настоява да завърши своя пълен мандат.
						Други новини -- Правителството прие предложение за увеличаване на заплатите на 17 000 полицаи с 10 %. Предложението предвижда също коригиране на основните заплати съобразно опита и уменията. (BalkanWeb, Газета Шкиптаре, Кориери, Шекули, Панорама - 06/08/08)
