Службата на Върховния представител в БиХ коментира разследването в Сребреница
19/10/2003
 
БАНЯ ЛУКА, Босна и Херцеговина (БиХ) -- Службата на Върховния представител в БиХ (СВП) заяви в петък (17 октомври), че Република Сръбска (РС) трябва изцяло да сътрудничи в разследването на военните престъпления във връзка с клането в Сребреница. Говорителят на СВП Соня Пастуович каза, че президентът на РС Драган Чавич ще бъде лично отговорен за всяко евентуално пречене или унищожаване на документи, свързани със събитията в Сребреница през юли 1995 г. Амор Масович, председател на комисията на Федерация БиХ за изчезналите лица, заяви в петък, че правителството на РС е постигнало известен прогрес по случая. "Правителството на Република Сръбска ясно и точно определи, че са извършени престъпления от членове на босненско-сръбските армия, полиция, граждански власти, общински комисари и местно население". (СРНА, Онаса, Танюг, Би Би Си - 17/10/03)
