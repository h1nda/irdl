Комисия заяви, че румънски митрополит е бил информатор на "Секуритате"
					14/09/2007
					 
						БУКУРЕЩ, Румъния -- Комисията за разсекретяване на досиетата на "Секуритате" обяви в четвъртък (13 септември), че православният митрополит Андрей Андрекут е бил информатор на всяващата страх тайна полиция по време на режима на Николае Чаушеску. Андрекут, митрополит на Алба и Северозападна Румъния, е бил завербуван през 80-те години на ХХ век със задачата да проникне в общността на източните католици. Той отрича да е навредил някому чрез работата си за тайните служби.
						Други новини от четвъртък -- Националната дирекция за борба с корупцията поиска от президента Траян Бъсеску разрешение да повдигне криминални обвинения срещу бившия транспортен министър Мирон Митря, член на кабинета на Адриан Нъстасе през 2000-2004 г. Обвиненията срещу Митря включват вземане на подкупи и фалшифициране на официални документи. Разследването срещу Митря е пряко свързано с продължаващото разследване срещу Нъстасе за собствеността върху скъпа сграда в центъра на Букурещ. (Гъндул, Hotnews.ro - 14/09/07; АП - 13/09/07)
