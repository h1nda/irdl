Според македонския министър на отбраната 2005 г. ще бъде ключова за македонската кандидатура за членство в НАТО 
					29/12/2004
					 
						СКОПИЕ, Македония -- Министърът на отбраната Йован Манасиевски каза във вторник (28 декември), че 2005 г. ще бъде ключова за кандидатурата на Македония за членство в НАТО. Според него успехът на националните институции при осъществяване на реформите ще бъде основен фактор за това, дали Скопие ще получи дългооочакваната покана за присъединяване към Алианса през 2007 г. Манасиевски добави, че президентът Бранко Цървенковски ще подпише в скоро време указ за преструктуриране на армията. 
						Други новини: Драган Малиновски бе назначен като новия председател на македонската Държавна антикорупционна комисия. Досегашният член на комисията Малиновски заменя Йован Треновски, чийто едногодишен председателски мандат изтече. (Дневник, Макфакс, A1 ТВ - 29/12/04; A1 ТВ - 28/12/04)
