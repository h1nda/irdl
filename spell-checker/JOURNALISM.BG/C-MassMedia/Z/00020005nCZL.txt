Ръководителят на НАТО: "Планът за действие" на Сърбия не може да замести реалните действия"
					20/09/2006
					 
						НЮ ЙОРК, Съединени щати -- Генералният секретар на НАТО Яп де Хоп Схефер призова във вторник (19 септември) Сърбия да покаже конкретни резултати в сътрудничеството си с Трибунала на ООН за военни престъпления, като подчерта, че планът за действие не е заместител на реалните действия. Той направи изказването си по време на среща със сръбския външен министър Вук Драшкович, проведена в рамките на сесията на Общото събрание на ООН в Ню Йорк. 
						Други новини -- Във вторник Трибуналът на ООН потвърди, че главният прокурор Карла дел Понте ще посети Сърбия на 2 или 3 октомври. Очаква се тя да представи пред ЕС доклад за сътрудничеството на Сърбия в средата на октомври. Брюксел ще използва констатациите, за да определи дали да възобнови процеса на преговори по Споразумението за стабилизация и асоцииране, преустановен заради провала на Сърбия да предаде на Трибунала един от най-издирваните обвиняеми във военни престъпления, Ратко Младич. (Блиц, Данас - 20/09/06; Танюг, РТС - 19/09/06)
