Българският външен министър е удовлетворен от посещението си в САЩ
					24/12/2006
					 
						СОФИЯ, България -- Външният министър Ивайло Калфин заяви, че посещението му в Съединените щати миналата седмица е било успешно и е преминало в атмосфера на "доверие, приятелство и партньорство". В изявление в събота (23 декември) той заяви, че двустранните отношения с Вашингтон в политическата и военната област са отлични, но че трябва да се постигне повече в икономическите отношения. Калфин заяви, че американски компании проявяват интерес към българската военна промишленост и към възможностите за инвестиции във военните доставки, информационните технологии и електрониката. (БНР - 23/12/06; Уеб-сайт на българското правителство - 22/12/06)
