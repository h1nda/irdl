Четирите деца в Сърбия нямат птичи грип
					20/03/2006
					 
						БЕЛГРАД, Сърбия и Черна гора -- Четири деца, които бяха поставени в изолационно отделение към края на миналата седмица, се оказаха без симптоми на птичи грип и ще бъдат изписани от болницата, заяви в неделя (19 март) водещ епидемиолог. "Резултатите от вирусологичния анализ потвърдиха, че четирите деца не са заразени с болестта," каза Предраг Кон, завеждащ сръбската служба за борба с птичия грип. Кон заяви пред сръбската държавна телевизия, че четирите деца ще бъдат изписани от болницата в западния град Ужице, но ще останат под "постоянно лекарско наблюдение". Смъртоносният щам H5N1 бе открит по-рано този месец при лебед, намерен мъртъв недалеч от северозападната граница на Сърбия с Хърватия и Унгария.
						Също в неделя местните власти съобщиха, че е намерен още един мъртъв лебед край югоизточното сръбско село Бачки Моностор, където бяха потвърдени няколко случая на H5N1 по-рано този месец.
						Междувременно в Албания се правят изследвания на пилета, намерени мъртви миналата седмица в околностите на Пез-Хелмес, Берат и Шкодра. Албания съобщи за първия си случай на H5N1 в Южна Саранда преди две седмици. (Данас - 20/03/06; АФП, Танюг, РТС - 19/03/06)
