Шешел поиска съдът в Хага да възобнови съдебното производство
					19/08/2009
					 
						ХАГА, Холандия -- Лидерът на Сръбската радикална партия (СРП) Воислав Шешел поиска във вторник (18 август) Трибуналът за военни престъпления в Хага да възобнови делото срещу него. Производството беше спряно през февруари, след като свидетел заяви, че е получил заплахи от Шешел. На съвещание на съда за хода на делото във вторник Шешел заяви, че три чужди разузнавателни служби се опитват да унищожат СРП и се стремят да направят така, че той да остане в Хага възможно най-дълго. Той е обвинен във военни престъпления срещу хора от несръбски произход, извършени в Хърватия, Войводина и в Босна и Херцеговина в периода 1991–1993 г.
						Други новини -- Бившият босненски сръбски лидер Радован Караджич заяви, че съвестта му е чиста, въпреки предявените обвинения в геноцид във връзка с конфликта в Босна. "Не съжалявам за своята роля," е посочил Караджич в писмо до “Ройтерс” във вторник, изпратено от центъра за задържане в Хага. (Б92, Танюг, Радио Сърбия - 18/08/09)
