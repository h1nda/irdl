Хърватска ще позволи американски транспортни самолети да използват въздушното й пространство
27/02/2003
 
ЗАГРЕБ, Хърватска -- Правителството реши в сряда (26 февруари) да позволи на американски граждански самолети, превозващи войници и оборудване, да използват въздушното пространство и базите в страната. "Решението бе взето след консултации с представители на ЕС и САЩ", заяви премиерът Ивица Рачан пред репортери и добави, че то отразява широкия консенсус между държавните институции в подкрепа на международните усилия срещу тероризма, намаляването на оръжията за масово поразяване и опитите за разоръжаване на Ирак. Според Рачан, САЩ не са искали използването на базите и въздушното пространство в страната от военни самолети. Приемането на военни самолети трябва да бъде одобрено от парламента. (Весник, Вечерни лист - 27/02/03; АП, АФП, ХИНА, ХРТ, БиБиСи - 26/02/03)
