Според посланика на САЩ няма връзка между американската помощ и разполагането на турски войски в Ирак
28/08/2003
 
АНКАРА, Турция -- Няма връзка между предстоящото решение на Турция за разполагане на мироопазващ контингент в Ирак и отпускането на американска финансова помощ от 8.5 млрд. щ.д., заяви новият американски посланик в Анкара Ерик Еделман. По време на среща в сряда (27 август) с външния министър Абдулах Гюл Еделман каза, че условията, поставени от американския Конгрес по отношение на заема, касаят сътрудничеството между двете държави, но не се отнасят до Ирак.
Други новини: в сряда турските сили за сигурност откриха нелегална оръжейна работилница в района Прешембе на провинция Одрин. Двама души са задържани. (Анадолска агенция, НТВ, ТРТ 2, АФП - 27/08/03)
