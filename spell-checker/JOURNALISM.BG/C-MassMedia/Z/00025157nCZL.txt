Турция извърши нови въздушни атаки срещу ПКК в Северен Ирак
					16/01/2008
					 
						АНКАРА, Турция -- Генералният щаб съобщи във вторник (15 януари), че военни самолети са извършили нападения срещу предполагаеми бази на Кюрдската работническа партия (ПКК) в Северен Ирак. В изявление, публикувано на нейния уебсайт, армията съобщава, че нападението във вторник сутринта е било насочено срещу бази на фракцията на ПКК "Конгра-Гел". Армията подчертава, че се е подходило изключително внимателно, за да се избягнат удари срещу цивилни граждани.. 
						Също във вторник заместник-началникът на турския генерален щаб, генерал Ергин Сайгун, направи изненадващо посещение в Ирак, за да се срещне с иракски и американски командващи. Те са обсъдили общите антитерористични действия и военното сътрудничество. (Заман - 16/01/08; Си Ен Ен Търк, Анадолска информационна агенция, РИА Новости, ДПА, Ройтерс, АФП - 15/01/08)
