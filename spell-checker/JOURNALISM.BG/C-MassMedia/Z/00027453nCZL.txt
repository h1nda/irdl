Косово отбеляза шест месеца от обявяването на независимостта
					19/08/2008
					 
						ПРИЩИНА, Косово -- Премиерът Хашим Тачи заяви в понеделник (18 август), че през първите шест месеца от своята независимост Косово няма нито един неуспех. На въпроса кои според него са най-големите успехи на неговото правителство Тачи посочи обявяването на независимост от бившата сръбска провинция, приемането на конституцията и националните символи на страната и нейното признаване от някои от най-влиятелните държави в света. Тачи отбеляза, че лобирането за получаване на признаване продължава в близко сътрудничество със западните партньори на Косово. Коментирайки свое предишно изявление, че до септември Косово ще бъде признато от 100 държави, Тачи каза, че това не зависи само от Косово и неговите граждани. (BalkanWeb, Бета - 18/08/08)
