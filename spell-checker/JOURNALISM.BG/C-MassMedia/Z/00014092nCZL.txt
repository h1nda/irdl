Австрийският външен министър отново засвидетелства подкрепа за Хърватия 
					01/04/2005
					 
						ЗАГРЕБ, Хърватия -- Австрийският външен министър Урсула Пласник заяви в четвъртък (31 март), че Хърватия е важна за Австрия, която счита европейското бъдеще на Югоизточна Европа за върховен приоритет във външната си политика. Тя добави, че няколко членки на ЕС са били на прага да преустановят приготовленията за началото на присъединителните преговори между ЕС и Хърватия миналия месец, но че Австрия е успяла да се намеси. Екип на ЕС с участието на Пласник, сформиран с цел да направи обективна оценка на сътрудничеството на Хърватия в областта на военните престъпления, започва работа този месец. (ХИНA - 31/04/05)
