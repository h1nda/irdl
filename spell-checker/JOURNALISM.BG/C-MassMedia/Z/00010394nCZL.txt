Албанският външен министър се среща с колегата си от Сърбия-Черна гора
06/04/2004
 
ТОКИО, Япония -- Албанският външен министър Кастриот Ислами се срещна в понеделник (5 април) с колегата си от Сърбия-Черна Гора Горан Свиланович в рамките на конференцията по Западните Балкани, провеждаща се в Токио. Двамата са обсъдили двустранните отношения и ситуацията в Косово. Ислами се срещна и с премиера на Косово Байрам Реджепи, като е обсъдил с него нуждата от продължение на диалога между Белград и Прищина.
Други новини от понеделник: албанският Хелзинкски комитет изрази безпокойство относно темпа на прилагане на избирателните реформи в страната. Според комитета не са предприети конкретни стъпки за изпълнение на препоръките, съдържащи се в доклад на ОССЕ. (АТА - 05/04/04)
