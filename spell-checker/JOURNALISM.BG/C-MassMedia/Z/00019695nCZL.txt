Скандален хърватски бизнесмен бе екстрадиран от Гърция
					23/08/2006
					 
						ЗАГРЕБ, Хърватия -- Скандалният бизнесмен Хървое Петрач, за когото се смяташе, че е помагач на обвинения във военни престъпления хърватин Анте Готовина, бе екстрадиран от Гърция във вторник (22 август), почти година, след като бе арестуван там. След като бе задочно осъден на шест години затвор за отвличане, Петрач бе издирван от Загреб, за да излежи присъдата си. Във вторник той бе прехвърлен в родината си със специален полет на хърватските авиолинии при строги мерки за сигурност. (Пословни Дневник, Вечерни Лист - 23/08/06; ХРТ, Index.hr - 22/08/06)
