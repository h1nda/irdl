Голям горски пожар заплашва села в Гърция; заподозрени в подпалвачество лица са арестувани в Албания
					16/07/2008
					 
						АТИНА, Гърция -- Голям горски пожар наложи евакуацията на две села и постави под заплаха фабрика за боеприпаси в Централна Гърция във вторник (15 юли), съобщиха местните медии. Пламъците са унищожили две къщи в Ойнои, на около 60 км северозападно от Атина. Местната пожарна команда е организирала евакуацията на селата Панактон и Пили. Властите съобщават, че пламъците са достигнали на около 20 метра от фабрика за боеприпаси в околностите на Атина, преди пожарникарите да успеят да ги потушат. 
						Други новини от вторник -- Албанската полиция арестува четирима души във връзка с поредица от палежи, които са причинили значителни щети в Южна Албания. Четиримата ще отговарят по обвинения в нанасяне на щети на няколко жилища и фабрика в близост до Вльора и Фиер. (АНА-МПА, Катимерини, Нафтемборики, СКАИ, Коха Йоне, BallkanWeb, Нюз 24 - 16/07/08, Елефтерос Типос, АФП, АП, Филелефтерос - 15/07/08)
