Албанската управляваща коалиция отхвърли назначение на ОССЕ/БДИПЧ 
					12/05/2009
					 
						ТИРАНА, Албания -- В понеделник (11 май) управляващата коалиция, оглавявана от Демократическата партия, се противопостави на назначаването на Одри Гловър за ръководителка на мисията на Бюрото за демократични институции и права на човека (БДИПЧ) на ОССЕ, която ще наблюдава парламентарните избори на 28 юни. Гловър оглавяваше мисията и в периода 1994-1997 г. През 1996 г. същата дясна коалиция разкритикува нейния доклад за изборите през май като "нереален". (Шкип, Шекули - 12/05/09; Гласът на Америка, Топ Ченъл, Алсат - 11/05/09)
