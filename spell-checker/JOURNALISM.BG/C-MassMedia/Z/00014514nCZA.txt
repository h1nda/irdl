Македонската обсерватория Мегалитик Кокино е поставена на четвърто място в списъка на НАСА 
					11/05/2005
					Обсерваторията Koкино в Македония, открита преди две и половина години, е на четвърто място по стародавност в ранг листата на НАСА за обсерватории. Проучванията, целящи да се научи повече за обсерваторията, започват следващия месец. 
					От Мария Лазарова за Southeast European Times в Скопие -- 11/05/05
 
					 
						
Македонската обсерватория Мегалитик Кокино е на повече от 3 800 години. Сега тя е определена от НАСА като четвърта по стародавност в света. [Архив]
						Обсерваторията в Македония Кокино, датираща от епохата на мегалита, се намира на 1 030 м надморска височина на връх Тативец Камен близо до Куманово. Археологическите и астрономическите анализи показват, че обсерваторията е на повече от 3 800 години. Според НАСА, която по-рано тази година публикува ранг листа на обсерваториите според тяхната възраст, тя е четвъртата най-стара в света след Абу Симбел в Египет, Стоунхендж във Великобритания и Ангор Ват в Камбоджа.
						"Кокино притежава невероятна астрономическа прецизност и има централен наблюдателен пост и помощни наблюдателни постове," казва физикът Гьоре Ченев, ръководител на планетариума към Младежкия културен център в Македония, който извършва детайлно проучване на обекта. "Обсерваторията дефинира четирите основни позиции на Луната и трите основни позиции на Слънцето през годината, есенното и пролетното равноденствие, както и зимното и лятното слънцестоене." Специално позициониран показалец сочи, че обсерваторията е била използвана и за следене на движението на съзвездието Плеада. 
						Според Ченев обсерваторията е била създадена към края на Бронзовата ера и предполага високоразвита цивилизация. "Древните хора са съставяли календарите си прецизно с много показалци и резки в скалите и на някои места в обсерваторията. Обсерваторията им е помогнала освен това да определят времето за жътва и други дати," казва той. 
						Археолога Йовица Станковски е открил Кокино преди две и половина години. "Намерихме много керамични изделия на обекта, но те датираха от по-късен период," казва той. "Това ни доведе до заключението, че друга цивилизация е пребивавала на обекта, унищожила е цивилизацията, която е разработила обсерваторията и е изградила свое селище до нея," казва Станковски. 
						Проучването на обекта ще бъде подновено следващия месец и се очаква да бъдат открити много подробности за цивилизацията, която е изградила и използвала Кокино. Холандска фондация е отпуснала 4 000 евро за каталог на обекта. 
						"Министерството на културата също ще участва в подготовката на каталога с 500 евро," казав Ченев. "Това в крайна сметка потвърждава, че има културно наследство в Македония, което следва да се проучи." Археолозите и астрономите допускат, че в този регион има още три или четири такива обсерватории.
