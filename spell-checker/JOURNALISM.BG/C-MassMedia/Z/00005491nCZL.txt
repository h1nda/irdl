Илиеску определи интеграцията в ЕС и НАТО като приоритети на Румъния през 2003 г.
26/12/2002
 
БУКУРЕЩ, Румъния -- Президентът Йон Илиеску определи поканата за членство в НАТО и напредъка в преговорите за присъединяване към ЕС като най-важните постижения и предизвикателства за нацията. В речта си във вторник (24 декември) по случай края на годината той отбеляза, че интеграцията в ЕС и НАТО ще продължават да бъдат двете основни цели през новата година. Илиеску добави, че правителството трябва да поддържа диалога с чуждестранните си партньори, за да завърши процеса на присъединяване към НАТО и да затвори всички глави от преговорите с ЕС през 2004 г. (Ромпрес, Румънска ТВ - 24/12/02)
