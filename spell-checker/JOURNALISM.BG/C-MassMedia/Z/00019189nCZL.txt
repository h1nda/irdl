Нов маратон на съдебни процеси ще започне в Хага
					09/07/2006
					 
						ХАГА, Холандия -- Всичко е готово за започването на нов мащабен съдебен процес в трибунала за военни престъпления в Хага в понеделник (10 юли). Бившият сръбски президент Милан Милотинович, бившият заместник-премиер Никола Саинович, бившите началници на генералния щаб на армията Драголюб Ойданич и Небойша Павкович, бившият командир на корпуса в Прищина Владимир Лазаревич и бившият началник на полицията Сретен Лукич ще бъдат съдени по обвинения за участие в общо престъпно начинание, целящо промяната на етническия характер на Косово и засилването на сръбския контрол в провинцията. 
						Макар че никой от обвиняемите не е обвинен в геноцид, те всички ще трябва да отговарят за насилственото депортиране на 800 000 етнически албанци, за убийството на цивилни лица от войски под техен контрол и за преследване по етнически и политически причини. Обвинителите съобщиха, че ще им трябва най-малко една година, за да представят своя казус; защитниците със сигурност също ще имат нужда от толкова време. (Би Би Си - 08/07/06)
