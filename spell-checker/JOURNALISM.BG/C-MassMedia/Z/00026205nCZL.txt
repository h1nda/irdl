Премиерът на РС Милорад Додик не придава голямо значение на заплахите за покушение
					21/04/2008
					 
						БАНЯ ЛУКА, Босна и Херцеговина (БиХ) -- Премиерът на Република Сръбска (РС) Милорад Додик омаловажи в събота (19 април) сериозността на заплахите за възможно покушение срещу него. „Имам пълно доверие в Министерството на вътрешните работи на РС, полицията и другите служби за сигурност,” каза Додик. В петък главният прокурор на Белина, Новак Ковачевич, потвърди, че се провежда разследване във връзка с твърдения в медиите на РС, че бивши членове на "Земунския клан" възнамеряват да убият няколко видни политици. Според местните медии Додик е най-вероятната цел.
						Други новини – Вестник „Дневни Аваз” предаде в събота, че Додик обмисля голяма реорганизация на правителството. Вестникът твърди, че той ще използва като повод неотдавнашната оставка на министъра на промишлеността и енергетиката на РС Райко Убипарипс, за да извърши промените. Според слуховете други министри, които ще бъдат заменени, са земеделският министър Радивое Братич и здравният министър Ранко Скърбич. (Дневни Аваз - 20/04/08; Фена, РТРС - 19/04/08)
