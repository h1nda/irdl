Албанското правителство обеща да се съсредоточи върху ЕС
					20/07/2009
					 
						ТИРАНА, Албания -- Премиерът Сали Бериша заяви в неделя (19 юли), че целта на бъдещото правителство ще бъде да доближи страната до членство в ЕС. Бериша каза, че коалицията между Демократическата партия и Социалистическото движение за интеграция ще се съсредоточи върху проевропейските реформи и разширяването на човешките права и гражданските свободи. "Албания се нуждае от реформи и ние ще започнем с независима съдебна власт, нова инфраструктура и устойчиво развитие на селските райони," каза той за "Дойче Веле". (Дойче Веле, Телеграфи, Шекули, Топ Нюз - 19/07/09)
