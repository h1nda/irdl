Гърция и САЩ изразиха подкрепа за интеграционните усилия на Македония
07/03/2004
 
СКОПИЕ, Македония -- Гръцкият министър на външните работи Тасос Яницис заяви в петък (5 март), че неговото правителство подкрепя усилията на Македония за интегриране в структурите на ЕС. Той каза, че Гърция подкрепя разширението на ЕС в Югоизточна Европа като цяло, но предупреди, че страните-кандидатки трябва да проведат сериозни реформи, за да постигнат критериите за членство.
В други новини, македонският министър на външните работи Илинка Митрева се срещна в събота с намиращата се в страната американската делегация, ръководена от заместник-помощник държавния секретар по Европа и Евразия Катлин Стефънс. Митрева изказа благодарност за подкрепата, изразена от САЩ след трагичната смърт на македонския президент Борис Трайковски, и каза, че правителството ще продължи по пътя на интеграция с ЕС и НАТО. Стефънс от своя страна обеща американска подкрепа за интеграционните усилия на Македония. (MИA - 06/03/04, MИA - 05/03/04)
