Наука и технологии: България, Австрия и Румъния подписаха меморандум за научно сътрудничество
					03/09/2007
					Три страни-членки на ЕС подписаха споразумение за ускоряване на сътрудничеството. Още от седмицата: гръцки археолози откриха древен проход и компания в Баня Лука започва строежа на фабрика за биодизелово гориво. 
					 
						
Тристранен меморандум, подписан от Австрия, България и Румъния, предвижда ускорено сътрудничество в областта на научните изследвания. [Гети Имиджис]
						Министърът на образованието и науката на България Даниел Вълчев подписа тристранен меморандум за научни изследвания и сътрудничество с Австрия и Румъния. Подписването на първото подобно споразумение между страни-членки на ЕС се състоя на технологична конференция в Австрия. 
						*** 
						
Maкедония намали ДДС върху компютърното оборудване, софтуеъра и соларните колектори от 18 % на 5 %. Според премиера Никола Груевски, правителството е успяло да направи това благодарение на икономическата стабилност в страната. 
						 *** 
						Археолози в Гърция откриха таен подземен коридор, водещ към праисторическата крепост Мидея. Те смятат, че проходът, който датира от 13 век пр. н.е. е бил използван за доставяне вода там по време на опасност. Само три прохода от Бронзовата ера от този вид са открити досега. 
						 *** 
						
Aлбанските жени ще могат да бъдат подлагани на безплатен скрининг за рак на гърдата във всички болници в Тирана и в четири други големи градове от този месец. Инициативата е спонсорирана от италианското правителство като част от инициативата на ЕК "Интеррег ІІІ". 
						*** 
						
Хърватският министър на културата Бозо Бишкупич и министърът на отбраната Берислав Рончевич подписаха споразумение във вторник (29 август), което ще даде възможност на Министерството на културата да използва военен кораб за целите на подводната археология. Споразумението ще ускори изследванията и обучението, ще улесни подводните възстановителни работи и ще позволи по-дълбоки изследвания в защитените природни ресурси на Адриатическо море, заяви Бишкупич. 
						*** 
						Компанията "Систем Еколоджика" със седалище в Баня Лука съобщи в понеделник (27 август), че е започнала строеж на фабрика за биодизелово гориво. Проектът ще струва 7,5 милиона евро и ще даде възможност на компанията да произведе 60 тона биодизелово гориво дневно за вътрешния пазар на Босна и Херцеговина. 
						
(Различни източници -- 27/08/07-03/09/07)
