Сръбска правозащитничка каза, че Младич може да бъде арестуван скоро
					24/10/2007
					 
						БЕЛГРАД, Сърбия -- Най-известната правозащитничка в страната, Наташа Кандич, заяви във вторник (23 октомври), че разузнавателната служба на Сърбия знае къде се укрива обвиненият във военни престъпления Ратко Младич и обмисля арестуването му. Според Кандич Агенцията за сигурност и информация разполага с точни данни за местонахождението на бившия босненски сръбски военен лидер, един от оставащите на свобода четирима обвиняеми от Трибунала на ООН в Хага. 
						Макар и да нямаше официален коментар, Расим Ляич, ръководител на сръбския национален съвет за връзките с Хага, каза, че силите за сигурност са претърсили във вторник военни казарми и армейски клуб в Източна Сърбия. (Блиц - 24/10/07; Бета, РТС, Фена, АП, АФП - 23/10/07)
