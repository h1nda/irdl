Шварц-Шилинг ще обсъди въпроса за полицаите без сертификат в централата на ООН
					30/03/2006
					 
						САРАЕВО, Босна и Херцеговина (БиХ) -- В сряда (29 март) върховният представител Кристиан Шварц-Шилинг каза, че ще обсъди въпроса за полицаите без сертификат по време на посещението си в централата на ООН в Ню Йорк следващия месец. Той каза това след разговори с министъра по човешките права на БиХ Мирсад Кебо и с представители на сдружението на полицаите в БиХ, на които е била отказана сертификация от бившите Международни полицейски сили на ООН (МПСООН) в БиХ. Сдружението организира няколко протеста, като посочи, че човешките права не са били спазени напълно в близо 200 случая по време на сертификационния процес на МПСООН, проведен от 1996 до 2002 г. Шварц-Шилинг каза, че е съгласен, че този въпрос заслужава да бъде разгледан. (Дневни Аваз - 30/03/06; Фена - 29/03/06)
