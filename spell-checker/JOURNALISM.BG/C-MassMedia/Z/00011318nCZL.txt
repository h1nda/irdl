Албания укрепва мерките за сигурност по гръцката граница
30/06/2004
 
ТИРАНА, Албания -- Местната полиция обяви във вторник (29 юни), че са повишени мерките за сигурност по границата на Албания с Гърция преди началото на Олимпиадата в Атина това лято. Камери за наблюдение, скенери и други електронни съоръжения са инсталирани на ГКПП Какавие и Капщице. Мерки за сигурност са вече въведени на летището в Тирана и на пристанищата Вльора и Дуръс.
Други новини: местни медии съобщиха във вторник, че албанското правителство е започнало нов кръг консултации с ЕС за евентуално начало на предприсъединителни преговори. Съобщава се, че този седми кръг касае въпроси на митническия контрол и други свързани с търговията дейности. (Албейнинън дейли нюз - 30/06/04; АП - 29/06/04)
