Ердоган призовава живеещите в чужбина турски граждани да не участват в безредици
					09/11/2005
					 
						АНКАРА, Турция -- Премиерът Реджеп Тайип Ердоган призова във вторник (8 ноември) турските общности в Европа да не участват в безредиците, разтърсили Франция. "Онези, които твърдят, че са жертва на дискриминация и несправедливост, няма да спечелят правата си чрез насилие, като нападат невинни хора и тяхното имущество," заяви той в реч пред парламента. 
						Други новини -- Министърът на околната среда Осман Пепе заяви, че Турция ще трябва да инвестира до 35 милиарда евро в екологични проекти, за да достигне стандартите на ЕС. Погледнато реалистично, Анкара ще може да изпълни всички подобни изисквания до 2023 или 2024 г., каза той в интервю. (AФП - 08/11/05)
