Международната общност приветства приемането на конституционни промени в Македония
		08/12/2005
		 
			СКОПИЕ, Македония -- Международната общност изрази одобрението си за приемането от македонския парламент на пакет от конституционни реформи, подчертавайки, че това ще проправи пътя за радикално преструктуриране на съдебната система и ще подобри перспективите на страната за евроатлантическа интеграция. Законодателите одобриха конституционните промени в сряда (7 декември).
			Също в сряда, президентът Бранко Цървенковски, премиерът Владо Бучковски и председателят на парламента Люпчо Йордановски изпратиха писма до техни колеги от страни-членки на ЕС, в които ги молят да подкрепят усилието за предоставяне на Македония на статут на страна-кандидатка за членство в ЕС на срещата на върха на Съюза на 15 декември. (Телма ТВ, A1 ТВ, Макфакс - 07/12/05)
