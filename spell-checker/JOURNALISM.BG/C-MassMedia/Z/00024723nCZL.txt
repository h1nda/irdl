САЩ и ЕС подчертаха необходимостта от присъствието на ОССЕ в Косово
					30/11/2007
					 
						МАДРИД, Испания -- Съединените щати и ЕС призоваха в четвъртък (29 ноември) ОССЕ да продължи мисията си в Косово. По време на годишната среща на върха на ОССЕ в Мадрид португалският външен министър Луиш Амаду, чиято страна заема ротационното председателство на ЕС, каза, че ОССЕ трябва да поднови мисията си в Косово за още една година независимо от резултата от преговорите за косовския статут и събитията, които може да настъпят след крайния срок, 10 декември. 
						Съединените щати и ЕС изразиха също дълбока загриженост във връзка със съобщението, че Русия ще се оттегли следващия месец от Договора за конвенционалните въоръжени сили в Европа, който ограничава разполагането на танкове, самолети и други тежки оръжия на територията на континента. (Блиц, Данас - 30/11/07; РТК, РСЕ, Телеграфи, Танюг, Б92, РТС, АФП - 29/11/07)
