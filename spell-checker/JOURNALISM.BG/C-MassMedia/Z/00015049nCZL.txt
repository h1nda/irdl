Посланикът на ОССЕ призова Белград да поеме своята отговорност във връзка с военновременните зверства
					27/06/2005
					 
						БЕЛГРАД, Сърбия-Чрена гора -- Посланикът на ОССЕ в Cърибя-Чрена Гора Маурицио Масари призова Белград да признае истината относно зверствата, извършени по време на конфликтите в бивша Югославия и да изправи пред съда съответните извършители. По време на семинар, посветен на съдебната система, проведен в неделя (26 юни), Масари каза, че е от жизнен интерес за Сърбия-Черна Гора да не "отлага" момента на истината, като се имат предвид стремежите на федералния съюз към членство в ЕС. Белград трябва да изпълни своите международни задължения, допълвайки, че е позор най-издирваните военнопрестъпници Радован Караджич и Ратко Младич да бъдат все още на свобода. (Taнюг - 27/06/05; Бета - 26/06/05)
