АНА пое отговорността за нападението в Южна Сърбия.
18/08/2003
 
БЕЛГРАД, Сърбия-Черна Гора -- Албанската национална армия (АНА) пое в неделя ( 17 август) отговорността за нападението срещу полицейски пост в южна Сърбия близо до границата с Косово. АНА, която УНМИК определи като терористична група, декларира на своя уеб-сайт, че нападението е било извършено от " полковник Албан Шкаба". В свое интервю обаче сръбският вицепремиер Небойша Чович каза, че АНА фактически не съществува и че нападенията са всъщност извършени от членове на Силите за защита на Косово (СЗК). Говорителят на СЗК Енвер Дуголи отхвърли това твърдение и посочи, че организацията му няма нищо общо с АНА. ( АП, АФП - 17/08/03)
