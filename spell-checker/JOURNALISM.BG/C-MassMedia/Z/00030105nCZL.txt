Италия свали обвиненията срещу черногорския премиер Джуканович
					30/04/2009
					 
						РИМ, Италия -- Прокуратурата е свалила обвиненията срещу черногорския министър-председател Мило Джуканович във връзка с предполагаемото му участие в контрабанда на цигари, съобщи министерството на правосъдието в сряда (29 април). Очакващият поемането на своя пети мандат като министър-председател Джуканович се ползва от дипломатически имунитет. През 2007 г. прокуратурата в град Бари го информира, че той може да се превърне в обвиняем по съдебно дело, свързано с контрабанда на цигари в периода между 1994 и 2002 г. До момента той избягваше съдебния процес поради имунитета си. Хърватският журналист Иво Пуканич, който беше убит от кола бомба през октомври 2008 г., беше ключов свидетел по случая. (Анса, Макфакс - 29/04/09)
