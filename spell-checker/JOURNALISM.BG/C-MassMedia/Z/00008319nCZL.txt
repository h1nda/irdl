Канада налага тарифи върху вноса на стомана от България и Румъния
12/09/2003
 
ОТАВА, Канада -- Митническата и приходна агенция наложи в четвъртък (11 септември) временни тарифи върху вноса на горещовалцована въглеродна листова стомана и високоякостна нисколегирана листова стомана от България, Чешката република и Румъния. Мярката е взета след разследване на агенцията, в което е установено, че тези изделия се продават на дъмпингови цени. Канадският Международен търговски трибунал установи, че има достатъчно информация в потвърждение на факта, че изделията се продават в Канада на цени, по-ниски от тези на вътрешните пазари на страните износителки. (Дау Джоунс - 11/09/03)
