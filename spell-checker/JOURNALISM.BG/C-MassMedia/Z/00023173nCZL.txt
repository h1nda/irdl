Върховният представител Лайчак се срещна с религиозни лидери в БиХ
					09/07/2007
					 
						САРАЕВО, Босна и Херцеговина (БиХ) -- Новият върховен представител Мирослав Лайчак се срещна в неделя (8 юли) с лидерите на религиозните общности в БиХ: Рейс-ул-Улема Мустафа ефенди Черич от ислямската общност, митрополит Николай от Сръбската православна църква, монсиньор Мато Зовкич от Католическата църква и Якоб Финци от еврейската общност. Лайчак ги информира за своите усилия за постигане на политически компромис по ключовите реформи и обсъди с тях как религиозните лидери могат да помогнат за изграждането на доверие между различните общности и да подкрепят процеса на помирение. 
						В понеделник Лайчак е в Брюксел за разговори с върховния представител на ЕС по въпросите на сигурността Хавиер Солана. (Дневни Аваз, Независне Новине - 09/07/07; РТРС, Фена, Уебсайт на СВП - 08/07/07)
