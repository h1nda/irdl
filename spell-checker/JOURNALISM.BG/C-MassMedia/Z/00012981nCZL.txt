Представители на НАТО и на САЩ подсказват, че ще има последствия за РС поради липсата на сътрудничество 
					15/12/2004
					 
						САРАЕВО, Босна и Херцеговина (БиХ) -- Висши представители на НАТО и САЩ в БиХ посочиха във вторник (14 декември), че Република Сръбска (РС) ще трябва да понесе последствията за продължаващия отказ да сътрудничи с Трибунала на ООН за военни престъпления. Генерал Стивън П. Шук, командващ щаба на НАТО в Сараево, каза, че е изключително разочарован, че БиХ - и по-специално РС - не изпълнява задължението си да сътрудничи. В отделно изявление американският посланик в БиХ Дъглас Л. МакИлейни посочи, че липсата на сътрудничество от страна на РС проваля напредъка на БиХ и интеграцията на страната в евро-атлантическите структури. След разговорите си с представители на правителството в Баня Лука МакИлейни каза, че въпреки многото обещания досега няма конкретни резултати. (Дневни аваз, Независне новине - 15/12/04; Фена, ПБС БиХ - 14/12/04)
