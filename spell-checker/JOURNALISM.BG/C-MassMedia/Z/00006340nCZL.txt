Кабинетът на РС търси финансови средства
20/03/2003
 
БАНЯ ЛУКА, Босна и Херцеговина (БиХ) -- Правителството на РС се оказа в затруднено положение в сряда (19 март), когато трябваше да намери 1,1 млн евро за изплащането на заплатите на работещите в областта на висшето образование, културата и науката. Служители от 100 институции в босненско-сръбската общност излязоха на стачка, с искания за изплащане на дължимите им възнаграждения от декември насам.
Също в сряда, специалният координатор на Пакта за стабилност за Югоизточна Европа Ерхард Бусек приключи тридневната си визита в Сараево. Той съобщи, че централата на регионалната инициативата за борба с организираната престъпност ще бъде разположена в града, по молба на върховния представител Пади Ашдаун. (Източници на СВП - 20/03/03; РТРС, НТВ Хаят, ПБС БиХ - 19/03/03)
