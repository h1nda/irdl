ОССЕ: ЮНМИК има частична вина за размириците през март
11/07/2004
 
ПРИЩИНА, Косово, Сърбия-Черна гора -- В доклад, представен от мисията на ОССЕ в Косово в събота (10 юли) се обвинява частично ЮНМИК за етнически размирици в средата на март, предизвикали човешки жертви. Докладът специално критикува ЮНМИК за неспособността й да ограничи мащаба на насилията, оправдавайки се с "операционни проблеми", отразили се на реакцията на КейФОР. Документът допълва, че ЮНМИК трябва да положи повече грижи за защитата на правата на малцинствата в провинцията. (Б92 - 10/07/04)
