Полицията постепенно поема отговорности по упражняване на граничен контрол в Сърбия-Черна гора 
					07/02/2005
					 
						БЕЛГРАД, Сърбия-Черна гора -- ГЩ на Въоръжените сили на Сърбия-Черна гора заяви в събота (5 феварури), че отговорностите по граничния контрол постепенно ще бъдат прехвърляни тази година от армията към полицията. Процесът ще започне по северната граница на Сърбия с Унгария. Полицията се очаква да поеме пълен контрол в тази сфера до края на годината. 
						Други новини: Съветът за борба срещу корупцията в Сърбия разкритикува в петък новите проектопредложения за промени в Закона за приватизацията, подчертавайки, че те насърчават корупцията. Съветът призова правителството да ревизира спорните текстове, които според него дават повече правомощия на шефа на приватизационната агенция, без да се осигуряват допълнителен контрол. ( Танюг, Б92 - 05/02/05; Бета, Б92 - 04/02/05)
