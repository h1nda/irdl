Косовските лидери завършиха дебата по протокола ЮЛЕКС-Сърбия
					28/08/2009
					 
						ПРИЩИНА, Косово -- Членовете на държавното ръководство завършиха в четвъртък (27 август) дискусиите около евентуалния протокол за полицейско сътрудничество между ЮЛЕКС и Сърбия. Местните институции възразяват срещу споразумението, което ЮЛЕКС заяви, че ще подпише със сръбската полиция, настоявайки, че Прищина също трябва да бъде страна по него. Президентът Фатмир Сейдиу и премиерът Хашим Тачи се срещнаха с ръководителя на ЮЛЕКС Ив дьо Кермабон и с ръководителя на Международната гражданска служба (МГС) Питер Фейт, за да изразят несъгласието си с протокола.
						Лидерът на "Ветевендосе" ("Самоопределение") Албин Курти каза, че прекратяването на дискусиите не е достатъчно и призова Косово да прекрати всякакво сътрудничество с ЮЛЕКС.
						Сръбският министър за Косово Горан Богданович в четвъртък наля масло в огъня, заявявайки, че протоколът ще потвърди, че ЕС не е признал независимостта на Косово. (Клан Косова, Кохавижън, TВ 21, РТК, Телеграфи - 27/08/09)
