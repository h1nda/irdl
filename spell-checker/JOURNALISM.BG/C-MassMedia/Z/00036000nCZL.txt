Македония ще проведе преброяване на населението през април 
					13/09/2010
					 
						СКОПИЕ, Македония -- В неделя (12 септември) властите обявиха планове за провеждане на преброяване на населението и домакинствата от 1 до 15 април следващата година. Държавната комисия за преброяване на населението ще го организира в сътрудничество със Статистическия институт. Целият процес ще бъде наблюдаван от ЕВРОСТАТ. Според законопроект, който ще бъде разгледан в парламента, гражданите ще декларират своята религиозна и етническа принадлежност, както и майчиния си език. Преброяването ще струва на държавата около 14 милиона евро. Последното преброяване беше извършено през 2002 г. (МИА, Макфакс, Сител, А1 - 12/09/10)
