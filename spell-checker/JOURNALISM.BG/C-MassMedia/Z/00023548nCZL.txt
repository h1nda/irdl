Смърт на миньор предизвика нова стачка в Албания
					14/08/2007
					 
						ТИРАНА, Албания -- Около 660 миньори започнаха стачка в понеделник (13 август), след като свлачище в събота уби техен 40-годишен колега. Злополуката в мината "Булчица" в Северна Албания бе последната от няколкото злополуки през последния месец. В тях загинаха трима души и няколко бяха ранени. Миньорите настояват за по-безопасни условия на работа. 
						Също в понеделник президентът Бамир Топи съобщи, че на 23 септември ще се проведат избори за попълване на депутатското място, което той освободи в парламента. Той бе представител на 31-и избирателен район в Тирана до номинирането му за президент миналия месец. (Коха Йоне, Шекули, Шкип, Панорама, Газета Шкиптаре - 14/08/07; Топ-Ченъл, Balkanweb, Уебсайт на албанския президент - 13/08/07)
