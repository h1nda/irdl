Полицаи от ООН залавят хероин на стойност 1,5 млн. евро в Косово
16/10/2003
 
ПРИЩИНА, Косово, Сърбия и Черна гора -- В сряда (15 октомври) от полицията на ООН съобщиха за ареста на трима души, които са били обвинени в опит за контрабанден внос на 36 кг хероин от Албания в Косово. Стойността на наркотика по цени на черния пазар е 1,5 млн. евро. Полицейски говорител заяви, че хероинът е бил намерен в превозно средство с австрийски регистрационни номера. Двама от арестуваните са албански граждани, третият е етнически албанец от Косово. (АФП - 15/10/03)
