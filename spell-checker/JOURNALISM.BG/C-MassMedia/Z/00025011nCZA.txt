Служители от рекламата отново обещават да контролират билбордовете в Букурещ
					02/01/2008
					Румънската столица е наводнена с билбордове и реклами. В усилие да се намалят рекламите, Международната рекламна асоциация на Румъния планира да помогне за изготвянето на известни правила в това отношение.
					От Алина Бандила за Southeast European Times в Букурещ – 02/01/08
 
					 
						
Огромни постери и билбордове доминират в търговските и бизнес центрове, както и в жилищните квартали и историческите зони в цял Букурещ. [Алина Бандила]
						Често наричат Букурещ "Малкия Париж на Изтока", заради озеленените му булеварди, архитектурата, уличните кафенета, но рязкото увеличаване на огромните билбордове помрачава културната идентичност на града и естетическата му красота. Огромните постери и билбордове не само присъстват навсякъде в търговски и бизнес центрове, но могат също да се видят и в жилищни квартали и исторически зони в цял Букурещ. 
						Изпълнителният директор на Международната рекламна асоциация на Румъния (МРА) Виктор Добре, заяви, че все още не е преценено влиянието на външната реклама. "Ще трябва да преценим сегашното положение и тогава да предложим правила за критерии за размера на билбордовете, ефективността на свалянето на рекламите и естетиката на градската среда," каза Добре. 
						МРА е огромна мрежа, представена на шест континента и в 76 страни. Като изпълнителен директор в Румъния Добре цели да издигне стандартите на международната реклама в страната. 
						Той твърди, че МРА-Румъния ще вземе необходимите мерки, за да промени облика на града. Първата стъпка ще бъде осъществена след четири месеца, когато асоциацията ще представи план на общината, който според Добре ще промени облика на Букурещ за една година. Този проект, който ще бъде изготвен от рекламни експерти и архитекти, трябва да бъде приет от кметството на града и после да се гласува в парламента, което може да отнеме повече от една година. 
						 Дори инициативата да бъде приета, обликът на Букурещ може да остане непроменен, ако миналото може да бъде някаква индикация за това. През последните две години кметът Адриен Видеану твърдеше, че положението трябва да се подобри и настояваше, че "Трябва да променим закона за градоустройството." 
						Парламентът го прие през 2001 г. и неколкократно внесе поправки в него. Всеки от шестте района на Букурещ разработват собствени стратегии за външната среща, с изключение на стратегиите за историческите сгради. Местната власт дава лицензи и гарантира спазването на закона. Следователно дори ако общият съвет на някоя община одобри някакъв правилник, районите не са задължени да го спазват, освен ако районите не приемат свой собствен съответен закон. 
						Районните експерти обаче твърдят, че рекламните компании са отговорни за билбордовете в целия град. Началникът на отдела за комуникации, сектор 1, Драгос Стефан Рапортару обясни, "Ако контролните служби на района внесат поправки в законите, компаниите оспорват санкциите. Районът не може да се меси в частна област след произнасянето на съдебна присъда." 
						Освен това някои експерти твърдят, че собствениците на сгради усложняват проблема като пренебрегват закона срещу поставянето на болбордове на исторически сгради, освен ако те се подновявят или се строят. "Собствениците на сгради използват това изключение като претекст за издигане на конструкция, върху която да поставят огромни билбордове. Целият град е като строителна площадка", твърди председателят на Организацията на архитектите, Сербан Стурдца.
