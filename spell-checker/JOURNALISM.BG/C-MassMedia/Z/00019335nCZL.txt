Младич се е укривал в Белград до 25 януари
					21/07/2006
					 
						БЕЛГРАД, Сърбия -- Ратко Младич, най-търсеният военнопрестъпник в света, се е укривал в Белград между 1 юни 2002 г. и 25 януари 2006 г., передадоха местните медии в четвъртък (20 юли), позовавайки се на подписан обвинителен акт срещу десет души, обвинени в подпомагане на беглеца. Според прокурорите предполагаемите съучастници -- повечето босненски сърби, които са били приближени на Младич по време на босненския конфликт от 1992-1995 г. -- са наемали апартаменти за него, превозвали са го от скривалище на скривалище и са му набавяли храна. 
						Също в четвъртък сръбското правителство одобри плана за действие за сътрудничество с Трибунала на ООН за военни престъпления. Той предвижда засилване на действията за откриването и арестуването на Младич. (Блиц - 21/07/06; Танюг, Бета, АП - 20/07/06)
