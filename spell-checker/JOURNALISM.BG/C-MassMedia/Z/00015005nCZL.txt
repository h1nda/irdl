Словакия ратифицира договорите за присъединяване на България и Румъния към ЕС
					22/06/2005
					 
						БРАТИСЛАВА, Словакия -- Във вторник (21 юни) парламентът ратифицира договорите на България и Румъния за присъединяване към ЕС, с което стана първата от 25-те страни членки на ЕС, одобрила подписания през април документ. Договорът предвижда членство за България и Румъния в ЕС от 1 януари 2007 г., с възможност за отлагане с една година в случай на закъснели реформи.
						Също във вторник кипърският външен министър Георгиос Якову изказа подкрепа за членството на Румъния в ЕС. Той направи това по време на среща в Букурещ с президента Траян Бъсеску. (Медиапул, Найн о'клок, Ромпрес - 21/06/05)
