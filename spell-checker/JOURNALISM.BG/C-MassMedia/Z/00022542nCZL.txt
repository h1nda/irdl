Бордът на СПМС назначи словашкия дипломат Лайчак за нов Върховен представител в БиХ
					13/05/2007
					 
						БРЮКСЕЛ, Белгия -- Управителният борд на Съвета за прилагане на мирното споразумение съобщи в петък (11 май), че е решил да назначи словашкия дипломат Мирослав Лайчак за следващия Върховен представител за Босна и Херцеговина (БиХ). Лайчак ще бъде назначен на мястото на германеца Кристиан Шварц-Шилинг, чийто мандат изтича на 30 юни. 
						Видни политици от БиХ, включително настоящият председател на Председателството на БиХ Небойша Радманович одобриха назначението на Лайчак и заявиха, че очакват добро сътрудничество с него. (Дневни Аваз, Независне Новине, РТРС - 12/05/07; Източници на СВП - 11/05/07)
