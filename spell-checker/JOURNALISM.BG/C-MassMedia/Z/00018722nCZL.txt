Държавните глави на Сърбия и Черна гора ще поддържат близки взаимоотношения след като се разделят 
					28/05/2006
					 
						ПОДГОРИЦА, Сърбия-Черна гора -- Сръбският президент Борис Тадич и неговият черногорски колега Филип Вуянович заявиха в събота (27 май), че страните им ще поддържат близки взаимоотношения след като станат напълно независими държави. "Сърбия е демократична страна... може да имаме различни позиции, но уважаваме демократичните принципи", заяви Тадич.
						Вуянович заяви, че двете страни ще запазят своите приятелски взаимоотношения и ще останат отворени една към друга. Тадич също се срещна с отиващия си президент на съюза Светозар Марович. Те бяха единодушни, че правителствата на Сърбия и Черна гора трябва да започнат процеса по разделянето, щом резултатите от референдума на 21 май бъдат потвърдени. Все още се разглеждат съобщенията за нередности, представени от проюнионистите. (Ройтерс, Бета, Б92, РТС, Данас - 27/05/06)
