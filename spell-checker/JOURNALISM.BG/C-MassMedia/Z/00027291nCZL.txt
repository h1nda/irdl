Случай на обезглавяване шокира гръцки остров
					04/08/2008
					 
						АТИНА, Гърция -- Брутално убийство втрещи жителите на остров Санторини в неделя (3 август). Според полицията 31-годишен мъж е обезглавил своята приятелка и е разнасял главата й из гъстонаселения с туристи остров, преди да бъде арестуван. Мъжът, който според полицията имал психични проблеми, наръгал полицай, който се опитал да го залови, откраднал полицейски автомобил и се блъснал в мотоциклет, ранявайки две жени, преди да бъде заловен от полицията. По-рано тази седмица министърът на туризма Арис Спилиотопулос обеща да повиши сигурността в гръцките курорти след поредица от жестоки инциденти в пика на туристическия сезон. (Катимерини, In.news, Нафтемборики - 04/08/08, АНА-МПА, ЕРТ, Ройтерс, АП - 03/08/08)
