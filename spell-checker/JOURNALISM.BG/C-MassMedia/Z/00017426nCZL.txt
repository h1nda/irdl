Джуканович: "Референдумът в Черна гора ще се проведе независимо от резултата от преговорите"
					31/01/2006
					 
						ПОДГОРИЦА, Сърбия и Черна гора -- В понеделник (30 януари) черногорският премиер Мило Джуканович каза, че референдумът за независимост ще се проведе дори и при провал на преговорите, които в момента се водят с опозицията за постигане на консенсус по условията на гласуването. Джуканович отбеляза, че управляващата коалиция желае подробностите да бъдат определени чрез политически преговори, в които да участва и специалният пратеник на ЕС в Подгорица Мирослав Лайчак. Той обаче подчерта, че независимо от резултата от преговорите няма да има отклонение от плановете за провеждане на референдума до края на април. (Мина, Танюг, Уеб сайт на ЕС - 30/01/06)
