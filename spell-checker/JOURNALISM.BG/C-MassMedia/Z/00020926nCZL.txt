КФОР започна унищожаването на незаконното оръжие, събрано в Косово
					11/12/2006
					 
						ПРИЩИНА, Косово, Сърбия -- В събота (9 декември) служители на КФОР започнаха да унищожават незаконните оръжия, събрани от косовската полиция през последните няколко седмици. Общо 1 200 единици оръжие ще бъдат унищожени в базата "Виктория". От КФОР заявиха, че подобни операции за разоръжаване ще продължат. 
						Други новини -- Службата на специалния пратеник на ООН Марти Ахтисаари излезе в неделя с изявление, в което се осъжда всяка форма на насилие или тероризъм в провинцията. Високопоставени представители на белградските власти по-рано критикуваха Ахтисаари за това, че не е осъдил петъчната експлозия на жп линия край източното село Миялич. За инцидента бяха обвинени етнически албански екстремисти. Пострадали нямаше. (Танюг, Бета, РТС - 09/12/06)
