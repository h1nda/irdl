Стратегията на Черна гора за интегриране в ЕС ще бъде готова през януари
					30/08/2007
					 
						ПОДГОРИЦА, Черна гора -- Стратегията на страната за интеграция в ЕС до 2012 г. ще бъде готова през януари, каза в сряда (29 август) заместник министър-председателят Гордана Джурович на форум в Игало. Комплексният документ ще определи динамиката на хармонизирането на законодателството и развитието на институциите. "Нашата способност да поемем отговорностите, които вървят редом с членството на Черна гора в ЕС, ще бъде една от най-трудните ни задачи", каза Джурович.
						След приключване на преговорите за членство в СТО Черна гора ще получи предложение за сключване на споразумение, според което тя ще приеме международните правила за търговия от 1-и януари. Джурович коментира това като "първото институционално споразумение между Черна гора и ЕС по пътя към окончателно интегриране".
						Други новини от сряда -- Предраг Бошкович от управляващата Демократична партия на социалистите (ДПС) каза, че неговата партия вярва, че настоящият президент Филип Вуянович има най-добри шансове за победа на следващите президентски избори. Бошкович каза, че ДПС ще настоява за кандидатирането на Вуянович. (РТЧГ, Виести - 29/08/07)
