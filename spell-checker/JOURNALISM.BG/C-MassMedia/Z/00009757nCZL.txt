Месич призова Готовина да се предаде
08/02/2004
 
ЗАГРЕБ, Хърватия -- Президентът Стипе Месич заяви в събота (7 февруари), че Анте Готовина, един от най-издирваните от трибунала на ООН за военните престъпления обвиняеми, трябва да се предаде на властите. "Аз все още мисля, че ще бъде в интерес на Готовина, Хърватия и хърватската армия, ако той отговори на въпросите на съда в Хага", каза президентът. Генералът от запаса започна да се укрива през 2001 г., когато съдът на ООН обяви, че той ще бъде съден във връзка със смъртта на повече от 150 сърби по време на военна операция през 1995 г. (НТВ Хаят, AФП - 07/02/04)
