Белградски съд осъди обвиняемите по случая „Магистрала Ибар"
					16/02/2007
					 
						Белград, Сърбия -- В петък (16-ти февруари), белградски съд осъди няколко души обвинени в убийството на четирима души, официални лица на Сръбското движение за обновление (SPO) извършено на магистралата „Ибар” през 1999 година, както и за опита за убийство на Вук Драшкович, тогавашния лидер на SPO. Бившият шеф на специалното полицейско звено Милорад Улемек, известен също така като „Легия”, беше осъден на 15 години затвор, както и Ненад Илич, друг член на ръководената от Улемек група. Четирима други обвиняеми получиха 14-годишни присъди. Бившият шеф на Държавна сигурност Раде Маркович беше осъден на осем години затвор, а други трима държавни служители бяха осъдени на различни срокове от 9 месеца до 2.5 години. Двама от обвиняемите, Бранко Джурич и Мибан Радойич, бяха оправдани. В миналото, присъдите по този процес бяха отхвърлени поради многобройни процедурни нарушения. (Бета -- 16/02/07)
