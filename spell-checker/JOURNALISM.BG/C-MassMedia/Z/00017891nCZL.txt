ПКК пое отговорността за самоубийствен атентат
					13/03/2006
					 
						ДИАРБЕКИР, Турция -- Терористичната организация Кюрдска работническа партия пое отговорността за самоубийствения атентат, в който миналата седмица в гр. Ван, Югоизточна Турция, загинаха трима и бяха ранени 19 души, според изявление, изпратено до медиите в неделя (12 март). В него се твърди, че бомбеният атентат е бил в отговор на "несправедливия" процес срещу нейния лидер Абдула Йоджалан, който е в затвора. 
						Също в неделя местни медии предадоха, че турските сили за сигурност са задържали четирима души във връзка с нападение от засада срещу полицейски служители в Батман в началото на миналата седмица. Четирима полицейски служители загинаха в нападението. (Ройтерс - 13/03/06; TurkishPress.com, AП - 12/03/06)
