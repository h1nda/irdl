България отхвърли искането на "Газпром" за преразглеждане на договора
					16/01/2006
					 
						СОФИЯ, България -- Правителството отхвърли искането на руския доставчик на природен газ "Газпром" за преразглеждане на договора, който изтича през 2010 г. Руската компания поиска да измени клаузите за цената за транзитното преминаване на газа през България за Гърция, Турция и Македония. България плащаше по-високи цени за природен газ от повечето други европейски страни, когато договорът бе подписан през 1998 г., но сега е в по-изгодна позиция заради по-слабия долар и увеличените цени на горивата. 
						Други новини -- Вътрешното министерство обяви в понеделник (16 януари), че българската Национална служба за борба с организираната престъпност е заловила в София 40 кг хероин при операция, проведена съвместно с американската Агенция за борба с наркотиците. По цени на черния пазар хероинът е на стойност 1,2 млн. евро. (БНР, Дневник - 16/01/06; Интърнешънъл Хералд Трибюн - 15/01/06)
