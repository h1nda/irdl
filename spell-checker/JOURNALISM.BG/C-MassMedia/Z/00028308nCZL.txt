България ще изтегли частите си от Ирак следващия месец
					07/11/2008
					 
						СОФИЯ, България -- Министерството на отбраната обяви в четвъртък (6 ноември), че ще изтегли контингента си от Ирак до края на годината, когато изтича неговият мандат. София съгласува решението си с коалиционните партньори и иракското правителство. България има 155 военнослужещи в Ирак.
						Междувременно румънският министър на отбраната Теодор Мелескану обяви в сряда, че мандатът на военнослужещите на неговата страна в Ирак изтича на 31 декември. Всяко удължаване на срока, каза той, ще зависи от желанието на иракското правителство. (Дарик, БТВ, АНА-МПА, Макфакс, Реалитатя, NewsIn, Hotnews.ro - 06/11/08)
