Церемонията по връчване на наградите на състезанието от "Формула 1" за Голямата награда на Турция разгневи Кипър 
					29/08/2006
					 
						НИКОЗИЯ, Кипър -- В понеделник (28 август) Кипър обвини организаторите на състезанието от "Формула 1" за Голямата награда на Турция, че са използвали спортно събитие за извличане на политически дивиденти. По време на церемонията по връчване на наградите в неделя в Истанбул лидерът на кипърските турци Мехмет Али Талат връчи наградата на победителя на пилота от тима на "Ферари" Фелипе Маса. Говорителят на кипърското правителство Христодулос Пасиардис осъди този "неприемлив и провокативен театър", както се изрази той. Турските организатори признаха, че са нарушили правилата на ФИА, Световната федерация по автомобилизъм. "Подобна промоция няма цена; състезанието от "Формула 1" бе страхотна възможност. Кипър е наша национална кауза," каза Мурат Ялчънташ, председател на Истанбулската търговска камара. Смята се, че около 2,5 млрд. души по цял свят са гледали церемонията. (AП, Turkishpress.com, БиБиСи, SportingNews - 28/08/06)
