Избирателната комисия в Косово нареди повторно пребояване на бюлетините
					31/10/2004
					 
						ПРИЩИНА, Косово, Сърбия-Черна гора -- Избирателната комисия в Косово нареди пълно повторно преброяване на всички 660000 бюлетини, подадени миналия уикенд. Ръководителят на мисията на ОССЕ Паскал Фиши каза в петък (29 октомври), че повторното преброяване ще бъде най-надеждният начин за елиминиране на грешките. Не е ясно до каква степен повторното преброяване ще се отрази на резултатите от парламентарните избори.
						В други новини, сръбският президент Борис Тадич се завърна от посещение в Германия в събота и каза, че ще съобщи мнението си дали косовските сърби трябва да заемат определените им места в косовския парламент, след като разговаря с членове на местната сръбска общност. Тадич бе един от малкото политици в Белград, който насърчи сръбското участие в гласуването. (Б92 - 30/10/04; АФП, Уебсайт на ОССЕ, Танюг - 29/10/04)
