Бучковски потвърди плановете си да направи промени в правителството
					21/08/2005
					 
						СКОПИЕ, Македония -- Премиерът Владо Бучковски потвърди плановете си да направи промени в правителството през октомври в заявление до местната телевизия А1 ТВ в събота (20 август). Той подчерта, че промените целят подобряване на дейността на правителството на многоетническата коалиция, но не даде подробности. Според съобщения в медиите Бучковски вероятно ще предложи предаване на министерствата на селското стопанство и на транспорта и комуникациите, които в момента са контролирани от Демократическия съюз за интеграция (ДСИ), съответно на партията на Бучковски Социал-демократичен съюз на Македония и партията на Ристо Пенов Либерал-демократическа партия. В замяна на това на ДСИ ще бъдат предложени министерствата на културата и труда. (A1 TВ - 20/08/05)
