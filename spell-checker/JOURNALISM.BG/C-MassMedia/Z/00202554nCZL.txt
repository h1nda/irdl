Ерхард 
			Бусек
		
		Специален Координатор на акта за Стабилност за югоизточна Европа South Eastern Europe
		(Официален уеб-сайт, EurActiv.com, European Forum Alpbach 2002)
 
		 
			
			Бившият Вицеканцлер на Австрия Ерхард Бусек прие поста Специален Координатор на Пакта за Стабилност за югоизточна Европа на 1 януари 2002. 
			През 1963 завършва право във Виенския Университет. Започва професионалната си кариера през 1964, като правен съветник на асоциацията на парламентаристите от Австрийската Народна Партия. След 1968, Бусек заема различни постове, включително генерален секретар на Австрийската Търговска Федерация; генерален секретар на Австрийската Народна Партия; заместник кмет на Виена; Министър на Науката и Министър на Образованието. 
			През 1991 е избран за председател на Австрийската Народна Партия.Бусек е вицеканцлер на Австрия от 1991 до 1995. От април 2000 е президент на Австрийския колеж. 
			На 12 ноември 2001, министрите на външните работи на държавите от Европейския съюз избраха Бусек да наследи германския дипломат Бодо Хомбах като Специален Координатор на Пакта за стабилност за югоизточна Европа. По време на назначението, Бусек е редактор на ежемесечния вестник Wiener Journal , председател на института за Дунав и Централна Европа, член на Комисията по образование към ЕС, и координатор на Инициативата за Сътрудничество с Югоизточна Европа (ИСЮЕ). 
			Бусек изнася много лекции по различни проблеми на вътрешната и външната политика, а когато става Специален Координатор на Пакта за Стабилност, Бусек изнася цикъл лекции като гостуващ професор по Практика на обучението в държавната политика към Университета Дюк, и съпредседател на Комисията по радио и телевизионна политика: Централна и източна Европа. 
			През март 2002, Бусек представи пред външните министри на страните от Европейския съюз приоритетите за годината в политиката и дейността на Пакта за стабилност, като подчерта необходимостта от по-големи права на Пакта в региона и по-голяма ефективност на проектите за развитие и обеща повече резултати и по-малко говорене. Той също предложи промяна на политиката – вместо големи проекти, които се осъществяват трудно и бавно, Бусек предпочита малки и конкретни проекти, които могат да се изпълнят бързо и са насочени към заздравяване на сътрудничеството със съседните страни. Някои други приоритети, които Бусек изложи бяха решаването на проблемите с енергетиката и границите и подпомагане завръщането и интегрирането на бежанците . Новият Специален Координатор също обръща внимание на ЕС за създаването на "ясни предначертания " за интеграцията на балканските страни в ЕС. 
			Роденият във Виена на 25 март 1941 Бусек е автор на много публикации и е удостоен с почетната титла Доктор Honoris Causa от няколко университета, включително Полския Университет в Краков и Словашкия Университет в Братислава.
