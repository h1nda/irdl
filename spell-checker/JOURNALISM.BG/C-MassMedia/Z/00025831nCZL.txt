Турският конституционен съд ще гледа искането за забрана на управляващата ПСР
					18/03/2008
					 
						АНКАРА, Турция -- Конституционният съд обяви в понеделник (17 март), че ще разгледа искането за обявяване извън закона на управляващата Партия на справедливостта и развитието (ПСР) по обвинения в опит за превръщане на Турция от светска в ислямска държава. Главният прокурор на Върховния апелативен съд Сабих Канадоглу е завел молбата в петък. Ако върховният съд реши да забрани ПСР, нейните лидери ще получат забрана за политическа дейност през следващите пет години.
						Еврокомисарят по разширяването Оли Рен разкритикува в понеделник това искане, като заяви, че всеки опит за забрана на ПСР е несъвместим с демократичните правила. Той каза, че политическите въпроси трябва да се обсъждат в парламента и да се решават чрез избори, а не в съда. (Заман - 18/03/08; Сабах, Ройтерс, ИРНА, НТВ - 17/03/08)
