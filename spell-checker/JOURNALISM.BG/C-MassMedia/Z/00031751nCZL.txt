Ляич обеща да подаде оставка, ако Младич не бъде арестуван
					24/09/2009
					 
						БЕЛГРАД, Сърбия -- В четвъртък (24 септември) Расим Ляич, ръководител на сръбския съвет за сътрудничество с Трибунала в Хага, заяви за излизащия в Белград всекидневник "Блиц", че ще се оттегли, ако бившия босненски сръбски военновременен командир Ратко Младич не бъде арестуван до края на годината. Запитан кое го кара да е толкова уверен, Ляич каза, че издирването е засилено и че има известен напредък. Във вторник прокурорът на Сърбия за военни престъпления Владимир Вукчевич каза, че властите работят "денонощно" за залавянето на Младич. Неговото арестуване и това на другия укриващ се от правосъдието военнопрестъпник, Горан Хаджич, са последните условия, които Сърбия трябва да изпълни, за да постигне пълно сътрудничество с Трибунала на ООН. Това от своя страна е условие за прилагането на практика на Споразумението за стабилизация и асоцииране на Сърбия с ЕС. (Б92, Блиц - 24/09/09)
