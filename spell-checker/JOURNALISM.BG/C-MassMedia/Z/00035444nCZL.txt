Испания ще екстрадира в БиХ „Чудовището от Гърбавица” 
					27/07/2010
					 
						САРАЕВО, Босна и Херцеговина (БиХ) -- Испанското правителство е решило да екстрадира заподозрения във военни престъпления Веселин Влахович, известен като „Чудовището от Гърбавица”, в БиХ, съобщиха местните медии в понеделник (26 юли). Роденият в Черна гора Влахович беше арестуван в Испания в началото на март по подозрения във военни престъпления, извършени по време на босненския конфликт от 1992-1995 г. Той е обвинен в убийства, изнасилвания и изтезания на хора от несръбски произход, докато е бил член на полувоенна част в периода от 1992 до 1993 г. Влахович се издирва и от черногорските и сръбските власти. (Фена, Б92, Танюг - 26/07/10)
