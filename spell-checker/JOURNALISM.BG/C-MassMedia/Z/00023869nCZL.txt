Британският посланик смята за малко вероятно създаването на трета автономна област в БиХ
					12/09/2007
					 
						САРАЕВО, Босна и Херцеговина (БиХ) -- Във вторник (11 септември) британският посланик в БиХ Матю Райкрофт определи възможностите за създаване на трета автономна област в БиХ, както и за премахване на Република Сръбска, като малко вероятни. И двете промени биха изисквали конституционна реформа и мнозинство от две трети в парламента, отбеляза той, като посочи, че това е трудно постижимо в настоящия политически климат. Някои хървати застанаха зад идеята за трета автономна област, която да представлява техните интереси.
						Във вторник в телефонни разговори с членове на правителството хърватският президент Стипе Месич изрази своята подкрепа за запазване на статуквото. (РТРС, Фена, НТВ Хаят, Javno.com - 11/09/07)
