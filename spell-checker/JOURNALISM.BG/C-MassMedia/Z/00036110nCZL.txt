Бъсеску заяви, че Румъния ще поиска друг заем от МВФ
					22/09/2010
					 
						БУКУРЕЩ, Румъния -- Президентът Траян Бъсеску съобщи във вторник (21 септември) за планове да бъде поискан друг заем от МВФ през 2011 г., за да бъде покрит недостига в бюджета вместо да се търсят средства от международни финансови пазари. "Никой няма да отпусне заем на Румъния за по-дълъг период поради структурните слабости", каза той пред парламента. Румъния получи заем от 20 милиарда евро от МВФ и ЕС миналата година. Като част от пакета Букурещ се задължава да намали бюджетния си дефицит от 7,4% от БВП през 2009 г. до 4,4% през 2011 г. (ДПА, AФП, Hotnews.ro - 21/09/10)
