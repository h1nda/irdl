Словения е против съкращаването на състава на КФОР
					08/03/2009
					 
						ЛЮБЛЯНА, Словения -- Словения и други страни-членки на НАТО са против съкращаването на присъствието на войски на НАТО в Косово, заяви в петък (6 март) външният министър на Словения Самюел Збогар. Словения и много други-страни членки на НАТО са единодушни, че Алиансът трябва да продължи присъствието си в Западните Балкани, заяви министърът. По-рано тази седмица командващият КФОР генерал Джузепе Емилио Гай заяви, че КФОР ще намали контингента си в Косово поради по-добрата стабилност в страната. 
						Други новини - Шведът Ларс Лаге Олофсон пое поста в петък (6 март) на нов генерален одитор на Косово, съобщиха медиите. Специалният представител на ЕС в Косово Питър Фейт назначи Олофсон, който заяви, че очаква да има "добро и плодотворно" сътрудничество със законодателните и изпълнителни органи в Косово. Генералният одитор оценява независимо работата на министерствата, общините и държавните компании и финансовото управление. (СТА, Бета, Б92, Вести, Косова Сот, РТВ, Косова Прес - 06/03/09)
