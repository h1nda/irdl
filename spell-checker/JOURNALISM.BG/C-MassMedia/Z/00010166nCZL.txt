НАТО ще помогне за укрепване на сигурността по време на Олимпиадата
16/03/2004
 
АТИНА, Гърция -- Командващият на НАТО за ЮИЕ адмирал Грегъри Джонсън заяви в понеделник (15 март), че Алиансът е готов да съдейства на гръцкото правителство, за да се гарантира безопасността на Олимпиадата. Очаква се НАТО да предостави самолети тип АУАКС и да помогне при засилване на мерките за противодействие срещу химическо, биологическо и ядрено нападение. Посланиците в НАТО се очаква да се срещнат във вторник или сряда, за да проучат пътищата за възможно съдействие на Гърция с оглед безопасността на Игрите.
Други новини: малко известна група, наричаща се Революционна борба, пое отговорността за намерената в неделя бомба близо до офиса на "Ситибанк" в Атина. През септември групата задейства две взривни устройства в основната съдебна сграда в града. (АФП - 15/03/04)
