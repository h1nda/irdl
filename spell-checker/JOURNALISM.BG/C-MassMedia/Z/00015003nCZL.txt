Македонската комисия за борба с корупцията приема допълнение, свързано с децентрализацията 
					22/06/2005
					 
						СКОПИЕ, Македония -- Държавната комисия за борба с корупцията прие във вторник (21 юни) допълнение за местното самоуправеление към своята програма, имаща за цел предотвратяване и премахване на корупцията. Комисията заяви, че е необходимо документът да бъде одобрен в светлината на процеса на децентрализация, който трябва да започне на 1 юли. 
						Ръководителят на комисията Драган Малиновски междувременно се оплаква от липсата на преки контакти с държавния прокурор Александър Пърчевски. В интервю за ежедневника "Вечер", публикувано в сряда, Малиновски каза, че комисията се радва на нормални комуникации с всички други ведомства, имащи отношение към въпроса, освен с главната прокуратура. (Вечер - 22/06/05; Макфакс -- 21/06/05)
