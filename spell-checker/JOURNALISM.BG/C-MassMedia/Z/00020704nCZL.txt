Четирима души, обвинени, че са помагали на Младич, не се признаха за виновни пред белградски съд
					21/11/2006
					 
						БЕЛГРАД, Сърбия -- Четирима от единадесетте души, обвинени, че са помагали на издирвания обвиняем във военни престъпления Ратко Младич да се укрива от правосъдието, не се признаха за виновни пред Втори градски съд в Белград в понеделник (20 ноември). Това бяха бившият служител на службите за сигурност на Република Сръбска (РС) Марко Лугоня, бившият пилот от сръбската армия Станко Ристич и още двама сърби, Ратко Вучетич и Лиляна Васкович. Петият обвиняем, бившият офицер от армията на РС Саша Бадняр, отказа да се произнесе по обвиненията. Останалите обвиняеми скоро ще бъдат изправени пред съда. Ако бъдат осъдени, всеки от тях ще получи до осем години затвор. (Данас - 21/11/06; Бета, РТС - 20/11/06)
