Съдът на ООН издаде 23-годишна присъда срещу босненски сърбин
19/12/2003
 
ХАГА, Холандия -- В четвъртък (18 декември) съдиите от Трибунала на ООН за военни престъпления издадоха присъда от 23 години затвор срещу бивш комендант на босненско- сръбски пленнически лагер. Драган Николич, който е оглавявал обекта в Сушице през 1992 г., се призна за виновен по четири общи обвинения в престъпления срещу човечеството, включително девет конкретни обвинения в убийство и пет за изтезания. Той призна още, че е улеснявал и насърчавал изнасилвания и други форми на сексуално насилие над няколко жени и момичета, задържани в лагера. Николич е първият, срещу когото Трибуналът на ООН повдигна обвинения скоро след създаването си. Съдиите отказаха да уважат условията на съдебна сделка, по силата на която прокурорите искаха 15-годишна присъда. На Николич все пак бяха признати близо четирите години, които той излежа като обвиняем. (AП, AФП, Уебсайт на ООН, ПБС БиХ, НТВ Хаят - 18/12/03)
