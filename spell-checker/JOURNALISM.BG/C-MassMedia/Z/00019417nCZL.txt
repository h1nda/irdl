Турция все още не е решила дали да се присъедини към международните мироопазващи сили в Ливан
					28/07/2006
					 
						АНКАРА, Турция -- Външният министър Абдула Гюл каза, че Турция все още не е решила дали да се присъедини към бъдещите международни мироопазващи сили в Ливан. Късно в сряда (26 юли), след завръщането си от срещата на върха в Рим за Близкия изток, Гюл каза, че международните сили трябва да са подкрепени от резолюция на ООН, като първо бъде обявено прекратяване на огъня. 
						Други новини -- Турски военен самолет Ф-5A се разби секунди след излитането си в четвъртък в Централна Турция. Пилотът и двамата войници на борда на самолета са загинали. (Turkishpress.com - 27/07/06)
