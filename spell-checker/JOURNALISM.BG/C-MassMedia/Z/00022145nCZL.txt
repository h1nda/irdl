Фрийд отново потвърди подкрепата на САЩ за бъдещето на БиХ в Европа и НАТО
					05/04/2007
					 
						САРАЕВО, Босна и Херцеговина (БиХ) -- След пристигането си в БиХ на двудневно посещение в сряда (4 април) американският помощник държавен секретар Даниел Фрийд отново потвърди ангажимента на своята страна за стабилността на БиХ и подкрепата за нейното бъдеще в Европа и НАТО. Той се срещна в Сараево с членове на тристранното председателство, правителството и представители на парламента, като призова лидерите да преодолеят политическите си различия и да придвижат страната напред, а не да блокират важни реформи, засягащи конституцията и полицейския сектор. Той призова също незабавно да бъдат арестувани и останалите обвиняеми, издирвани от Трибунала на ООН за военни престъпления в Хага, като заяви, че тази глава трябва да се затвори. След това Фрийд ще отпътува за Баня Лука за преговори с босненски сръбски ръководители. (Дневни аваз, Независне новине - 05/04/07; РТРС - 04/04/07)
