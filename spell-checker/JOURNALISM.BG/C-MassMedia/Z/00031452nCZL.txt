Петима загинаха при железопътна катастрофа в Турция
					28/08/2009
					 
						АНКАРА, Турция -- Петима загинаха, а други 21 бяха ранени в четвъртък (27 август), след като пътнически експрес се блъсна в пътностроителна машина, опитваща се да пресече линията. Един от влаковите вагони се е преобърнал в резултат на сблъсъка, а други три са дерайлирали. Инцидентът е станал в провинция Биледжик, Североизточна Турция. Влакът е пътувал от Ескишехир за Истанбул. (Хюриет, Милиет, Джумхуриет - 28/08/09; Ройтерс, Анадолска информационна агенция - 27/08/09)
