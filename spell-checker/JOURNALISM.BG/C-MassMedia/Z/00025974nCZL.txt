Албанското правителство ще започне предоставянето на средства на жертвите на взривовете в Гердец
					31/03/2008
					 
						ТИРАНА, Албания -- Фондът за възстановяване на сградите, повредени при експлозиите в средата на март в склада за боеприпаси в Гердец, ще започне да предоставя парични средства на пострадалите от понеделник (31 март). Фондът в размер на 2,6 млн. евро бе създаден от правителството миналата седмица. Парите ще бъдат разпределяни чрез банкови клонове в гр. Вльора, който се намира най-близо до Гердец, където серия от експлозии на мощни боеприпаси убиха най-малко 24 души, живеещи и работещи в района. Повече от 4 000 сгради бяха повредени или разрушени и се нуждаят от финансиране, за да бъдат изградени наново. Вътрешният министър Буяр Нишани беше обещал, че всяка молба за компенсации ще бъде внимателно разгледана. (BalkanWeb, Топ-Ченъл, Нетпрес - 30/03/08)
