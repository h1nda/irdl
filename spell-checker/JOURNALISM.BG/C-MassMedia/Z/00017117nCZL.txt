Полицията в България и Турция залови контрабандни наркотици
					03/01/2006
					 
						СОФИЯ, България -- В понеделник (2 януари) митничари са конфискували над 41 кг хероин на граничния пункт Капитан Андреево, се казва в съобщение на властите от Пловдив. Наркотиците са открити в автомобил, шофиран от белгийски гражданин от сръбски произход, който е пътувал от Турция за Белгия. Дрогата е на стойност около 2 млн. евро. 
						В съседна Турция полицията съобщи, че е заловила 14,8 кг хероин и 29,6 кг хашиш в две отделни операции в събота в истанбулските квартали Малтепе и Бахчелиевлер. Арестувани са 11 дущи. (Монитор - 03/01/06; МПА - 02/01/06; TurkishPress.com - 01/01/06)
