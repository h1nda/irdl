БиХ и Хърватия откриват нов граничен пункт
25/09/2003
 
ГУНЯ, Хърватия -- Босна и Херцеговина (БиХ) и Хърватия официално откриха нов граничен пункт при р. Сава в сряда (24 септември). Новото съоръжение свързва градовете Бръчко в БиХ и Гуня в Хърватия през моста "Фортуна" и е част от по-голям проект за подобряване на транспортната и търговската дейност в Югоизточна Европа.
Междувременно в България в сряда Министерството на регионалното развитие откри конкурс за доставка на оборудване за три гранични пункта с Гърция. ЕС ще финансира проекта. (Дневник - 25/09/03; ХИНА - 24/09/03)
