Новини от последния час: В Истанбул бе застрелян журналист
					19/01/2007
					 
						Хрант Динк, изтъкнат турски арменски журналист, който се изказваше против убийствата на арменци в Османската империя, бе застрелян в петък (19 януари), според съобщения в пресата. Според някои от тях Динк е получил четири огнестрелни рани от непълнолетен младеж на излизане от редакцията на издавания на арменски език в. "Агос" в Истанбул, чийто главен редактор бе жертвата. Определян като "известен коментатор по арменските въпроси", Динк бе осъден миналата година по обвинения в "обида на турската национална идентичност", след като написа статия по забранената тема за арменския геноцид от времето на османското владичество в началото на XX век. Присъдата му по делото бе отложена. Полицията разследва покушението. (СиЕнЕн Търк, Гардиън, АКИ)
