Гръцката гранична охрана арестува за кратко турски журналисти
					05/08/2009
					 
						АТИНА, Гърция -- Във вторник (4 август) бреговата охрана арестува за кратко трима турски журналисти, които се опитвали да заснемат гръцки военни части на спорен остров в Средиземно море. Журналистите са отишли до острова - наричан на гръцки Ро, а на турски Караада - в близост до курортния град Каш в турската провинция Анталия, след като дочули, че гръцки войници са издигнали националния флаг на страната си на острова. Друга група журналисти, които са се били отправили към острова, са станали свидетели на ареста и са уведомили турската брегова охрана, която бързо се намесила и осигурила освобождаването на журналистите. (Анадолска информационна агенция, Синхуа - 04/08/09)
