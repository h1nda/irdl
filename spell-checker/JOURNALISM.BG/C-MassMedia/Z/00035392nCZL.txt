ПКК е заподозряна за взривяването на турски тръбопровод 
					22/07/2010
					 
						АНКАРА, Турция -- Губернаторът на провинция Агръ Али Йерликая каза в сряда (21 юли), че властите подозират, че кюрдски бунтовници са взривили част от ирано-турския тръбопровод за природен газ в Източна Турция. Въпреки че не се съобщава за жертви, взривът е причинил пожар и спиране на доставките. Членове на терористичната Кюрдска работническа партия (ПКК) са взривявали участъци от газопровода в миналото. 
						Други новини от сряда -- Местните медии съобщиха, че висш член на ПКК, един от ръководителите й в Европа, е бил арестуван във Венеция, Италия. Низаметин Тогуч, който оглавява делегация на няколко кюрдски асоциации в Европа, е бил задържан в понеделник при съвместна операция на италианските тайни служби и полицията. Четирима други заподозрени членове на ПКК също са били задържани. (Хюриет, Ватан - 22/07/10; АП, АФП, Хюриет, Си Ен Ен, Милиет - 21/07/10)
