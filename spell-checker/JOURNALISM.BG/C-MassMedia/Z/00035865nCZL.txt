Датската прокуратура обвини телевизионна станция в пропаганда в полза на ПКК 
					01/09/2010
					 
						КОПЕНХАГЕН, Дания -- Във вторник (31 август) прокуратурата повдигна обвинение срещу кюрдскоезичната телевизионна станция „Рой-ТВ”, която притежава датски лиценз за излъчвания, за това, че популяризира терористичната Кюрдска работническа партия (ПКК). Турция също беше обвинила телевизионния канал в това, че е рупор на ПКК. Най-висшият датски прокурор Йорген Стен Сьоренсен заяви, че програмите, излъчвани от „Рой ТВ”, „трябва да бъдат разглеждани като носещи характеристиките на пропаганда в полза на ПКК”. Заключението е било направено след „изключително всеобхватна разследване” на връзките между телевизионната станция и терористичната група. Турция приветства решението и изрази надежда, че „медийните организации, които поддържат тероризма и окуражават използването на насилие, ще получат наказанието, което заслужават”. (Ватан, Сабах - 01/09/10; Хюриет, АП - 31/08/10)
