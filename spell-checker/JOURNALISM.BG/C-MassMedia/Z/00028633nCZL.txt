ЮЛЕКС поема отговорностите на ЮНМИК
					09/12/2008
					 
						ПРИЩИНА, Косово -- Повече от хиляда представители на новата, водена от ЕС мисия в Косово, ЮЛЕКС, поеха правомощията от ЮНМИК рано сутринта във вторник (9 декември). Говорителят Виктор Ройтер каза, че около 1 400 членове на мисията ще бъдат разположени в цялата провинция, а след няколко месеца, когато мисията стане изцяло действаща, тя ще включва в състава си 1 900 души международен и 1 100 души местен персонал. Около 100 членове на ЮЛЕКС ще бъдат разположени незабавно в доминирания от сърбите север на страната. Външните министри от ЕС изразиха подкрепа за мисията на среща в Брюксел в понеделник.
						Междувременно в интервю за "Коха Диторе" от вторник Франк Уизнър, бивш посредник на САЩ в преговорите по въпроса за статута на Косово между Белград и Прищина, каза, че е доволен от развитието след обявяването на независимостта на Косово през февруари. Той приветства доста положителния подход на правителството към разполагането на ЮЛЕКС, като добави, че мисията ще запази единството на Косово. (Коха Диторе, Експрес, Телеграфи, Лайм, Б92, АФП - 09/12/08)
