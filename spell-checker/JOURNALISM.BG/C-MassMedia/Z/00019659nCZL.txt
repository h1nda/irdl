Според Ляич планът за действие на Сърбия по отношение на сътрудничеството с МНТБЮ трябва да даде резултати до средата на септември
					20/08/2006
					 
						БЕЛГРАД, Сърбия -- Властите трябва да представят доказателства за ефективността на плана си за действие по отношение на сътрудничеството с трибунала на ООН до средата на септември, заяви в петък (18 август) Расим Ляич, ръководител на Националния съвет за връзки с МНТБЮ и един от длъжностните лица, които отговарят за осъществяването на плана. На пресконференция Ляич обясни ,че Сърбия следва т.н. хърватски модел за сътрудничество в областта на военните престъпления, който позволи на Загреб да започне присъединителни преговори с ЕС, преди ареста на един от главните обвиняеми от трибунала, хърватския генерал Анте Готовина, да бъде арестуван. "Мисля, че ние имаме добра възможност да направим това тук, да дадем конкретни доказателства, че полагаме огромни усилия за откриването и арестуването на [Ратко] Младич," заяви Ляич. 
						По-рано тази година по-малкият партньор в правителството "Г-17 Плюс" съобщи, че ще напусне коалиционния кабинет, ако преговорите по Споразумението за стабилизация и асоцииране между Сърбия и ЕС, блокирани през май заради случая "Младич", не бъдат възобновени до края на септември. (Политика, Бета - 19/08/06; Танюг, РТС - 18/08/06)
