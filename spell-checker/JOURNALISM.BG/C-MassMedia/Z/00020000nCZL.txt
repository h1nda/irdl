Сърби бяха ранени при бомбен атентат в Косово
					20/09/2006
					 
						ПРИЩИНА, Косово, Сърбия -- Четирима възрастни сръбски граждани, завърнали се в провинцията, бяха ранени при експлозия в гр. Клина, Западно Косово, във вторник (19 септември). Според местните власти през прозореца на дома им е била хвърлена бомба. Говорител на полицията заяви, че четирите жертви са постъпили в болница, но нараняванията им са без опасност за живота. 
						Инцидентът настъпи дни, преди да излезе докладът на специалния пратеник на ООН Марти Ахтисаари до Съвета за сигурност за обстановката в провинцията, който се очаква този петък. Косовският премиер Агим Чеку каза, че очаква от Ахтисаари да даде положителна оценка на усилията за изпълнение на международните стандарти и защита на правата на малцинствата. (РТС - 20/09/06; Ройтерс, АП - 19/09/06)
