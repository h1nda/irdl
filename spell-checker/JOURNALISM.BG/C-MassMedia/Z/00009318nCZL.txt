Части на СФОР претърсват село в централната част на Босна и Херцеговина
12/12/2003
 
ЗЕНИЦА, Босна и Херцеговина (БиХ) -- Части на СФОР нахлуха в село Серици близо до Зеница в четвъртък (11 декември), като го блокираха за около четири часа. Свидетели разказаха пред местните медии, че хеликоптери на СФОР също са участвали в операцията, а на цивилните лица им е било забранено да влизат в района. От СФОР заявиха, че това е част от програмата за събиране на оръжието по операция "Жътва", но според медиите нахлуването в действителност е предизвикано от съмнения за връзки с терористичната мрежа на "Ал-Кайда". От претърсените къщи са конфискувани два компютъра. (Източници на СВП - 12/12/03; ПБС БиХ, Онаса, Фена, Би Би Си - 11/12/03)
