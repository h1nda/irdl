Сръбският министър на вътрешните работи: Няма повече организирана престъпност в Сърбия
13/06/2003
 
БЕЛГРАД, Сърбия-Черна Гора -- Сръбският министър на вътрешните работи Душан Михайлович заяви в четвъртък (12 юни), че вече няма групи на организираната престъпност в Сърбия благодарение на проведените от правителството акции след убийството на премиера Зоран Джинджич през март. В словото си на първата обща асамблея на Асоциацията на директорите на полицията в страните от Югоизточна Европа Михайлович изрази надежда, че в близко бъдеще ще бъдат разкрити останалите по-сериозни престъпления. Той също така призова за увеличаване на инициативите в областта на полицията. (Б92, Танюг, Би Би Си - 12/06/03)
