Турската полиция конфискува оръжие, за което се смята, че е свързано с групата "Ергенекон"
					15/12/2008
					 
						АНКАРА, Турция -- В събота (13 декември) полицията е конфискувала скрито оръжие и ръчни гранати по време на пет едновременно проведени обиска в северния град Трабзон и в близкото село Йомра, съобщиха медиите. Властите заявиха, че оръжието е сходно с откритото по-рано при полицейски операции срещу сенчестата сепаратистка група "Ергенекон", чиито заподозрени членове понастоящем са съдени за заговор за преврат, насочен срещу проислямското правителство. Четирима души са били арестувани за разпит след съботните обиски.
						Други новини -- Късно вечерта в събота двама члена на терористичната Кюрдска работническа партия (ПКК) са се предали на турските сили за сигурност в югоизточната провинция Хакари, съобщиха медиите в неделя. Двамата са се присъединили към ПКК преди три месеца, но наскоро са избягали от тренировъчен лагер в Северен Ирак. (Анадолска информационна агенция, Заман, Информационна агенция Доган - 14/12/08; Хюриет, НТВ - 13/12/08)
