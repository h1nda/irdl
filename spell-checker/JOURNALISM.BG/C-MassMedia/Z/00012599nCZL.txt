Президентството на БиХ и партньорите в управляващата коалиция препотвърждават подкрепата си за Терзич 
					10/11/2004
					 
						САРАЕВО, Босна и Херцеговина (БиХ) -- Президентството на БиХ и партньорите в управляващата коалиция препотвърдиха подкрепата си за премиера Аднан Терзич във вторник (9 ноември), предотвратявайки по този начин правителствена криза. Съгласно споразумението, постигнато по време на консултациите, тристранното президентство се очаква официално да отхвърли в сряда подадената от Терзич оставка. Той депозира оставката си миналата седмица, след като парламентът прие закон за ДДС, който се различава от законопроекта, внесен от кабинета. 
						Други новини от вторник: Върховният представител Пади Ашдаун замина за САЩ, където ще се срещне с представители на САЩ и ООН, както и с представители на международните финансови институции. Канцеларията му съобщи, че разговорите ще се фокусират върху усилията на БиХ за евроатлантическа интеграция и по-конкретно върху кандидатурата за членство в Програмата на НАТО "Партньорство за мир". (Независне новине, Дневни аваз - 10/11/04; ПБС БиХ, Източници на СВП, Pincom.info - 09/11/04)
