Турция вдигна забраната за носене на забрадки в университетите
					10/02/2008
					 
						АНКАРА, Турция -- Както се очакваше, парламенттът одобри на второ и последно четене в събота (9 февруари) две конституционни поправки, според които на жените се разрешава да носят забрадки в университетите, съобщи председателят на парламента Коксал Топтан. Поправките за висшето образование бяха подкрепени от 403 от 550-те депутати, което е повече от необходимите две трети. Пред парламента десетки хиляди протестираха срещу поправките, които според тях нарушават светските принципи на Република Турция. (AФП, Макфакс, Радикал, Търкиш Прес, Cи Ен Ен, Агенция Анадолу, Синхуа, РИА Новости, Ройтерс - 09/02/08)
