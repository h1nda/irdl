Босненски имигрант не се призна за виновен по обвинение в терористично нападение
					08/08/2010
					 
						НЮ ЙОРК, Съединени щати -- Босненски имигрант не се призна за виновен по обвинения за планирано терористично нападение в нюйоркското метро. Адис Медунянин, 26-годишен, се яви в петък (6 август) пред Федерален съд в Бруклин, след като в обвинителния акт срещу него бяха добавени нови обвинения. Медунянин е обвинен заедно с още други двама, че е планирал да постави бомба в метрото през септември 2009 г. Двама от заподозрените вече се признаха за виновни. Медунянин, който живее в Ню Йорк, бе арестуван през януари. (ДПА, Уолстрийт Джърнъл, БХРТ, Sarajevo-x.com - 06/08/10)
