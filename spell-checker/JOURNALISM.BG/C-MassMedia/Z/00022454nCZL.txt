Гръцкият апелативен съд потвърди присъдите на членове на "17 ноември"
					04/05/2007
					 
						АТИНА, Гърция -- Апелативният съд потвърди в четвъртък (3 май) присъдите за членовете на терористичната групировка "17 ноември", отговорни за серии убийства на известни гръцки и чуждестранни лица между 1975 и 2000 г. Петте съдии произнесоха окончателните си присъди при изключително строги мерки за сигурност в специално изградена съдебна зала в затвора "Коридалос" в Атина. Както се съобщава, те са потвърдили доживотните присъди за шест членове на "17 ноември", включително за основателя на групировката Александър Гиотопулос, както и осемгодишни присъди за седем други екстремисти. (Катимерини - 04/05/07; AП, AФП - 03/05/07)
