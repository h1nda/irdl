Пратеникът на ЕС каза, че Съюзът предлага две формули за определяне на печелившата разлика в гласовете на референдума в Черна гора 
					15/02/2006
					 
						БРЮКСЕЛ, Белгия -- Във вторник (14 февруари) пратеникът на ЕС Мирослав Лайчак каза в Брюксел, че съюзът предлага две формули за определяне на минималния процент от гласове, необходим за успеха на предстоящия референдум за независимост в Черна гора. Той каза пред местни медии, че едната формула изисква най-малко 55 % от участвалите гласоподаватели да подкрепят независимостта. Другата изисква минимум 41 % от всички лица с право на глас в Черна гора да одобрят отделянето от държавния съюз. Лайчак каза, че избраната алтернатива трябва да се приеме както от управляващата коалиция, така и от опозиционния блок. Той се връща в Подгорица в сряда (15 февруари). (Политка - 15/02/06; Мина, Танюг, Б92 - 14/02/06)
