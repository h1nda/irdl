В Охрид приключи регионална конференция за албанско-македонските отношения
09/12/2002
 
СКОПИЕ, Македония -- В неделя (8 декември), в Охрид приключи двудневна регионална конференция за развитието на албанско-македонските отношения. Конференцията разгледа отново общата цел за членство в НАТО и наблегна на необходимостта от по-добро разбиране на проблемите на албанското малцинство в Македония и на македонското мацинство в Албания. Участниците се съгласиха, че има още какво да се подобри, особено по отношение на укрепването на връзките между военните поделения за предотвратяване на престъпността по границата. (Утрински вестник - 09/12/02; МИА, A1 ТВ - 08/12/02)
