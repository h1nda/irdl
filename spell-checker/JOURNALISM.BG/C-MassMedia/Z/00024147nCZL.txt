Еврокомисарят Рен призова Турция да гарантира повече свобода на изразяването и вероизповеданията
					08/10/2007
					 
						АНКАРА, Турция -- Еврокомисарят по разширяването Оли Рен каза, че Турция трябва да укрепи законодателството, гарантиращо свободата на вероизповеданията и изразяването. "Очаквам (турският президент Абдула Гюл) да поведе процеса на трансформация и да гарантира основните свободи във всички аспекти на живота и във всички кътчета на Турция," каза той пред германския вестник "Билд ам Зонтаг" в неделя (7 октомври). В интервю за турската телевизия НТВМСНБС в събота Рен заяви, че е неприемливо да бъдат изправяни пред съда писатели, които критикуват турската идентичност. Той имаше предвид член 301 от турския наказателен кодекс, определящ обидата на "турската национална идентичност" като престъпление. (Заман - 08/10/07; Дойче Веле, Билд ам Зонтаг, НТВ, Тренд, РБК, Макфакс, A1 - 07/10/07; Javno.com, Ройтерс - 06/10/07)
