МВФ е готов да отпусне заем от 400 милиона евро на БиХ
					15/04/2009
					 
						САРАЕВО, Босна и Херцеговина (БиХ) -- МВФ е готов да предостави заем от 400 милиона евро на БиХ, за да помогне за смекчаване на последиците от световната икономическа криза, каза във вторник (14 април) ръководителят на делегацията на МВФ Костас Христу. МВФ и БиХ започнаха преговори за ново стендбай споразумение тази седмица и трябва да го финализират до края на месеца. Христу подчерта, че това е максималната сума, която БиХ може да получи за една година, тъй като нейната квота в МВФ е 200 милиона евро, а правилата на МВФ разрешават най-много удвояване на квотата. Гуверньорът на Централната банка Кемал Козарич по-рано каза, че страната ще се стреми към получаването на до 1 милиард евро. (АФП, Слободна Европа, Дневни Аваз, Фена - 14/04/09)
