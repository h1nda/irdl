Кюрдска правозащитничка бе осъдена на две години затвор в Турция
					11/04/2008
					 
						ДИАРБЕКИР, Турция -- Видната кюрдска правозащитничка Лейла Зана бе осъдена в четвъртък (10 април) на две години затвор от съд в Диарбекир за разпространение на "терористична" пропаганда. Зана бе арестувана заради забележките, направени на политически митинг по време на кюрдски фестивал миналата година. Зана е казала пред присъстващите, че кюрдската общност има трима лидери -- Масуд Барзани и Джалал Талабани от кюрдския регион в Северен Ирак и Абдула Йоджалан, излежаващият присъда лидер на поставената извън закона Кюрдска работническа партия (ПКК).
						Други новини -- Турският генерален щаб съобщи, че 13 бунтовници от ПКК са били убити при сблъсъци с армията в четвъртък. Двама са убити в провинция Диарбекир, а други 11 в провинция Тунджели. (Заман, Хюриет - 11/04/08; НТВ, ДПА - 10/04/08)
