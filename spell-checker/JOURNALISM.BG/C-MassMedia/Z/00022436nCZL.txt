Американски дипломат твърди, че мнозинството от членовете на Съвета за сигурност подкрепят независимостта на Косово
					03/05/2007
					 
						ЛОНДОН, Великобритания -- Определено мнозинство от членовете на Съвета за сигурност подкрепят плана, който гарантира независимост на Косово, заяви в интервю, публикувано в сряда (2 май), заместник-държавният секретар на САЩ Никълъс Бърнс. Той добави, че планира да се срещне с руския заместник-външен министър Владимир Титов в опит да намери обща основа за приемане на резолюция на ООН през следващите 30 дни. Високопоставени служители от Великобритания, Франция, Германия, Италия, Русия и Съединените щати, представляващи т.н. Контактна група, ще обсъждат въпроса в британското външно министерство късно в четвъртък. (AФП - 03/05/07; РФЕ, Телеграфи, Болкънуеб, РТК, Танюг, РТС - 02/05/07)
