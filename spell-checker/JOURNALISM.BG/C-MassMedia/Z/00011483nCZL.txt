Въздушният ескорт на олимпийският огън разкри площи, засети с марихуана
15/07/2004
 
АТИНА, Гърция -- Олимпийският огън стана причина за разкриване на престъпление тази седмица, когато придружаващият го полицейски хеликоптер на о-в Крит забелязал площи, засети с канабис. "Полицейският хеликоптер придружаваше олимпийския огън по пътя му, патрулирайки във въздуха над маршрута на щафетата по пренасянето му, когато забелязал посеви от канабис недалеч от гр. Ретимнон," заяви говорител на министерството на обществения ред. "Полицаите решили да останат и извършат проверка и след време открили и други засети с канабис площи в отдалечени райони извън градовете Ираклион и Ретимнон с общо около 7 000 растения." Олимпийският факел е в последната фаза от обиколката си на Гърция, чиято кулминация ще бъде церемонията по официалното откриване на игрите на 13 август на главния олимпийски стадион в Атина. (Ройтерс - 14/07/04)
