Полт: "Резолюция на Съвета за сигурност за Косово не е единствената възможност"
					27/07/2007
					 
						БЕЛГРАД, Сърбия -- Посланикът на САЩ в Белгард с изтичащ мандат Майкъл Полт заяви, че резолюция за статута на Косово на Съвета за сигурност на ООН е желателна, но не е единствената възможност. Полт, чийто мандат приключва това лято, каза, че решение на Съвета за сигурност ще бъде добре дошло, но ако това не стане, САЩ ще потърсят друг начин за уреждане на статута. Посланикът отново подчерта подкрепата на САЩ за предложението на Марти Ахтисаари за контролирана независимост на Косово и обвини Русия и Сърбия за това, че проблемът със статута още не е решен.
						Също в четвъртък сръбският външен министър Вук Йеремич заяви пред АП, че неговата страна е окуражена от признаците за противопоставяне от някои страни, членки на ЕС, на независимостта на Косово. Той каза, че правителството ще засили преговорите, за да убеди Прищина и международната общност да приемат компромисно решение. (Б92, РТК, Телеграфи, Танюг, Бета, Макфакс, АП - 26/07/07)
