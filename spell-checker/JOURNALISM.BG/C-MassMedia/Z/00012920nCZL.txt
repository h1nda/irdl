Външният министър на БиХ е готов да подаде оставка при очакван провал на кандидатурата за ПзМ
					09/12/2004
					 
						САРАЕВО, Босна и Херцеговина (БиХ) -- Външният министър Младен Иванич изрази готовността си да подаде оставка, ако бъде държан отговорен за очакваното отхвърляне на кандидатурата на БиХ за членство в програмата на НАТО "Партньорство за мир" (ПзМ). В интервю за "Дневни аваз" в четвъртък (9 декември) Иванич призна вероятността за повторно отпадане на БиХ от членство в ПзМ тази седмица заради липсата на сътрудничество на Република Сръбска (РС) с Хагския трибунал. В отделно изявление в сряда босненският член на председателството на БиХ, Сюлейман Тихич, направи същото предвиждане. 
						Възможността за санкциониране на РС бе централна тема в разговорите между президента на РС Драган Чавич и основният опозиционен лидер, Милорад Додик, в сряда. Двамата се споразумяха за неотложни мерки за доказване на сериозното отношение на РС към реформите. (Дневни аваз, Независне новине - 09/12/04; ПБС БиХ, РТРС, Фена - 08/12/04)
