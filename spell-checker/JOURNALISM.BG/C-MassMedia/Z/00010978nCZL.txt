Турция изпраща хеликоптери и личен състав в международната мисия в Афганистан
31/05/2004
 
АНКАРА, Турция -- Правителството изпрати три хеликоптера, летателен персонал, както и персонал за поддръжка в Афганистан в неделя (30 май), за да се включат в Международните сили ИСАФ в тази страна. Турският ГЩ публикува изявление, в което се посочва, че основната цел е да се създаде администрация в Афганистан, която ще осигури международна стабилност и която би била способна да изпълни своите международни задължения.
Други новини: в неделя министърът на правосъдието Джемил Чичек заяви, че 1 905 души от населената с кюрди южна Турция са се възползвали до този момент от Закона за Покаянието. Влезлият в сила миналата година закон позволява на осъдените според разпоредбите на Закона за извънредните мерки да получат амнистия, ако декларират, че няма да участват в сепаратистки политически движения. (Анадолска агенция, ТРТ 2, Търкиш дейли Нюз - 30/05/04)
