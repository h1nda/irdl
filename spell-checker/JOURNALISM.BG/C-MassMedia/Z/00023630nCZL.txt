Възобновен е процесът в Хага срещу македонските граждани Бошковски и Тарчуловски
					22/08/2007
					 
						ХАГА, Холандия -- След края на лятната почивка процесът срещу бившия македонски вътрешен министър Любе Бошковски и срещу Йордан Тарчуловски, бивш служител на службите за сигурност, бе възобновен във вторник (21 август). Те са обвинени във военни престъпления, извършени срещу етнически албанци по време на двудневна акция на село Люботен през август 2001 г. Конкретните престъпления, сред които убийства, побоища и палеж, са били извършени от полицейски отряд под командването на Тарчуловски. 
						Прокурорите твърдят, че Бошковски като вътрешен министър е отговарял за полицията и е знаел какво ще се случи, но не е предотвратил престъпленията, не е предприел щателно разследване и не е наказал виновните. Той и Тарчуловски са единствените македонски граждани, обвинени във военни престъпления. (Канал 5 ТВ - 22/08/07)
