ОССЕ, ЮФОР и НАТО призоваха БиХ да поеме контрол над оръжията и боеприпасите 
					07/04/2006
					 
						САРАЕВО, Босна и Херцеговина (БиХ) -- Мисията на ОССЕ в БиХ, ЮФОР и НАТО излязоха със съвместна декларация в четвъртък (6 април), с която призовават Министерството на отбраната на БиХ да поеме пълен контрол над всички оръжия и боеприпаси, които все още се намират в автономните области. Трите организации изразиха тревогата си, породена от съобщения, че някои лица в автономните области смятат, че трябва да им се разреши да продават оръжие и боеприпаси. От тази година всички въпроси, свързани с отбраната, ще се решават от институциите на държавно ниво, а Министерството на отбраната е забранило продажбата на леко стрелково оръжие, собтвеност на въоръжените сили. (Уеб сайт на СВП, ФЕНА, ПБС - 06/04/06)
