Посолството на САЩ е изрази загриженост във връзка с инцидентите по време на предизборната кампания в Македония
					25/06/2006
					 
						СКОПИЕ, Македония -- Американското посолство в Скопие направи изявление в петък (23 юни), в което изразява голямата си загриженост във връзка с продължаващите инциденти по време на предизборната кампания в Македония и призова всички политически партии да гарантират незабавното прекратяване на инцидентите на насилие и провокации. В противен случай съществува риск от сериозни последици за перспективите на страната за членство в НАТО, се казва в изявлението. Подобни призиви бяха отправени и от президента Бранко Цървенковски, от премиера Владо Бучковски и от Никола Груевски от опозиционната партия ВМРО-ДПМНЕ.
						В петък привърженици на управляващата партия "Социалдемократически алианс на Македония" и на ВМРО-ДПМНЕ участваха в престрелка. На следващия ден мъж стреля и рани местен лидер на главната етническа партия "Албански демократически съюз за интеграция" в Тетово. Престрелката обаче не е била свързана с предизборната кампания, твърдят властите. (Дневник, Утрински вестник, Телма ТВ, Макфакс - 24/06/06; A1 TВ - 23/06/06)
