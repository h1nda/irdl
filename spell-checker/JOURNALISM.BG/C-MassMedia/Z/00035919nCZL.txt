Сръбският външен министър Йеремич изключи оттегляне на резолюцията за Косово
					06/09/2010
					 
						БЕЛГРАД, Сърбия -- Външният министър Вук Йеремич заяви в неделя (5 септември), че Сърбия не планира да оттегли проекторезолюцията за Косово, която тя внесе в Общото събрание на ООН. Документът, който отхвърля независимостта на Косово и призовава за нови преговори с Прищина, ще бъде обсъден във вторник. Йеремич посочи, че се водят интензивни разговори по въпроса с всички международни организации, включително и с ЕС и добави, че проектът не е цел, а по-скоро средство за започване на нови преговори за Косово. Той също потвърди, че приоритети на външната политика на Сърбия са членството в ЕС и защитата на териториалната цялост и суверенитет на страната, като се използват всички законови, политически и дипломатически средства. (Б92, Бета, Taнюг - 05/09/10)
