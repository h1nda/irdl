Министърът на сигурността на БиХ: Всеки престъпник, който се опитва да се укрие в БиХ, ще бъде арестуван.
22/04/2003
 
САРАЕВО, Босна и Херцеговина (БиХ) -- Министърът на сигурността на БиХ Бариша Чолак заяви пред сараевския всекидневник &lt;I&gt;Дневни Аваз&lt;/I&gt;, че "всеки престъпник от Сърбия, който се опита да се укрие в БиХ, ще бъде арестуван." В интервю от вторник ( 22 април) Чолак и директорът на Държавната гранична полиция на БиХ Нияз Спахич казаха, че опасенията, изразени от посланика на САЩ в БиХ Клифърд Бонд, са основателни. Бонд сподели безпокойство, че престъпници от Сърбия могат да се опитат да се укрият в БиХ след отмяната на извънредното положение в Сърбия. Двамата висши представители на сектора на сигурността в БиХ заявиха, че са били предприети всички необходими мерки за предотвратяване на пресичането на границата от престъпници.
Други новини: Началникът на ГЩ на армията на Република Сръбска (РС) генерал-майор Цветко Савич заяви в понеделник, че разформироването на спорния 410-ти разузнавателен отряд е приключило. Президентът на РС Драган Чович нареди разформироването му по-рано този, месец след като при операция на СФОР бяха намерени доказателства за шпионаж.( Дневни Аваз, източници на СВП- 22/04/03; РТРС-21/04/03)
