Черна Гора
		парламентарни избори
		09/10/2006
		Източници: Уикипедия; Уебсайт на ОССЕ
 
		
			Обобщена информация за изборите
			Новата независима Република Черна гора проведе своите първи парламентарни избори на 10-и септември 2006 г. Министър-председателят Мило Джуканович и неговата Демократична партия на социалистите обявиха своята победа на следващия ден. 
			Водената от Джуканович „Коалиция за европейска Черна гора” (ДПС-СДП) спечели 40 места, следвана от „Сръбска листа” на Андрия Мадич с 12 места. Коалицията СНП-НП-ДСП спечели 11 места, колкото и реформаторското „Движение за промяна”. Партиите, представляващи етническите албанци и другите малцинства, също спечелиха места в парламента. 
			 Оценката на международните наблюдатели за изборите бе, че като цяло те са били проведени в съответствие с ангажиментите на Черна гора към ОССЕ, както и със стандартите на Съвета на Европа за провеждане на демократични избори. 
			„Народът на най-новата държава в света може да се гордее, че първите избори след обявяването на независимостта отговарят на международните стандарти за провеждане на избори. Очакваме да работим съвместно с нашите колеги от черногорския парламент, както и да преодолеем оставащите предизвикателства”, каза Жоао Соариш, ръководител на делегацията на Парламентарната асамблея на ОССЕ. 
			Общата избирателна активност бе 71,3 %.
