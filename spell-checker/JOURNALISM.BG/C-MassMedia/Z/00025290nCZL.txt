Служителка на македонското министерство на отбраната подаде оставка заради скандал с диплома
					29/01/2008
					 
						СКОПИЕ, Македония -- Държавният секретар на министерството на отбраната Лиляна Щерьовска подаде оставка в понеделник (28 януари), след като миналата седмица бе обвинена в подправяне на дипломата, която й е позволила да заеме този пост. Нейният Македонски социалдемократически съюз заяви, че ще изчака резултатите от продължаващото разследване, преди да вземе решение какво да предприеме. Щерьовска по-рано отхвърли обвиненията, свързани с нейната диплома по икономика от Белградския университет.
						Други новини от понеделник -- Посолството на САЩ осъди неотдавнашното нападение срещу македонския журналист Горан Гаврилов. Собственикът на местната радиостанция "Канал 77" бе нападнат късно вечерта в петък пред своя дом в Щип. В свое изявление посолството заяви, че нападението, в светлината на други опити за ограничаване на информационните потоци, поражда съмнения относно демократичния преход в Македония. (Макфакс - 29/01/08; A1, Нетпрес - 28/01/08)
