Македония ще отговори на предложението на Нимиц
					17/08/2009
					 
						СКОПИЕ, Македония -- Зоран Йолевски, представител на Македония в продължаващите опити за решаване на дългогодишния спор за името с Гърция, каза в неделя (16 август), че Скопие смята да отговори тази седмица на най-новото предложение на посредника на ООН Матю Нимиц. Миналия месец Нимиц представи плана по време на посещенията си в Скопие и Атина. Не бяха разкрити подробности за инициативата, но се смята, че Нимиц е предложил името "Република Северна Македония", което да се използва в международен план. Цитирайки дипломатически източници, гръцкият всекидневник "Катимерини" съобщи в петък, че и Скопие, и Атина подкрепят идеята.
						Също в неделя гръцкият премиер Костас Караманлис призова македонския си колега Никола Груевски и неговото правителство да прекратят "националистическите" си изказвания, тъй като те не помагат за решаването на проблема. Спорът за името се отрази на перспективите на Македония за членство в ЕС и НАТО. (Макфакс, A1, МРТ, МИА - 16/08/09; Катимерини - 14/08/09)
