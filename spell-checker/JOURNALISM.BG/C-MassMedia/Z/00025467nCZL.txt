Седем настоящи български заместник-министри са сътрудничили на бившата тайна полиция
					14/02/2008
					 
						СОФИЯ, България -- Седем заместник-министри от кабинета - четирима от Българската социалистическа партия (БСП) и трима от Движението за права и свободи (ДПС) - бяха огласени в сряда (13 февруари) като сътрудници на службите за сигурност на бившия комунистически режим. От тях двама са заместник-министри на външните работи, Феим Чаушев от ДПС и Любомир Кючуков от БСП. Другите са Стоян Сталев, директор на Българската агенция за инвестиции и бивш посланик, и Любомир Иванов, настоящият български посланик в НАТО. 
						В списъка са и заместник-кметът по финансовите въпроси на София Минко Герджиков, който беше кандидат за кмет от Съюза на демократичните сили през 2005 г. Министърът на държавната администрация в предишния кабинет на НДСВ-ДПС Димитър Калчев също е в списъка. Единственият министър-председател, който е бил сътрудник на ДС, е Жан Виденов, който оглавяваше правителството в периода 1995-1997 г. Списъкът, съставен въз основа на архивите, включва 107 имена. (24 часа, Труд - 14/02/08; БГНЕС, Дарик, Медиапул - 13/02/08)
