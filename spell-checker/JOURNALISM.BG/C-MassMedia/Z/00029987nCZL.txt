Сърбия и Косово представят аргументи за независимостта в Международния съд
					20/04/2009
					 
						ХАГА, Холандия -- Делото в Международния съд (МС) в Хага за законността на независимостта на Косово е "процесът на века", заяви в петък (17 април) сръбският външен министър Вук Йеремич, докато двете страни в съдебния процес представяха аргументите си. "За пръв път в историята акт на отделяне се разглежда от гледна точка на международното право. Това, което ще се отсъжда тук, е правото на самоопределение и правото на укрепване на териториалната цялост и суверенитет на една международно призната и суверенна държава", заяви Йеремич пред сръбската държавна телевизия РТС. Прищина от друга страна заяви в петък, че оспорвайки независимостта на Косово, Сърбия цели да предизвика напрежение в бившата провинция. Външният министър Скендер Хисени заяви, че е убеден, че МС ще подкрепи независимостта на Косово. "Обявяването на независимост и борбата за свобода не са юридически въпрос. Това е резултат от един исторически процес", каза Хисени. (Б92 - 19/04/09; РТС - 18/04/09)
