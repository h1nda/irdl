Файон: регионът трябва да консолидира усилията си за либерализиране на визовия режим
					10/12/2011
					Нарасналата имиграция накара някои страни членки на ЕС да се усъмнят в надеждността на безвизов режим за Западните Балкани.
					От Линда Карадаку за SETimes в Прищина – 10/12/11
 
					 
						
Статутът на кандидатки за членство в ЕС е застрашен за някои балкански страни, ако те се окажат неспособни да осъществят конкретни подобрения, каза Файон. [ЕС]
						Таня Файон е член на Европейския парламент (ЕП) от Словения и член на Комисията за граждански свободи, правосъдие и вътрешни работи (LIBE), която отговаря за повечето закони и контрол върху политиката на ЕС за свободите, сигурността и правосъдието. 
						В ексклузивно интервю с кореспонденката на SETimes Линда Карадаку тя обсъжда предложения механизъм, който позволява временно суспендиране на задължителните изисквания за визи в случай на внезапно увеличаване на незаконните мигранни или търсачи на убежище. 
						
						SETimes: Как оценявате политическото положение в балканските страни особено в Албания, Косово, Сърбия, Македония и Босна и Херцеговина? 
						
						Taня Файон: В някои страни като Албания се наблюдава известно положително развитие. Като цяло има някои добри резултати в миналото, но все още предстои много работа. Сърбия доказа [своето] сътрудничество с МНТБЮ, но има какво да се желае по отношение на диалога с Косово и стабилизирането на напрежението. Статутът й на страна кандидатка за членство е застрашен, ако не бъде постигнато конкретно подобрение. 
						Надявам се, че БиХ ще стабилизира политическото положение, ще начертае ясна посока за присъединяването на страната към ЕС и незабавно ще поеме пътя на реформи. Трябва да приближим и Косово до безвизов режим. 
						
						SETimes: Как протича процесът на либерализиране на визовия режим? Как реагират балканските страни на безвизовия режим? 
						
						Файон: В някои страни членки на ЕС броят на фалшиви търсачи на убежище е обезпокоително голям. Всичките пет страни са изпълнили строги критерии за безвизовия режим - правителствата са осъществили много важни мерки срещу злоупотреби. 
						Сега е необходимо да продължи осъществяването на мерките и да бъдат консолидирани всички усилия за борба срещу злоупотребите. Искрено се надявам, че [в бъдеще] гражданите на Западните Балкани [никога повече няма да имат нужда от визи за пътувания в страни от ЕС]. 
						
						SETimes: Кои са някои от главните проблеми на страните по отношение на безвизовия режим? 
						
						Файон: Наблюдаваме поток от фалшиви търсачи на убежище от Сърбия, Македония - дори от БиХ, към някои държави членки на ЕС. Важно е правителствата в региона да предприемат конкретни и незабавни мерки срещу тези нарушения и да гарантират, че хората съзнават опасностите. След новата вълна на мигранти от арабски и африкански страни по-рано тези година, някои държави членки започнаха да поставят под съмнение правилата на Шенген, което е твърде обезпокоително. 
						
						SETimes: Съществува ли опасност от суспендиране на безвизовия режим поради злоупотреби със системата? 
						
						Файон: В момента ние сме по средата на преговори между институциите на ЕС за въвеждането на механизъм за временно суспендиране на визовите изисквания в случай на внезапно увеличаване на нелегалните мигранти и търсачи на убежище. Аз съм докладчик в сянка по този въпрос в Комисията ЛИБЕ. 
						Аз подкрепям предложението на ЕК този механизъм да се прилага само при извънредни случаи. Не не съм съгласна с увеличаване от 50% на разрешената миграция. Опасността от суспендиране на безвизовия режим, разбира се, ще бъде заплаха, ако бъде одобрен от институциите на ЕС. 
						Съществува и опасността от връщане на някои граждани на трети страни в черния списък в случай на сериозно нарушаване на правилата. Затова аз често апелирам към заинтересованите регионални правителства да направят всичко по силите си, за да попречат на гражданите да злоупотребяват със системата. 
						
						SETimes: Ако бъдат извършени сериозни нарушения, ще бъдат ли наказани балканските страни? 
						
						Файон: Няма да говоря за наказателни мерки. Ако настъпи внезапно увеличение, първо ще оценим фактите ... и после ще решим какви мерки да предприемем. В това отношение смятам, че е много важно и ЕП да играе важна роля. Не трябва да се взема решение, без консултации и с трите инстиуции. Това също е нещо, което се опитваме да постигнем сега. 
						
						SETimes: Какво ще означава приемането на този извънреден механизм в политическо отношение? 
						
						Файон: Макар че това е технически документ, той ще има голямо политеческо въздействие. Някои [държави членки] биха искали да има много стриктни правила, които да им позволят да въведат суспендиране. Имам доверие в ЕК и в полското председателство, че накрая ще намерим добър компромис. 
						Безвизовият режим бе важна стъпка към интеграция в ЕС ... особено за младото поколение. Ние трябва да работим заедно за общото ни европейско бъдеще и стъпка по стъпка да приближим всички страни в региона до ЕС. Това ще означава не само стабилност и просперитет, но също и по-голяма свобода на движение за всички.
