Имигрантите в Гърция прекратиха гладната стачка 
					10/03/2011
					 
						АТИНА, Гърция -- Близо 300 имигранти прекратиха своята почти шестседмична гладна стачка в сряда (9 март), след като правителството се съгласи да отложи техните процедури по депортиране. Стачкуващите, от които над 100 души бяха хоспитализирани по време на протеста, искаха да им бъдат издадени разрешения за пребиваване в страната. Според постигнатото споразумение техните заповеди за депортиране ще бъдат отложени, а отлагането ще бъде подновявано на всеки шест месеца след преразглеждане. На имигрантите ще бъде разрешено да работят законно в Гърция и да посещават своите родни страни. (Нафтемборики, Елефтеротипия, Етнос, Вима, Та Неа - 09/03/11)
