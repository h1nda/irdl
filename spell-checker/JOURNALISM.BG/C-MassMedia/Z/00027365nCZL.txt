Българското правителство предприема стъпки за по-добро управление на еврофондовете
					11/08/2008
					 
						СОФИЯ, България -- Правителството е завършило доклад за мерките, които възнамерява да предприеме за подобряване на управлението на финансирането от ЕС, предадоха в неделя (10 август) медиите. В доклада се предвижда съставяне на списък на лицата, за които е доказано, че са нарушили нормите на ЕС, както и на разследваните. Освен това кабинетът ще проведе нови одити в две държавни агенции – Агенция „Пътища” и агенцията, управляваща фондовете по програма ФАР на ЕС. До 23 септември трябва да бъде готов подробен доклад за всички нарушения и нередности, допуснати в управлението на еврофондовете. Мерките се предприемат след доклада на Европейската комисия от миналия месец, в който се критикува усвояването на еврофондовете от България, функционирането на съдебната система и прилагането на закона. (БТА, БНР, Дарик - 10/08/08)
