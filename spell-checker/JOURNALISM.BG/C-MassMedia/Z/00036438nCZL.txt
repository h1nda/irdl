ООН проявява загриженост заради напрежението, което "Дъблин II" налага на Гърция
					21/10/2010
					 
						АТИНА, Гърция -- Официален представител на ООН заяви в сряда (20 октомври), че страните членки на ЕС трябва да престанат да връщат обратно в Гърция кандидатите за политическо убежище според т.н регламент "Дъблин II". "Гърция не трябва да понася тежестта на огромното мнозинство от всички имигранти, които влизат в страните на ЕС", заяви Манфред Новак, специален докладчик на ООН по въпросите на изтезанията, след като завърши десетдневни мисии за установяване на факти за условията в затворите за имигранти. Според регламента "Дъблин II" молбите на кандидатите за политическо убежище трябва да бъдат разгледани в първата страна членка на ЕС, в която те влизат. Според проучване на ООН около 90% от всички задържания са станали в Гърция тази година. "Това наистина е европейски проблем, който се нуждае от общо европейско решение", каза Новак. Той добави, че търсещите политическо убежище в Гърция се нуждаят от достъп до преводачи, медицинско обслужване и правна помощ. Условията в полицейските затвори в страната са лоши, като задържаните имигранти обитават претъпкани мръсни килии почти без вентилация и осветление, добави той. (ДПА, AП, AНА-MПА - 20/10/10)
