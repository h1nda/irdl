Високопоставени дипломати от НАТО отново подкрепиха плана на Ахтисаари и предупредиха Прищина да не предприема едностранни ходове
					29/04/2007
					 
						ОСЛО, Норвегия -- По време на неофициалната им среща в Осло в петък (27 април) външните министри на НАТО потвърдиха подкрепата си за плана за статута на Косово, предложен от бившия финландски президент Марти Ахтисаари. Според говорителя на Алианса, Джеймс Апатурай, министрите са изразили надежда, че Съветът за сигурност на ООН скоро ще гласува нова резолюция, тъй като по-нататъшно отлагане или несигурност могат да предизвикат напрежение в ситуацията в Балканския регион. 
						Дипломатите на НАТО също предупредиха Прищина да не предприема едностранни ходове, които ще излязат извън рамките на законния международен процес на уреждане на статута на Косово. (Блиц - 28/04/07; Уеб-сайт на НАТО, Танюг - 27/04/07)
