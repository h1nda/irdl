Турция възнамерява да отвори отново семинарията на о. Халки
					29/06/2009
					 
						АНКАРА, Турция -- Министърът на културата Ертугрул Гюнай каза, че Туция възнамерява да отвори отново гръцката православна семинария на остров Хейбелиада - на гръцки Халки - край Истанбул почти четири десетилетия след затварянето й. В неделя той каза: "Семинарията понастоящем не може да бъде част от нашата университетска система, но ще бъде изработена нова формула. [...] Не съществува никакъв политически проблем". Семинарията, която е единственото образователно учреждение, с което разполага източноправославната църква за обучение на свещеници в Турция, беше затворена през 1971 г. след приемането на закони, поставящи висшето образование под държавен контрол. Гърция и ЕС отдавна настояват за отварянето отново на семинарията на Халки, с което Турция да докаже, че уважава правата на своето християнско малцинство. (Ватан - 29/06/09; Милиет, Хюриет - 28/06/09)
