Македония получи пътна карта от ЕС за либерализиране на визовия режим
					09/05/2008
					 
						БРЮКСЕЛ, Белгия -- Генералният директор на Дирекция "Разширяване" на Европейската комисия (ЕК) Майкъл Лий представи "пътна карта" в четвъртък (8 май) на македонския външен министър Антонио Милошоски за либерализиране на визовия режим на Македония с ЕС. Определяйки я като "балансиран подход и... направена като по поръчка" Лий заяви, че тя илюстрира "специфичните мерки, които властите трябва да предприемат и ние вярваме, че целите са реалистични и постижими". 
						Планът покрива сигурността на личните документи, управлението на границите, незаконната миграция и борбата срещу организираната престъпност и корупцията. Заместник-председателят на ЕК Жак Баро го определи като "още една важна стъпка към интеграция в ЕС". През януари влезе в сила споразумение за облекчаване на визовия режим с ЕС. Следващия месец Македония започна технически преговори за пълно либерализиране на визовия режим. (Дневник, Утрински Весник - 09/05/08; МИА, Maкфакс, МРТ - 08/05/08)
