Сръбската полиция разби голям канал за контрабанда на цигари
					14/09/2007
					 
						БЕЛГРАД, Сърбия -- В четвъртък (13 септември) полицията разби голям престъпен канал за контрабанда на цигари, за който се предполага, че е използван за нелегален внос на цигари от азиатски и европейски страни. Вътрешният министър Драган Йочич каза, че членовете на бандата, включително и нейният лидер, са били арестувани след няколкомесечно наблюдение.
						Други новини от четвъртък -- Македонското министерство на правосъдието официално поиска от ЮНМИК да екстрадира Заим Халили във връзка с престрелката в понеделник. Той и други двама въоръжени мъже са обвинени в това, че са нападнали полицейски патрул в село Ваксинце, при което бе убит полицейски началник, а двама полицаи бяха ранени. Халили, който според следователите е бил водач на групата, е обвинен в убийство, нападение над полицейски служител и насилие. Ранен при престрелката, той е избягал в Косово, но е бил задържан и хоспитализиран в Прищина. (Макфакс, A1 ТВ, РТРС - 13/09/07)
