България се подготвя за евентуално избухване на зараза от птичи грип
					07/02/2006
					 
						СОФИЯ, България -- Властите затвориха в понеделник (6 февруари) пътищата към блатистите райони и започнаха изследвания на десетки мъртви птици, открити в края на седмицата. Полицията охранява езерата Шабла и Дуранкулак на североизток с цел предотвратяване на контакти на хора с птиците, които зимуват там. От началото на януари там са загинали стотици птици, но досега ветеринарните специалисти го отдаваха на големите студове.
						Други новини -- В понеделник България и Сърбия се споразумяха да ускорят строежа на важната международна автомагистрала София-Ниш, част от паневропейския Коридор 10. По време на среща в София официални представители на двете страни се споразумяха тази година да започнат работите по модернизацията на граничните пунктове Калотина и Капитан Андреево. (Ройтерс, БНР - 06/02/06)
