Бивши румънски министри са обвинени във връзка с незаконни приватизационни сделки
					31/03/2009
					 
						БУКУРЕЩ, Румъния -- В понеделник (30 март) прокуратурата повдигна обвинения срещу министъра на икономиката Кодрут Шереш и бившия министър на съобщенията и телекомуникациите Жолт Над по подозрения за участието им в незаконни приватизационни сделки. Шереш е обвинен в измяна и предаване на класифицирана търговска информация, свързана с продажбата на държавни компании. Над е обвинен в това, че е позволил изтичането на класифицирана информация, и в улесняване на незаконни приватизационни сделки. Срещу четирима други заподозрени, включително чешки и турски граждани, са повдигнати обвинения по същото дело. Прокуратурата твърди, че в периода между май 2005 и ноември 2006 г. подсъдимите са били част от престъпна група, която е организирала незаконните приватизации, включително и тази на румънската електроразпределителна компания "Електрика", самолетостроителя "Авиоане Крайова", телекомуникационния оператор "Ромтелеком" и пощенската компания "Поща Ромъна". (Мадиафакс, Зиаре, Реалитатя ТВ, Фокус - 30/03/09)
