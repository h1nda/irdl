Италианският посланик Джифони призова за диалог между Косово и Сърбия
					09/08/2010
					 
						ПРИЩИНА, Косово –– Косово и Сърбия трябва да преговарят, без да определят някакъв дневен ред, в духа на регионалното сътрудничество и при взаимно зачитане на "червени линии", заяви италианският посланик в Косово Микаел Джифони в интервю за "Коха Диторе", публикувано в понеделнишкото издание (9 август) на вестника. Специалният пратеник на ЕС за Северно Косово заяви, че Прищина и Белград трябва да влязат в диалог за живота на сръбските граждани в Косово. Според него "едно гъвкаво решение, което би подобрило живота на гражданите, не трябва да се разглежда като накърняване на суверенитета на Косово". Джифони не пожела да коментира обявените от ЮЛЕКС арести в Северно Косово, заявявайки, че подобни въпроси са изключително от компетенциите на мисията на ЕС. (Коха Диторе, Арта ТВ, Топ Нюз, РТК - 09/08/10)
