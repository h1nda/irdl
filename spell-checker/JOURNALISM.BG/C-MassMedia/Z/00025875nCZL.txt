Гръцкият външен министър Бакоянис подчерта подкрепата на Гърция за кандидатурата на Албания за членство в НАТО
					21/03/2008
					 
						ТИРАНА, Албания -- Гръцкият външен министър Дора Бакоянис потвърди пълната подкрепа на своята страна за кандидатурата на Албания за членство в НАТО по време на посещението си в Тирана в четвъртък (20 март). "Албания има всички причини да заслужи покана за присъединяване към НАТО", заяви Бакоянис на съвместна пресконференция със своя албански колега Лулзим Баша. Тя добави, че Албания и Хърватия със сигурност ще получат покани на срещата на върха в Букурещ. Тя обаче потвърди, че Гърция е готова да наложи вето на кандидатурата на Македония, тъй като спорът за името между двете страни остава нерешен. Тя заяви, че 17 години на неуспешни преговори за името са подкопали регионалната стабилност. 
						В петък Бакоянис се очаква да се срещне със своя македонски колега Антонио Милошоски в Брюксел за един последен опит да решат проблема. (Шкип, Панорама, Кориери, Шекули - 21/03/08; БолкънУеб, Toп-Ченъл, Танюг, AНА-MПА, Maкфакс - 20/03/08)
