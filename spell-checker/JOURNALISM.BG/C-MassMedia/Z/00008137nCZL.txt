Според НАТО контингентите на всички страни в Косово трябва да увеличат усилията си за гарантиране на сигурността
27/08/2003
 
ПРИЩИНА, Косово, Сърбия-Черна Гора -- Всички 29 държави, които са изпратили свои военнослужещи в КФОР, трябва да увеличат усилията си за укрепване на сигурността и стабилността в региона, каза командирът на НАТО за ЮИЕ американският адмирал Грегъри Джонсън. След срещата си с новия ръководител на УНМИК Хари Холкери във вторник (26 август) Джонсън изтъкна, че НАТО може да увеличи личния си състав в провинцията при необходимост. Той добави обаче, че според него сегашното ниво на присъствие е достатъчно. (Танюг - 26/08/03)
