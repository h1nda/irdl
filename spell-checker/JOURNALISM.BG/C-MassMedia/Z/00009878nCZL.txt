Представителят на ОССЕ Екеус оцени високо хърватските реформи в сферата на етническите малцинства
18/02/2004
 
ЗАГРЕБ, Хърватия -- Върховният комисар на ОССЕ по етническите малцинства Ролф Екеус даде висока оценка на хърватския парламент по повод приемането на серия от законодателни реформи, касаещи етническите малцинства. Екеус се срещна с председателя на парламента Владимир Шекс във вторник (17 февруари), за да обсъди прилагането на съответните мерки. Шекс подчерта успеха на неотдавнашните избори, извоюван от представители на етническите малцинства в местните органи на управление, което се счита за ключова стъпка в прилагане на новото законодателство. (ХИНА, ХРТ - 17/02/04)
