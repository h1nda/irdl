Турция прави стъпки за сваляне на имунитета на лидера на ПДО
					01/06/2009
					 
						АНКАРА, Турция -- Държавната прокуратура в Диарбекир поиска министерството на правосъдието да препоръча сваляне на депутатския имунитет на лидера на прокюрдската Партия на демократичното общество Ахмет Тюрк, предадоха местните медии в петък (29 май). Разследването започна през април след спорни изказвания на Тюрк през март, които някои изтълкуваха като пропаганда за терористичната Кюрдска работническа партия (ПКК). По време на реч в Диарбекир Тюрк сравни лидера на ПКК Абдула Йоджалан, който лежи в затвора, с бившия южноамерикански президент Нелсън Мандела.
						Междувременно Тюрк предложи услугите си на посредник за решаване на кюрдския проблем, предадоха медиите в петък. Той е заявил пред местна телевизионна програма, че е готов да отиде до планината Кандил в Северен Ирак, за да разговаря с местните лидери на ПКК в опит за търсене на мирно решение. (Милиет, Ватан - 30/05/09; НТВ, Си Ен Ен Тюрк, Хюриет - 29/05/09)
