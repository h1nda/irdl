Македонското правителство подкрепи промените в изборното законодателство 
					09/03/2011
					 
						СКОПИЕ, Македония – Правителството е одобрило промените в избирателния закон, както беше поискано от опозицията, заяви във вторник (8 март) вътрешният министър Гордана Янкуловска. Промените вземат предвид препоръките, направени от ОССЕ и нейната Служба за демократични институции и човешки права. Те уреждат правото на глас на македонските граждани, живеещи в чужбина, определят началото и края на периода на предизборните кампании и регулират финансирането им. Янкуловска призова опозицията да сложи край на своя бойкот и да се завърне в парламента, тъй като промените трябва да бъдат обсъдени следващата седмица. (МИА, Алсат M, Канал 5, Сител - 08/03/11)
