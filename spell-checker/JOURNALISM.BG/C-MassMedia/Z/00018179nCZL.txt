Солана и Рен призоваха Албания да продължи да осъществява свързаните с ЕС реформи
					07/04/2006
					 
						БРЮКСЕЛ, Белгия -- В четвъртък (6 април) върховният представител на ЕС за външната политика и сигурността Хавиер Солана призова албанското правителство да продължи да осъществява необходимите реформи, особено тези, които са свързани с борбата срещу корупцията и организираната престъпност. На среща с албанския външен министър Бесник Мустафай в Брюксел Солана призова за съвместни усилия на всички политически партии за изпълнение на ангажиментите на Тирана във връзка с предстоящото Споразумение за стабилизация и асоцииране с ЕС.
						Мустафай се срещна и с еврокомисаря по разширяването Оли Рен, който каза, че Албания трябва да осъществи реформите, "за да убеди страните членки в сериозността и политическата воля на правителството". Преговорите между Тирана и Европейската комисия, които започнаха през 2003 г., приключиха през февруари. (Албейниън Нюз, Газета Сот - 07/04/06)
