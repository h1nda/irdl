МНТБЮ отхвърли молбата на Симатович да бъде оправдан
					06/05/2011
					
						ХАГА, Холандия -- Съдийски състав на Хагския трибунал за военни престъпления (МНТБЮ) отхвърли в четвъртък (5 май) молбата на Франко Симатович, бивш командир на специална част на службите на държавна сигурност на Сърбия да бъде оправдан по всички обвинения и освободен. Съдиите заявиха, че съществуват достатъчно доказателства по всички точки от обвинителния акт. Симатович и бившият шеф на сръбските сили за сигурност Йовица Станишич са обвинени в това, че са обучавали, въоръжавали и инструктирали паравоенни части, които са преследвали и убивали несърби по време на конфликтите на Балканите през 1992-1995 г. Процесът срещу тях започна през 2007 г. (Глас Явности, Радио "Свободна Европа", Бета - 05/05/11)
