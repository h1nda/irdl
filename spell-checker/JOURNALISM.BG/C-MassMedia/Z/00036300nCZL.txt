Българското правителство оцеля след вот на недоверие 
					08/10/2010
					 
						СОФИЯ, България -- Правителството оцеля след своя първи вот на недоверие в петък (8 октомври). Искането за вота беше внесено от опозиционните Българска социалистическа партия и Движение за права и свободи, които заявиха, че правителството се е провалило в реформата на сектора на здравеопазването. Гласуването премина при 144 на 70 гласа и един въздържал се. 
						Междувременно около 10 000 работници се събраха в София в четвъртък, за да протестират срещу плановете на правителството да повиши възрастта за пенсиониране и на мъжете, и на жените на 65 г. Досега тя беше 60 за жените и 63 за мъжете. Профсъюзите заявиха, че ще продължат своите протести, докато бъде постигнато споразумение.
						Подобна демонстрация се проведе в четвъртък и в съседна Македония, където около 2 000 униформени полицаи се събраха в Скопие, за да протестират срещу промените във възрастта им на пенсиониране. Те демонстрираха пред Конституционния съд. (Ройтерс, БГНЕС - 08/10/10; Ал Джазира, АП, БНТ - 07/10/10)
