Антиправителствените протести продължават в Хърватия
					27/02/2011
					 
						ЗАГРЕБ, Хърватия - Около 60 души бяха арестувани по време на антиправителствен митинг, на който присъстваха около 15 000 души в Загреб в събота (26 февруари). Общо 25 души, от които 12 полицаи, бяха ранени в сблъсъци, които избухнаха, когато десетки младежи се опитаха да стигнат до централния площад, където се намират правителствените сгради. Полицаите, които бяха замервани с камъни и тояги, използваха сълзотворен газ. Митингът бе проведен само няколко дни след като друг антиправителствен протест, организиран чрез фейсбук, завърши със сблъсъци.
						На други места в Загреб хиляди се присъединиха към мирен протест в подкрепа на ветераните от войните и по-специално в подкрепа на хърватин, очакващ екстрадиране за Сърбия в босненски затвор. Тихомир Пърда, който е воювал във Вуковар, бе задържан през януари на границата между Хърватия и БиХ със заповед за арест, издадена от Сърбия. Подобен протест бе организиран в Осиек. (ХРТ, Хина, Taнюг - 26/02/11)
