Германия потвърди подкрепата си за членството на Румъния в ЕС
03/08/2003
 
БУКУРЕЩ, Румъния -- Германският финансов министър Ханс Айхел заяви, че неговото правителство поддържа усилията на Румъния да влезе в ЕС и ще оказва всякаква необходима помощ. По време на посещението си в Букурещ в събота (2 август) той призна, че Румъния е постигнала значителен напредък по отношение на икономическото си развитие през последните няколко години, но посочи, че е необходим още по-голям прогрес, за да изпълни критериите за членство в ЕС. Румъния се надява да се присъедини към ЕС през януари 2007 г. Айхел също така обеща да убеди германските делови среди да увеличат инвестициите в Румъния. (Ромпрес - 02/08/03)
