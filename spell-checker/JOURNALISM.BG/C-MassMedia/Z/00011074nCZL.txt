Македонското правителство ще отпусне 1.14 млн. евро за преодоляване на щетите от наводнения
08/06/2004
 
СКОПИЕ, Македония -- Правителството реши в понеделник (7 юни) да отпусне 1.14 евро като начална помощ за райони, наводнени наскоро по време на бури, включително Струмица, Полог, Гевгелия и Валанданово. Министърът на околната среда Любомир Янев и министърът без портфейл Владо Поповски заявиха, че ситуацията е под контрол, като се възстановяват електрическите и телефонни връзки. Железопътният и карго трафик между Македония и Гърция е възобновен.
Също в понеделник президентът Бранко Цървенковски подписа петицията "Милиони гласове", организирана от Амнести интърнешънъл, Оксфам и Мрежата за международно действие, по малките оръжия. Инициативата е най-мащабното в света обществено движение срещу злоупотребата с оръжия. Над 150 държави се присъединиха към кампанията. (Вест, Дневник - 08/06/04; МИА - 07/06/04)
