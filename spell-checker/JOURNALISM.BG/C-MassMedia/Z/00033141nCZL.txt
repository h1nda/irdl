Нова екстремистка група пое отговорността за бомбен атентат в Атина
					22/01/2010
					 
						АТИНА, Гърция -- Нова екстремистка група, самоназоваваща се "Революционна организация 6 декември", пое късно в четвъртък (21 януари) отговорността за бомбения атентат миналата седмица пред офисите на Главния секретариат по пресата в Атина. Взривът причини щети, но пострадали нямаше.
						Междувременно умерено силно земетресение с магнитуд 5,1 по скалата на Рихтер разлюля Гърция рано сутринта в петък, но видими разрушения и пострадали няма. Епицентърът е бил на 15 км от Навпакт, на около 200 км западно от Атина. (AФП, ДПА, АНА-МПА, АП - 22/01/10)
