Турският премиер Ердоган даде висока оценка на водещата роля на САЩ в борбата срещу тероризма
27/01/2004
 
НЮ ЙОРК, САЩ -- Турският премиер Реджеп Тайип Ердоган даде висока оценка на водещата роля на САЩ в борбата срещу тероризма и обеща, че правителството му ще остане ангажирано с проблема. По време на реч, излагаща целите на външната политика, в понеделник (26 януари), той също така отбеляза желанието на своето правителство да посредничи при бъдещи разговори между Израел и Сирия. Ердоган повтори и призива си за свикване на международна конференция в Анкара, посветена на израело-палестинския конфликт. Той е на шестдневно посещение в САЩ, което включва среща в сряда с президента Джордж У. Буш. (Би Би Си, Анадолска агенция - 27/01/04; АФП - 26/01/04)
