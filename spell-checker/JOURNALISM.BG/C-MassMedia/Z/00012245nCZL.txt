ООН и Хърватия обединяват усилията си срещу насилието в училищата
					08/10/2004
					 
						ЗАГРЕБ, Хърватия -- УНИЦЕФ и хърватското правителство подписаха в четвъртък (7 октомври) споразумение за реализиране на съвместен проект, насочен към предотвратяване на насилието в училищата. Заместник-премиерът Ядранка Косор е изчислила, че около 100 000 деца са ежедневно подложени на подобно насилие, а 20 % биват атакувани от два до три пъти през детските си години. В последния си доклад "Амнести интърнешънъл" изрази загриженост от насилието и тормоза сред децата и юношите, оставени на грижите на държавни институции. В него се отбелязва и липсата на интегриране на ромските деца в образователната система. (ХИНA, ХРT - 07/10/04)
