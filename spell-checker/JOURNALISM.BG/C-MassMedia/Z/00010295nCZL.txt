Генералният секретар на ООН се присъединява към турско-гръцкия диалог по Кипър
28/03/2004
 
БЮРГЕНЩОК, Швейцария -- Генералният секретар на ООН Кофи Анан пристигна в Бюргенщок, Швейцария в събота (27 март), за да се присъедини към разговорите за статута на Кипър. Гръцкият външен министър Петрос Моливиатис, неговият турски колега Абдуллах Гюл, кипърският президент Тасос Пападопулос и главният преговарящ представител на кипърските турци Мехмет Али Талат се опитват да намерят допирни точки за обединяване на Кипър навреме преди влизането на острова в ЕС. Специалният координатор за Кипър на Държавния департамент на САЩ Томас Уестън и английския върховен комисар Лин Паркър също присъстват на преговорите. (Анадолска агенция, Би Би Си - 27/03/04)
