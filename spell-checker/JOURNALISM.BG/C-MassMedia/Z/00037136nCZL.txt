Хърватският премиер Косор огласи важни инвестиционни проекти
					21/01/2011
					 
						ЗАГРЕБ, Хърватия -- В четвъртък (20 януари) премиерът Ядранка Косор посочи около десетина инвестиционни проекта в публичния сектор, чието изпълнение трябва да започне през първото тримесечие на тази година, като част от инвестиционен цикъл, който се очаква да подсили икономиката и да й помогне да се възстанови по-бързо след рецесията. Най-големият проект в списъка на Косор е изграждането на нов терминал на летище Загреб, който ще струва около 203 млн. евро. Други значими проекти включват реконструкцията и разширяването на терминала за съхранение на петрол в Омишал и изграждането на подземната водноелектрическа централа в Омбла. (ХРT, Хина, tportal.hr - 20/01/11)
