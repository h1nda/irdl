Малка бомба избухна пред офиса на Симитис в Гърция
					29/01/2010
					 
						АТИНА, Гърция -- Малка бомба избухна в четвъртък (28 януари) пред сграда, в която се помещава офисът на бившия премиер Костас Симитис в центъра на Атина. Полицията съобщи, че бомбата е причинила леки щети, но пострадали няма. Малка анархистична група, наречена "Революционно освободително действие", пое отговорността за инцидента в анонимно обаждане по "Скаи ТВ". Симитис оглавяваше правителството от 1996 г. до 2004 г. (AНA-MПA, AП, AФП - 28/01/10)
