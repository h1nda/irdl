Фейт каза, че промените в правителството на Косово зависят от Тачи
					24/03/2010
					 
						ПРИЩИНА, Косово -- Международният граждански представител Питер Фейт каза, че всякакви потенциални промени в кабинета са отговорност само на един човек. „Това е отговорност изключително на министър-председателя [Хашим Тачи] и аз напълно подкрепям неговите усилия”, каза Фейт във вторник (23 март). Спекулациите относно възможни промени в правителството продължават вече месеци, но до момента не са се появили имена на готвените за смяна членове на правителството. Отношенията в коалицията между управляващата Демократическа партия и Демократичната лига на Косово се влошиха след последните местни избори през ноември 2009 г., които потвърдиха, че партията на Тачи е най-силната в Косово. (ТВ 21, Кохавижън, Арта, РТК - 23/03/10)
