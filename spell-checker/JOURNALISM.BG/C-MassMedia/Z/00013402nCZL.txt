Баучър: "САЩ подкрепят взаимноприемливо решение на спора за конституционното наименование на Македония"
					27/01/2005
					 
						ВАШИНГТОН, Съединени щати -- Говорителят на Държавния департамент Ричард Баучър отново засвидетелства подкрепата на Вашингтон за преговорите с посредничеството на ООН между Македония и Гърция, имащи за цел решаване на продължаващия помежду им спор за конституционното наименование на Македония. В изявление за излъчвана на македонски език програма на "Гласът на Америка" в сряда (26 януари) Баучър отново потвърди, че Вашингтон ще подкрепи всяко взаимноприемливо решение, постигнато след преговорите, провеждани под егидата на ООН. Баучър каза, че Съединените щати ще продължат да изпозват името Македония. (Утрински весник, Дневник - 27/01/05; Макфакс, A1 TВ - 25/01/05)
