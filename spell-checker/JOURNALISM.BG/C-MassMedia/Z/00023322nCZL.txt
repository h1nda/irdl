Горещата вълна взе нови жертви и причини пожари в региона
					23/07/2007
					 
						БУКУРЕЩ, Румъния -- Непоносима горещина продължава да мъчи Югоизточна Европа и стана причина за още шест смъртни случая в Румъния, с което броят на жертвите нарасна на 15. В много области температурите през уикенда надхвърлиха 40 градуса по Целзий. Същото е положението и в съседна България, където много градове, включително София, отбелязват рекордни температури. Метереолозите предсказват още по-високи температури в понеделник и вторник. Гръцките власти съобщиха, че тази година най-малко 15 души са починали от свързани с горещината причини. 
						Други новини по темата -- Министърът на отбраната на Сърбия Драган Шутанович потвърди в неделя, че страната е поискала от България и Гърция да помогнат в борбата с горските пожари в Централна и Източна Сърбия. Властите обаче са наясно, че и двете й съседки се борят със същите проблеми и че Сърбия може би ще трябва да се обърне и към Германия, Австрия или Русия за допълнителни самолети и хеликоптери. Най-големият пожар, обхващащ 500 хектара гора в Стара планина, в близост до България, е бил овладян. Рекордно високите температури на Балканите предизвикаха серия от горски пожари в региона. (Блиц, Данас - 23/07/07; Б9, РТС, Танюг, АП, АФП, Ройтерс, РСЕ/РС, БНР - 22/07/07)
