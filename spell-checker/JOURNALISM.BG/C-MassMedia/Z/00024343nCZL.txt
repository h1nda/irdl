СВП разясни на властите в РС мерките на Лайчак 
					25/10/2007
					 
						САРАЕВО, Босна и Херцеговина (БиХ) -- Заместник върховният представител Иван Бушняк изпрати в сряда (24 октомври) на правителството на Република Сръбска (РС) разяснения относно последния пакет от мерки на върховния представител Мирослав Лайчак, насочени към укрепване и улесняване на работата на институциите на държавно ниво. Бушняк заяви, че обясненията доказват, че никоя от мерките не е в нарушение на Дейтънското мирно споразумение, както се оплакваха представители на РС. Миналия петък Лайчак обяви промени в редица закони, свързани с Министерския съвет и парламента на БиХ, които опростяват механизмите за вземане на решения, правейки ги по-малко зависими от броя на фактически присъстващите на заседанията държавни служители. (Независне Новине, РТРС, СРНА - 25/10/07; Уебсайт на СВП - 24/10/07)
