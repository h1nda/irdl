Турското външно министерство: Приемането на Кипър в ЕС нарушава международното право
17/04/2003
 
АНКАРА, Турция -- Външното министерство публикува в сряда (16 април) изявление, в което заявява, че присъединяването на Кипър към ЕС нарушава международното право, тъй като Евросъюзът приема в редиците си страна, участваща в международен конфликт. В речта си, която съвпадна по време с подписването на договора за присъединяване на Кипър към ЕС, турският външен министър Абдула Гюл отбеляза, че Кипър няма да стане официален член на съюза до 1 май 2004 г. Той добави, че преговорите за разрешаване на споровете за острова ще продължат и през тази година. Освен това, каза Гюл, гръцките кипърци не могат да предотвратят присъединяването на Турция към ЕС. (Хюриет, Милиет - 17/04/03; Анадолска агенция, НТВ, АФП - 16/04/03)
