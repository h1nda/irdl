Според Словения перспективите на Хърватия за членство в ЕС разведряват обтегнатите отношения 
					06/04/2005
					 
						ЛЮБЛЯНА, Словения -- Премиерът Янец Янса заяви, че перспективите на Хърватия за членство в ЕС помагат за подобряване на двустранните отношения. Загребските медии цитират във вторник (5 април) интервюто, което Янса е дал пред словенската телевизия миналата вечер, в което той е отбелязал, че комуникацията между двете правителства в Любляна и Загреб се е подобрила в последно време. Що се отнася до откритите въпроси, като граничния спор, Янса каза, че те са твърде сложни, за да се решат отведнъж.(Вечерни лист, ХИНА - 05/04/05)
