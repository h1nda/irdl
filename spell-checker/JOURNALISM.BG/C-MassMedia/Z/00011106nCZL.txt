Предизборната кампания за в Сърбия завърши
11/06/2004
 
Лидерът на Демократическата партия Борис Тадич говори пред привържениците си по време на последния митинг от своята предизборна кампания в четвъртък в Белград. Изборите за президент на Сърбия ще се проведат в неделя. [AФП]
БЕЛГРАД, Сърбия и Черна гора -- Десетки хиляди се събраха в Белград в четвъртък (10 юни) на последните за кампанията митинги на най-сериозните претенденти за президент на Сърбия. Изборите ще се проведат в неделя. Кандидатът на Демократическата партия Борис Тадич заяви пред репортери, че ще продължи политическата линия на убития министър-председател Зоран Джинджич, която според него ще отведе Сърбия в ЕС. Драган Маршичанин, кандидатът на управляващата коалиция, обеща, че ще работи за демократична държава, върховенство на закона, стабилни институции, справедливи реформи и икономическо развитие. Боголюб Карич, считан за най-богатия човек в Сърбия, приключи кампанията си с обещание за възстановяване на националната икономика. Неговият митинг завърши с фойерверки.
Междувременно основният заподозрян за атентата срещу Джинджич, Милорад Лукович - Легия, отказа в четвъртък да представи в съда аргументи в своя защита с обяснението, че изявлението му би могло да повлияе на изборите. Съдът насрочи ново заседание за понеделник. (Блумбърг, AФП, Би Би Си - 10/06/04)
