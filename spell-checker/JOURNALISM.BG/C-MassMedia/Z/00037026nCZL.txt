Хърватското и сръбското министерство на правосъдието ще обсъдят делото "Пурда" 
					12/01/2011
					 
						ЗАГРЕБ, Хърватия -- Министърът на правосъдието Дражен Бошнякович се среща в сряда (12 януари) с колегата си от Сърбия Снежана Малович, за да обсъди делото срещу Тихомир Пурда. Ветеранът от войната беше арестуван в Босна и Херцеговина (БиХ) миналата седмица въз основа на заповед за арест, издадена от Сърбия по подозрения в извършването на военни престъпления във Вуковар през 1991 г. Двамата министри на правосъдието ще председателстват заседание на съвместна комисия, занимаваща се с въпроси, свързани със заподозрени във военни престъпления. Решение дали да се поиска екстрадирането на Пурда ще бъде взето след срещата в сряда. Неговият адвокат заяви, че Пурда се противопоставя на екстрадирането си в Сърбия, тъй като не вярва, че може да получи справедлив процес там. (ХРТ, ХИНА, Танюг, Б92 - 11/01/11)
