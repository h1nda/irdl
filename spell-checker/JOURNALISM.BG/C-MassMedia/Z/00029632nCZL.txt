Световните лидери призоваха към устойчиво развитие на водните ресурси на срещата на високо равнище в Истанбул
					17/03/2009
					 
						ИСТАНБУЛ, Турция -- В кулоарите на петия Световен форум за водата в понеделник (16 март) в Истанбул световните лидери призоваха към предприемането на спешни мерки във връзка с управлението на водните ресурси по целия свят. Лидерите подписаха съвместно изявление, призоваващо към конкретни действия от всички правителства за изтъкване на ролята на водните ресурси в развитието и в обществото. Лидерите подчертаха нуждата от нови политики, промени в стратегиите и институционални реформи, свързани с водните ресурси. Изявлението ще бъде изпратено до Г-8 и ООН като база за подготовката на по-всеобхватни международни документи. Полицията използва сълзотворен газ срещу протестиращи, които се опитаха да организират шествие до мястото на провеждане на форума. (Тюркие, Заман, Йени Шафак, Джумхуриет, Радикал, Сабах - 17/03/09; Анадолска информационна агенция, Хюриет, Ройтерс, Синхуа - 16/03/09)
