Испанската полиция арестува заподозрения черногорски военнопрестъпник "Чудовището от Гърбавица"
					03/03/2010
					 
						МАДРИД, Испания -- Полицията арестува мъж, заподозрян във военни престъпления, извършени по време на босненския конфликт през 1992-1995 г., съобщи във вторник (2 март) Министерството на вътрешните работи. Веселин Влахович, роден в Черна гора, е обвинен в убийство, изнасилване и изтезаване на несърби, докато е бил член на паравоенна част от 1992 до 1993 г. Влахович, известен като "Чудовището от Гърбавица" е издирван от черногорските, сръбските и босненските власти. През 2001 г. Влахович бе в черногорски затвор заради въоръжен грабеж и стрелба, но избяга оттам. (AФП, AП, Ройтерс, Бета, Би Би Си - 02/03/10)
