Ердоган изправен пред законови усложнения
23/01/2003
 
АНКАРА, Турция -- Конституционният съд постанови в сряда (22 януари), че Реджеп Тайип Ердоган няма право да заема поста председател на управляващата Партия на справедливостта и развитието (ПСР), тъй като през октомври се е оттеглил от учредителния комитет на партията. Оставката му бе в резултат на друго съдебно решение, според което Ердоган е нелегитимен да заема поста поради присъдата му от 1998 г. за активна подкрепа на ислямистките ценности. Очаква се учредителният комитет на партията да се събере в четвъртък, за да избере отново Ердоган за председател. Това действие ще бъде законно, тъй като парламентът вече внесе поправки в конституцията, позволяващи Ердоган да бъде законно избран. Очаква се той да участва в извънредните избори в провинция Сиирт на 9 март. Ако бъде избран, той може да замени Абдула Гюл на премиерския пост. (Милиет, Хюриет - 23/01/03; АП, АФП, Анадолска агенция, ТРТ - 22/01/03)
