Хърватия и Словения не намериха решение на граничния си спор
					19/06/2009
					 
						БРЮКСЕЛ, Белгия -- Хърватия и Словения не успяха да намерят решение на дългогодишния си спор за границите на организираната в четвъртък (18 юни) с посредничеството на ЕС среща между външния министър Гордан Яндрокович и словенския му колега Самуел Збогар в Загреб. По-късно Збогар каза пред репортери, че Хърватия е прекратила преговорите, като е отхвърлила последното предложение на еврокомисаря по разширяването Оли Рен. Яндрокович отрече това, заявявайки, че Загреб е приел окончателното компромисно предложение. Хърватският премиер Иво Санадер призова Словения незабавно да вдигне блокадата си от присъединителните преговори на Хърватия с ЕС и даде две предложения с цел излизане от задънената улица, като и двете се отнасят до документирането на границите. Збогар каза, че намира за „озадачаващо” защо Хърватия прави алтернативни предложения, докато преговорите са в ход. (ХРТ, СТА, ХИНА, Явно, РТС, EUobserver, Ройтерс, АФП - 18/06/09)
