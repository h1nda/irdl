Еврокомисарят Фюле ще посети Сърбия 
					29/03/2011
					 
						БЕЛГРАД, Сърбия - Във вторник (29 март) еврокомисарят по разширяването Щефан Фюле започва визита в Белград, за да бъдат обсъдени усилията на Сърбия за присъединяване към Съюза. Той трябва да се срещне с министър-председателя Мирко Цветкович, заместник министър-председателя Божидар Джелич и председателя на парламента Славица Джукич-Деянович и ще направи обръщение към парламента. 
						Други новини - Президентът Борис Тадич ще се срещне с министър-председателите на Хърватия и Словения, Ядранка Косор и Борут Пахор, в петък в Смедерево, съобщи неговият кабинет в понеделник. Очаква се разговорите да се съсредоточат върху икономическото сътрудничество. Предишната тристранна среща беше проведена в словенския град Птуй. (РТС, Радио Свободна Европа - 28/03/11)
