Константинос (Костис)
			Стефанопулос
		
		Президент на Република Гърция
		(Атинска агенция за новини)
 
		 
			
			Константинос Стефанопулос за първи път е избран за президент на Република Гърция през 1995 г. и е преизбран на 8 февруари 2000 г.
			Той е роден в Патрас през 1926 г.
			Стефанопулос е адвокат. Завършва право в университета в Атина, с който е свързана по-голямата част от професионалната му кариера.
			През 1964 г. Стефанопулос е избран за член на гръцкия парламент с листата на Националния радикален съюз. Десет години по-късно той става член на Новата демократична партия (НДП) и е избран в централния й комитет. Изпълнява също и функцията на говорител на партията. През 1985 г. Стефанопулос напуска НДП и става един от основателите на Демократическата партия за обновление (ДПО). През 1994 г. той разпуска ДПО и решава да напусне политиката, след като партията му не успява да спечели място в Европейския парламент.
			За пръв път Стефанопулос е избран за президент през март 1995 г. Неговата кандидатура е издигната от Партията политическа пролет (ППП) и е подкрепен от управляващата ПАСОК ( Общогръцкото социалистическо движение). През февруари 2000 г. гръцкият парламент го преизбира за президент. Кандидатурата му е подкрепена от двете главни политически партии в Гърция.
			В кариерата си Стефанопулос е бил министър на търговията (1974), министър на вътрешните работи (1974-1976), министър на социалните служби (1976-1977) и министър на президентското управление (1977-1981).
