Кметът на Атина и председателката на Олимпийския комитет се срещнаха, за да обсъдят подготовката за олимпийските игри
05/09/2003
 
АТИНА, Гърция -- Кметът Дора Бакояни и председателката на Организационния комитет на олимпийските игри в Атина, Джана Ангелопулос-Даскалаки, се срещнаха в четвъртък (4 септември), за да обсъдят подготовката за летните олимпийски игри през 2004 г. Те стигнаха до заключението, че резултатите от наскоро проведените пробни спортни прояви са доказали високото ниво на общинските услуги. Двете официални лица заявиха, че ще засилят сътрудничеството си с наближаването на олимпиадата. (АНА - 04/09/03)
