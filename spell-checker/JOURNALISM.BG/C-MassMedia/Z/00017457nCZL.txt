Тирана проведе кръгла маса за избирателните списъци, организирана със съдействието на ОССЕ 
					02/02/2006
					 
						ТИРАНА, Албания -- Кръгла маса, организирана със съдействието на ОССЕ и посветена на промените в съставянето на избирателните списъци, се проведе в Тирана в сряда (1 февруари). Мисията на ОССЕ в Албания съобщи, че участници в дискусията са били представители на Централната избирателна комисия, местни политически партии, Бюрото за демократични институции и права на човека (БДИЧП) и Международната фондация за избирателни системи. Кръглата маса е част от мерките за укрепване на избирателната система и най-вече за разчистване на дублиращите се данни и другите неточности в избирателните списъци в съответствие с препоръките на ОССЕ/БДИЧП след парламентарните избори през юли 2005 г. (Уеб сайт на ОССЕ - 01/02/06)
