Съветът на Европа признава усилията, положени от Турция в областта на човешките права
04/03/2004
 
АНКАРА, Турция - В сряда (3 март) Съветът на Европа препоръча да се прекрати специалното наблюдение на положението с човешките права в Турция. "Турция ясно демонстрира, че е решена и че може да изпълни своите уставни задължения като страна членка на Съвета на Европа", заяви общоевропейският орган в свое изявление,в което се обобщава дейността на Анкара през последните три години. Турският министър на правосъдието Джемил Чичек приветства решението, като каза, че то е "вдигнало облаците" над страната му. Официалното решение за снемане на наблюдението ще бъде прието следващия месец. (АФП, Анадолска агенция - 03/03/04)
