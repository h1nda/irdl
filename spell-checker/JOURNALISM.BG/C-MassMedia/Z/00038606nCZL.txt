Норвегия спря финансовата си помощ за Гърция 
					20/05/2011
					
						ОСЛО, Норвегия -- Страната реши да преустанови финансовата си помощ за затъналата в дългове Гърция, тъй като Атина не е изпълнила задълженията си за получаване на средствата, съобщи в четвъртък (19 май) външното министерство. Норвегия не е член на ЕС, но е част от Европейското икономическо пространство, което включва освен нея 27-те страни членки, Исландия и Лихтенщайн. Безвъзмездната помощ от Норвегия в размер на 30 милиона евро беше предназначена за проекти в здравеопазването и околната среда. (Capital.gr, СКАИ, Сител, МИА - 19/05/11)
