Уебсайт публикува списък на заподозрени членове на терористична организация
					19/05/2010
					 
						САРАЕВО, Босна и Херцеговина (БиХ) -- Хърватският уебпортал „Нецензурирано” във вторник (18 май) публикува списък на заподозрени членове на терористични организации в БиХ. Списъкът съдържа имената на над 300 души, главно бошнаци. Порталът определя списъка като един от най-секретните документи на министерството на сигурността на БиХ и на разузнавателните й служби. Според „Нецензурирано” Сараево е криело документа от международните институции, за да докаже, че положението със сигурността е стабилно, и за да убеди ЕС да премахне визите за босненски граждани. (РТРС, СРНА, Кафемонтенегро - 18/05/10)
