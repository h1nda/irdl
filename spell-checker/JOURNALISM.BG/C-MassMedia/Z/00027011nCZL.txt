Бивш хърватски полицай бе осъден на 20 години затвор 
					08/07/2008
					 
						ЗАГРЕБ, Хърватия -- В понеделник (7 юли) съд в Осиек осъди бившия полицай Антун Гудел на 20 години затвор за тройно убийство в началото на хърватско-сръбския конфликт през юли 1991 г. Съдът осъди Гудел, който има двойно хърватско и австралийско гражданство и бе екстрадиран от Австралия през юни 2007 г., признавайки го за виновен в убийството на бившия началник на полицията в Осиек Йосип Рейхъл Кир и двама общински съветници, Милан Кнежевич и Горан Зобунджия. И трите жертви са работели за намаляване на етническото напрежение в Осиек. (АФП, Дневник, Javno.com - 07/07/08)
