Сърбия обеща да заведе контрапроцес срещу Хърватия в Международния съд
					19/11/2008
					 
						БЕЛГРАД, Сърбия -- Във вторник (18 ноември) правителството огласи плановете си да заведе контрапроцес срещу Хърватия в Международния съд (МС), след като съдът се съгласи да разгледа делото, заведено от Хърватия. Загреб обвинява Белград в етническо прочистване по време на войната от 1991-1995 г. и иска наказание за всички виновни в извършването на геноцид, както и връщане на всички откраднати хърватски културни цености. Хърватия иска също така Сърбия да заплати военни репарации в размер, определен от съда. В отговор външният министър Вук Йеремич каза, че Белград ще даде под съд Хърватия за военни престъпления, извършени по време на операция "Буря" през 1995 г. (РТС, АФП, РТС, Явно, Б92 - 18/11/08)
