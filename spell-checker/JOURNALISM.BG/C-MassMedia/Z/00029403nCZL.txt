Албания ще позволи на Косово да използва адриатическо пристанище 
					24/02/2009
					 
						ТИРАНА, Албания -- В понеделник (23 февруари) правителството започна официални преговори с делегация от Косово, предлагайки на новата държава достъп до северното пристанище Шенгин на адриатическия бряг за търговски цели. "Албания е напълно готова да даде на Косово пристанище", каза министър-председателят Сали Бериша след срещата с делегацията, която се съгласи с необходимостта от разширяване на Шенгин, за да посрещне бъдещите нужди на Косово. Автомагистралата Дуръс-Кукеш-Морине, свързваща Косово с Адриатическо море, също беше оценена като придобивка, която ще бъде от полза за икономиката на Косово. Двете страни се споразумяха за създаването на работна група за обсъждане на други общи възможности в областта на енергетиката, образованието, туризма, културата и сигурността на границите. (Зери, Експрес, Лайм, Коха Диторе, Телеграфи, Шекули - 24/02/09)
