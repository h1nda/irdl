Премиерът на Република Сръбска е на посещение в Обединеното кралство
22/09/2003
 
БАНЯ ЛУКА, Босна и Херцеговина (БиХ) -- Премиерът на Република Сръбска Драган Микеревич замина за Лондон в неделя (21 септември) на двудневно официално посещение. Той ще се срещне с висши британски официални лица и с представители на компании, които проявяват интерес към инвестиране в босненско-сръбската автономна област, както и в БиХ като цяло. Програмата му включва среща с ръководството на Бритиш Петролиум, по време на която се очаква да бъдат обсъдени възможностите за проекти в местния енергиен сектор и трансграничните петролни доставки. (СРНА, Би Би Си - 21/09/03)
