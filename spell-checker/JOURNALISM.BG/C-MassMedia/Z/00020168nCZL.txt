Турчин отвлече пътнически самолет
					04/10/2006
					 
						АНКАРА, Турция -- Мъжът, който отвлече самолет във вторник (3 октомври) по време на редовен полет от Тирана за Истанбул, го принуди да кацне в Бриндизи, Италия, и се предаде на полицията. Нито един от 113-те пътници на борда не е пострадал. Областният управител на Истанбул Муамер Гюлер заяви, че заподозреният е дезертьор от турската армия, който е избягал в Албания и е потърсил убежище в Италия. Областният управител и други представители на властите отрекоха, че отвличането е протест срещу заплануваното посещение на папата в Турция, както бе посочено в по-ранни репортажи. Пътници споделиха, че мъжът им се е извинил за неудобството, преди да ги освободи в Бриндизи. (Ройтерс, АП, АФП - 03/10/06)
