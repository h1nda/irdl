Полицията на ООН арестува ветерани от АОК заради размириците през март
03/05/2004
 
ПРИЩИНА, Косово, Сърбия-Черна Гора -- Полицията на ООН арестува двама бойци от бившата АОК по подозрения, че са подбудили размириците в Косово през март, каза говорител на ООН в неделя (2 май). Местните медии идентифицираха заподозрените като Неджми Лайчи и Насер Шатри, членове на Асоциацията на албанските етнически ветерани от войните. Според полицията те са играли активна роля при демонстрациите, довели до насилие срещу сърби и унищожение на имущество. Шефът на асоциацията бе арестуван миналия месец по сходни обвинения. (АФП - 02/05/04)
