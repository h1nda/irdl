Пратеникът на САЩ Уизнър похвали ролята на Албания като стабилизращ фактор в региона 
					20/04/2006
					 
						ТИРАНА, Албания -- Пратеникът на САЩ за преговорите за статута на Косово Франк Уизнър похвали ролята на Албания в стабилизирането на региона по време на разговори с премиера Сали Бериша в Тирана в сряда (19 април). Уизнър бе в страната в рамките на своята продължаваща европейска обиколка. Американският дипломат изрази също оптимизъм, че водените от ООН преговори между Белград и Прищина ще доведат до окончателно уреждане на въпроса за статута до края на годината.
						Други новини -- Американският генерал от резерва Стивън П. Шук бе назначен за заместник-началник на ЮНМИК в Прищина. Той замени на този пост Лоурънс Росин. Шук е бил началник-щаб на КФОР в Прищина. (Албейниън Нюз - 20/04/06; KosovaLive, Танюг - 19/04/06)
