Албания и Македония ще противодействат на тероризма в региона
23/02/2003
 
ОХРИД, Македония / ПОГРАДЕЦ, Албания -- Албанският министър на обществения ред Луан Рама заяви в събота (22 февруари), че няма да позволи на никого да наруши сегашната стабилност, а който се опита да го направи, "ще свърши като всеки друг престъпник". Рама говори на съвместната пресконференция с македонския министър на вътрешните работи Хари Костов в Охрид. Двамата министри заявиха, че ще предприемат съвместни координирани действия за неутрализиране на всяка престъпна групировка и терористична дейност. По-късно Рама и Костов заминаха за албанския град Поградец, където се присъединиха към срещата между албанския министър на отбраната Пандели Майко и неговия македонски колега Владо Бучковски. (ATA, MИА, Makфакс - 22/02/03)
