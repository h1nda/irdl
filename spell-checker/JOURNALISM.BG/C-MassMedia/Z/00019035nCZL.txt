Сейдиу е готов да се срещне с Тадич
					25/06/2006
					 
						ПРИЩИНА, Косово, Сърбия -- Президентът на Косово Фатмир Сейдиу заяви пред журналисти в Прищина, че е готов да се срещне със своя сръбски колега Борис Тадич, ако специалният пратеник на ООН Марти Ахтисаари направи подобно предложение. Той заяви това в отговор на изявление през миналата седмица на говорител на Ахтисаари, който съобщи, че специалният пратеник планира да организира подобна среща. Местните медии цитираха Сейдиу в събота (24 юни), който е заявил, че е "много окуражен" от резултатите от посещението си в Съединените щати неотдавна, където се е срещнал с Държавния секретар Кондолиза Райс и с други официални лица. (Танюг, Зери, Коха Диторе - 24/06/06)
