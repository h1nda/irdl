Протестиращи шофьори на камиони блокираха околовръстното шосе на Букурещ
					14/05/2008
					 
						БУКУРЕЩ, Румъния -- Повече от 150 шофьори на камиони блокираха околовръстното шосе на Букурещ със своите превозни средства във вторник вечерта (13 май). Шофьорите заплашват да блокират движението в центъра на Букурещ, ако техните искания за премахване на пътните такси не бъдат удовлетворени. Те искат също така повече прозрачност при събирането на таксите върху горивата и подобряване на местата за почивка. Министър-председателят Калин Попеску Търичану и транспортният министър Лудовик Орбан отказаха да обсъдят техните искания. Протестът във вторник се проведе непосредствено след подобни акции предишния ден. Преди един месец превозвачите проведоха серия от протести в Букурещ и 18 други града из цялата страна. Те бяха срещу намеренията на правителството да събира два вида такси - една за националните пътища и друга за автомагистралите. Шофьорите твърдят, че Румъния е единствената страна, членка на ЕС, която събира таксата два пъти. (Найн O'клок - 14/05/08; Медиафакс, Ромпрес, Hotnews.ro, Антена 3 - 13/05/08)
