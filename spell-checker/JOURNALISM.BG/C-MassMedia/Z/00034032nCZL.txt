Хърватия обмисля изпращането на още войници в Афганистан
					02/04/2010
					 
						ЗАГРЕБ, Хърватия -- Министерството на отбраната съобщи, че Хърватия може да изпрати още 20 войници в Афганистан до септември. Държавният секретар на министерството Пиер Симунович заяви в четвъртък (1 април), че предложението ще бъде представено на правителството. Ако бъде прието, това ще означава увеличаване на контингента на страната до 320 войници. В четвъртък бе отбелязана първата годишнина от присъединяването на Хърватия към НАТО. Премиерът Ядранка Косор отбеляза, че с присъединяването страната е изпълнила един от двата стратегически приоритета на своята външна политика. Другият е членство в ЕС. (Вечерни Лист, Слободна Далмация, Кроейшън Таймс, Пословни, ХИНА - 01/04/10)
