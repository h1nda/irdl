Председателят на хърватския Върховен съд отхвърли критиките към съдебната система
					08/06/2007
					 
						ЗАГРЕБ, Хърватия -- Говорейки пред репортери в четвъртък (7 юни), Бранко Хърватин, председател на Върховния съд на Хърватия, отхвърли неотдавнашните критики на „Трансперънси Интернешънъл” към Хърватия, в които се казва, че в системата има твърде много магистрати. Хърватин каза, че 1 500 магистрати обработват около 2,6 милиона дела всяка година. Той отхвърли сравнението с Финландия, чиято съдебна система има далеч по-малко служители, и каза, че финландските магистрати обработват около една десета от броя на делата в Хърватия. (Вечерни Лист, Пословни Дневник - 08/06/07)
