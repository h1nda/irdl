МС на БиХ реши да създаде комисия за липсващите сърби от Сараево 
					26/05/2006
					 
						САРАЕВО, Босна и Херцеговина (БиХ) -- Министерският съвет на БиХ (МС) реши в четвъртък (25 май) да създаде държавна комисия за разкриване на истината за жертвите от войната в Сараево през периода 1992-1995 г. Председателят на МС Аднан Терзич от около две години блокира създаването на такава комисия, което тази седмица доведе до бойкот от законодателите от Република Сръбска. Те планират да продължат да отсъстват от заседания на парламента, докато не се убедят, че комисията наистина ще бъде създадена. Върховният представител Кристиян Шварц-Шилинг оцени високо решението на МС и призова всички членове на парламента да продължат работата си. 
						Отделно в четвъртък Шварц-Шилинг очерта три ключови въпроса, които спешно трябва да бъдат решени от властите в Мостар, преди следващата среща на Управителния борд на Съвета по прилагане на мирното споразумение в края на юни. Те са: напредъкът в приемането на градския бюджет, завършване на създаванетон а Градската администрация и създаването на компания за благоустройство в Мостар. (Дневни Аваз, Независне новине, Фена, Уеб-сайт на СВП - 25/05/06)
