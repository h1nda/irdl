Пожарникари предотвратиха експлозия в Румъния
					07/07/2008
					 
						БУКУРЕЩ, Румъния/АТИНА, Гърция -- Пожарникари предотвратиха мощна експлозия на втечнен нефтен газ (ВНГ) в неделя (6 юли) в местността Зам, окръг Хунедоара, Западна Румъния, съобщиха властите. Инцидентът възникнал, след като от цистерна, съдържаща 75 000 литра ВНГ, изтекъл газ. Екип на пожарната служба успял да спре теча, предотвратявайки силен взрив, заявиха местните аварийни служби.
						Други новини -- Полицията в Атина задържа в събота 35-годишна жена, заподозряна в извършване на многобройни умишлени палежи. Срещу заподозряната могат да бъдат повдигнати обвинения за предизвикване на голям горски пожар в гръцкия столичен квартал Папагу през август 2007 г., както и на още няколко пожара, в т.ч. и големия горския пожар в планината Химетос миналия месец. Полицията смята, че жената е причинила пожарите, за да разчисти земя за бъдещо строителство. (Медиафакс, Ромпрес, Радио Румъния, Катимерини, АНА-МПА - 06/07/08)
