Албанският премиер е на посещение в Брюксел
20/01/2004
 
ТИРАНА, Албания -- Премиерът Фатос Нано заминава за Брюксел във вторник (20 януари), за да обсъди стремежите на страната си към членство в ЕС с председателя на Европейската комисия Романо Проди, Върховният представител на ЕС по външната политика Хавиер Солана, както и с Пат Кокс, председател на Европейския парламент. Фокусът в разговорите ще бъде върху Споразумението за стабилизиране и асоцииране, което Тирана се надява да подпише с ЕС по-късно тази година като първа стъпка към членство.
Други новини: делегация от Ватикана посети Нано и президента Алфред Мойсиу в Тирана в понеделник и пое ангажимент за финансиране на строителството на университетска болница и католически университет в столицата.
Също в понеделник Албания и Китай подписаха споразумение за икономическо сътрудничество в усилията си да дадат тласък на двустранните отношения. (Коха Йоне - 20/01/04; АФП, АТА - 19/01/04)
