Путин и Ердоган разговарят
					06/08/2009
					 
						АНКАРА, Турция -- Руският министър-председател Владимир Путин ще бъде в Анкара в четвъртък за разговори с турския си колега Реджеп Тайип Ердоган. Основна тема на разговорите ще бъдат енергийните проекти, включително руския газопровод "Южен поток", който ще минава под турски териториални води. Очаква се също двамата лидери да подпишат споразумение в областта на ядрената енергетика, по силата на което Русия ще оказва помощ на Турция в построяването на ядрените й електроцентрали. (Би Би Си - 06/08/09; Бета, Б92, РТС, АФП - 05/08/09)
