Турският външен министър Гюл се срещна с американския си колега Пауъл
23/06/2003
 
АМАН,Йордания -- Турският външен министър Абдулах Гюл се срещна с американския държавен секретар Колин Пауъл в неделя (22 юни) по време на Световния икономически форум в Йордания. Гюл изрази готовността на Турция да участва във възстановяването на иракската инфраструктура.
Също в неделя турски, американски и иракски официални представители присъстваха на церемония в Джейхан, която отбеляза изпращането на първите петролни доставки от Ирак след края на ръководената от САЩ кампания.
По-късно в неделя Гюл заяви,че страната му би могла да играе важна роля в мирния процес в Близкия Изток, тъй като е единствената държава, кандидат за членство в ЕС, която е и член на Организацията Ислямска конференция. (Анадолска агенция, НТВ, АП, АФП - 22/06/03)
