Косовските ръководители призовават бежанците да се завърнат
03/07/2003
 
ПРИЩИНА, Косово, Сърбия-Черна Гора -- В безпрецедентен досега ход косовските ръководители излязоха със заявление в сряда (2 юли), призоваващо бежанците да се завърнат по родните си места. Президентът Ибрахим Ругова, премиерът Байрам Реджепи, председателят на парламента Неджат Дачи и бившите ръководители на партизанското движение Хашим Тачи и Рамуш Харадинай подписаха призива, в който се казва, че "ако вие наричате Косово свой дом, време е да се завърнете у дома". Ръководителят на ЮНМИК Михаел Щайнер похвали инициативата, като нарече заявлението "... позитивна стъпка по пътя към изграждането на многоетническо Косово".
Също в сряда, генералният секретар на ООН Кофи Анан публикува доклад за Косово, в който се прави заключението, че е постигнат напредък в редица области, въпреки че остава още много да се направи, особено в областта на върховенството на закона и икономическия растеж. Докладът също призовава властите да поемат по-активна роля в процеса на завръщане на бежанците. (AФП, Б92, Танюг - 02/07/03)
