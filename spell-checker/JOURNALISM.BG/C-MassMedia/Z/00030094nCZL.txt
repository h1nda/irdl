ПАСЕ заяви, че Сърбия се придвижва напред към интеграция в ЕС
					29/04/2009
					 
						СТРАСБУРГ, Франция -- Въпреки периода на бурен и тревожен преход, Сърбия се придвижва напред и бележи напредък по пътя си към интеграция в ЕС, заключи във вторник (28 април) Парламентарната асамблея на Съвета на Европа (ПАСЕ). В своя резолюция ПАСЕ призовава Сърбия да изготви пътна карта, предвиждаща конкретни стъпки за реформиране на нейните демократични институции, в частност парламента, да повиши степента на защита на човешките права и да укрепи върховенството на закона. Според резолюцията опозиционните партии в Сърбия трябва да възприемат конструктивен подход в парламента, а мнозинството трябва да се ангажира със съдържателен диалог с опозицията. (Уебсайт на ПАСЕ, Б92, Бета, ФоНет - 28/04/09)
