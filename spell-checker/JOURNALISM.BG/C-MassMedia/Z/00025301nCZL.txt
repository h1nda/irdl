Остро изказване на Рупел по повод на хърватската риболовна зона
					30/01/2008
					 
						ЗАГРЕБ, Хърватия -- По време на разгорещен дебат в Европейския парламент във вторник (29 януари) словенският външен министър Димитрий Рупел разкритикува Хърватия за въвеждането на защитена екологична риболовна зона (ЗЕРЗ) в Адриатика. Рупел обвини хърватските власти във фактическо замразяване на дипломатическите връзки през последните шест месеца и в това, че не желаят постигането на компромис.
						В отговор хърватското външно министерство заяви, че правителството е за двустранни преговори. То предупреди, че изявления като това на Рупел не допринасят за добросъседските отношения и само ще навредят на положителната атмосфера, необходима за решаване на съществуващите проблеми. (Весник - 30/01/08; ХРТ, Вечерни Лист, Хина, Javno.com - 29/01/08)
