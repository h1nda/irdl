Гръцките фермери протестират
					21/01/2009
					 
						АТИНА, Гърция -- Във вторник (20 януари) фермери проведоха протести в цялата страна с искания за по-големи субсидии за селското стопанство, по-добри пенсии и по-ниски такси върху горивата. Протестите затвориха летището в Ираклион на остров Крит. Властите отмениха полетите, след като фермерите блокираха паркинга на летището с трактори и тежки машини. Протестиращите затвориха също така две главни автомагистрали и няколко второстепенни пътища в Централна и Северна Гърция. Протестите станаха причина и за затварянето на граничния пункт "Промахон" на северната граница с България. Блокирането на пътища продължава и в сряда, съобщиха медиите. Представители на фермерите ще се срещнат с министъра на земеделието Сотирос Хадзидакис, за да обсъдят исканията. (СКАИ, Нафтемборики, Елефтерос Типос, Та Неа, Вима - 21/01/09; АНА-МПА, In.news, ЕРТ, АП - 20/01/09)
