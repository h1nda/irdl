Външният министър на България Калфин заяви, че подкрепата за кандидатурата на Македония за членство в ЕС зависи от определени условия 
					25/07/2006
					 
						СОФИЯ, България -- Министърът на външните работи Ивайло Калфин заяви в понеделник (24 юли), че България подкрепя кандидатурата на Македония за членство в ЕС, но подкрепата й зависи от определени условия. В изявление пред дипломатическия корпус в България, Калфин призова Скопие да спазва принципите на добросъседски отношения и да се въздържа от "агресия по отношение на българската нация или история". 
						Македонските власти реагираха остро на изявлението на Калфин и заявиха, че ще потърсят официално обяснение. Медиите и в двете страни изразиха предположения, че изявлението на министъра е било продиктувано от натиска върху България да признае самопровъзгласилата се етническа македонска партия ОМО Илинден-Пирин. (Сега - 25/07/06; МНР, Медиапул, Дарик, Макфакс, МРТ, Телма ТВ - 24/07/06)
