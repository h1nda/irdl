Протестиращите гръцки фермери отхвърлиха предложение на правителството и разширяват протестите
					27/01/2009
					 
						АТИНА, Гърция -- След като преговорите в понеделник (26 януари) с министъра на земеделието Сотирис Хадзигакис не задоволиха техните искания, фермерите се зарекоха да продължат блокадите на пътища и граници за втора седмица. На срещата представителите на фермерите отхвърлиха пакет от помощи на стойност 500 милиона евро, за който Хадзигакис бе посочил, че е окончателното предложение на правителството.
						Във вторник пътищата и границите остават обхванати от хаос за девети пореден ден, като протестиращите продължават да блокират главните магистрали и граничните пунктове с България, Македония и Турция. Блокадите парализираха товарните превози, като протестиращите пропускат само нетрайни стоки и медицински доставки. България потърси "спешна помощ" от ЕС да помогне за отварянето на граничните пунктове с Гърция и иска компенсации за понасяните загуби. (In.news, Катимерини, Вима, Та Неа, Елефтеротипия, Етнос, ДПА, Евронюз - 27/01/09; АНА-МПА, Алфа, СКАИ, АФП, Ройтерс, ЕС Бизнес - 26/01/09)
