Секуи: „Членството на Албания в ЕС изисква реформи и свободни избори”
					28/04/2011
					
						ТИРАНА, Албания -- Ръководителят на Делегацията на ЕС в Албания Еторе Секуи каза в сряда (27 април), че Албания трябва да се посвети на реформите, за да придвижи напред кандидатурата си за интеграция в ЕС. „За да може Албания да стане членка на ЕС, тя трябва да предостави на гражданите си права в собствената им страна и след това да се присъедини към другите държави и гражданите им”, каза Секуи по време на кръгла маса за ползите от либерализирането на визите, организирана от неправителствената организация „Европейско движение”. Албанците се радват на свобода на придвижването от края на 2010 г. Премахването на визовия режим беше голяма стъпка, каза Секуи, но посочи ,че членството в ЕС е свързано с демократична зрялост. (Нюз 24, Balkan Web, Ора Нюз - 27/04/11)
