Холандски прокурори разследват убийствата в Сребреница
					22/08/2010
					 
						ХАГА, Холандия -- Прокуратурата в град Арнхем планира да започне разследване на действията на холандските мироопазващи сили в Сребреница по време на босненския конфликт през 1992-1995 г., съобщиха медиите в петък (20 август). Катализатор се оказа оплакване, подадено от роднините на жертви на клането в Сребреница. Те искат да бъде потърсена отговорност от бившия командир Том Каренманс, неговия заместник Роб Франкен и втория командващ по ранг Беренд Оостервеен за това, че не са успели да защитят цивилните лица. Холандските войници от мироопазващата мисия на ООН не успяха да предотвратят убийствата на около 8000 босненски мъже и момчета, извършени от босненските сръбски сили. По онова време анклавът бе обявен от ООН за безопасна зона. (Радио Холандия, ДъчНюз, МИА - 20/08/10)
