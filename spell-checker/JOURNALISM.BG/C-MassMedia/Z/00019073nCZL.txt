Тирана отново увери Сейдиу в подкрепата си за независимостта на Косово
					28/06/2006
					 
						ТИРАНА, Албания -- Президентът Алфред Мойсиу се срещна с косовския си колега Фатмир Сейдиу в Тирана във вторник (27 юни) и отново подчерта подкрепата на Албания за независимо и суверенно Косово. По време на срещата и по-късно в реч пред парламента Сейдиу подчерта, че основният приоритет на Косово след решаването на въпроса за статута е интеграцията в евроатлантическите структури. Той добави, че косовските албанци трябва да живеят в мир със сърбите в провинцията.
						Други новини -- В сряда ръководителят на ЮНМИК Сьорен Йесен-Петерсен започна поредица от прощални срещи с представители на временните институции в провинцията, политическите партии и НПО. Той ще се оттегли в петък, след две години на поста. (Албейниън Нюз, Бета - 28/06/06; Уеб сайт на албанския президент, KosovaLive - 27/06/06)
