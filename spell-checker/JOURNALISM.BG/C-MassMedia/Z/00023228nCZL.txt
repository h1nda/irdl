Българският премиер осъществи промени в кабинета
					15/07/2007
					 
						СОФИЯ, България -- Министър-председателят Сергей Станишев съобщи за промени в кабинета в петък (13 юли) след среща с членовете на управляващата тристранна коалиция. Петър Димитров, председател на бюджетната комисия в Народното събрание ще смени Румен Овчаров като министър на икономиката и енергетиката. Овчаров подаде оставка миналия месец след корупционен скандал. 
						Миглена Тачева ще бъде новият министър на правосъдието на мястото на Георги Петканов. Той подаде оставка наскоро след шест години на този пост по здравословни причини. Очаква се парламентът да одобри промените в сряда. Няколко заместник-министри подадоха оставка през последните 30 дни и на тяхно място ще бъдат назначени други след гласуването в парламента. (Сега - 14/07/07; Ройтерс, БНТ, Дарик, БНР - 13/07/07)
