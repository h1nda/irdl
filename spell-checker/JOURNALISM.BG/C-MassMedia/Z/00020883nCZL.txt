Съобщения за нови сблъсъци между турските сили за сигурност и ПКК 
					06/12/2006
					 
						СЪРНАК, Турция -- Петима членове на Кюрдската работническа партия (ПКК) бяха убити по време на подновените сблъсъци между турските сили за сигурност и ПКК в югоизточната провинция Сърнак във вторник (5 декември). Местните власти съобщиха също, че военните са конфискували тонове храна, оръжия и други материали от зимна база на ПКК. Армията започна операция в Сърнак по-рано тази седмица. В сряда автомобил, превозващ войници, се натъкна на мина близо до Сърнак, при което загинаха трима и бяха ранени 14 войници. (Хюриет, Ройтерс - 06/12/06; Заман, НТВ - 05/12/06)
