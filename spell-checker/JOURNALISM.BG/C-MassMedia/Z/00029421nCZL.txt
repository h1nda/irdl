Страните, членки на "Адриатическата харта", се договориха да засилят изискваните от НАТО реформи 
					25/02/2009
					 
						ТИРАНА, Албания -- Във вторник (24 февруари) страните, членки на "Адриатическата харта", Албания, Босна и Херцеговина (БиХ), Хърватия, Македония и Черна гора, подписаха съвместна декларация за засилване на реформите, имащи за цел изпълнение на стандартите на НАТО. Председателите на парламентарните комисии по сигурност на петте страни се срещнаха на двудневна конференция в Тирана, за да обсъдят реформите и условията, необходими за присъединяване към Алианса. Те обещаха също така да засилят трансграничното сътрудничество и да работят съвместно в борбата срещу организираната престъпност, трафика на хора и корупцията. (Алсат, Телеграфи, Нюз 24, Клан - 24/02/09)
