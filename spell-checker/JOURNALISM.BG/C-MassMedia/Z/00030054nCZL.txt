Сомалийски пирати освободиха гръцки кораб
					26/04/2009
					 
						АТИНА, Гърция -- Сомалийски пирати освободиха в събота (25 април) гръцкия кораб "Салдана", похитен преди два месеца. Един от пиратите твърди, че е бил платен откуп от 1,43 милиона евро за освобождаването на кораба. Официален представител на Министерството на търговския флот на Гърция потвърди само, че корабът и екипажът от 22 моряци, включително двама румънци, е бил освободен. "Салдана", който е плавал под малтийски флаг, е превозвал въглища от Индонезия за Словения, когато пиратите са го отвлекли близо до сомалийския бряг на 22 февруари. (Ройтерс, ИТАР-ТАСС, AФП - 25/04/09)
