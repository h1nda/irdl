Съветът по отбрана на Република Сръбска одобри окончателния доклад по случая с износа на оръжия за Ирак
27/12/2002
 
БАНЯ ЛУКА, Босна и Херцеговина (БиХ) -- В четвъртък (26 декември), Върховният съвет по отбраната на Република Сръбска (РС) одобри окончателния доклад за незаконната продажба на оръжия за Ирак от авиационния институт Орао. В доклада се признават нарушенията на резолюцията на Съвета за сигурност на ООН и се цитират мерките, предприети за извършване на разследването и предотвратяването на бъдещи инциденти. Президентът на РС Драган Чавич съобщи, че ще предостави доклада на президентството на БиХ и СФОР на 3 януари. (СРНА, БиБиСи - 26/12/02)
