Албански работници протестираха на празника на труда
					02/05/2011
					 
						ТИРАНА, Албания -- Работници и безработни организираха в неделя (1 май) протест за отбелязване на международния празник на труда. Миньорите се събраха пред министерството на икономиката с искания за по-добри условия на труд и заплащане, а група таксиметрови шофьори протестира на главния булевард в Тирана с искания властите да контролират пазара и да спрат нелоялната конкуренция от нерегистрирани шофьори. Митинг срещу безработицата се проведе и в източния град Корча. (Шекули, Balkan Web, Топ Чанъл - 01/05/11)
