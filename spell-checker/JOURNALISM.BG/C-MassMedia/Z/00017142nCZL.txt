Съветът на Европа приветства решението на Върховния съд на Либия за нов процес за българските медицински сестри
					05/01/2006
					 
						СТРАСБУРГ, Франция -- Председателят на Парламентарната асамблея на Съвета на Европа (СЕ) Рене ван дер Линден и генералният секретар на СЕ Тери Дейвис излязоха с отделни декларации, в които приветстват неотдавна взетото решение на Върховния съд на Либия, постановяващо провеждането на нов процес по делото срещу петте български медицински сестри и палестинския лекар, осъдени на смърт по обвинения, че са заразили деца с ХИВ. Според съобщение, публикувано на сайта на СЕ в сряда (4 януари), Ван дер Линден е похвалил либийската съдебна система за това, че е доказала своята независимост. В същото време Дейвис изрази увереността си, че новият процес напълно ще отговаря на международно признатите стандарти. 
						Други новини -- В четвъртък прокурори в България поискаха доживотна присъда за хърватина Иван Може, обвинен в убийството на двама души и опит за убийство на други хора в София през август 2004 г. Една от жертвите на поръчковите убийства е предполагаем бос на мафията, другата жертва е полицай. (Дневник, Фокус - 05/01/06; Уеб-сайт на СЕ - 04/01/06)
