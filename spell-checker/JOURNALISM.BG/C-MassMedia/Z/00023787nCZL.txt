Срещнаха се лидерите на кипърските турци и на кипърските гърци
					05/09/2007
					 
						НИКОЗИЯ, Кипър -- Президентът Тасос Пападопулос и лидерът на кипърските турци Мехмет Али Талат трябваше да се срещнат в сряда (5 септември) в опит да осъществят споразумение, подписано преди 14 месеца. Според споразумението, двете страни трябва да сформират технически комисии и експертни групи, които да работят заедно за постигане на взаимноприемливо решение на кипърския проблем. 
						Във вторник Талат се срещна с Майкъл Мьолер, ръководител на мироопазващата мисия на ООН в Кипър и му каза, че кипърските турци смятат, че създаването на федерация е най-доброто решение. В същото време Пападопулос заяви, че кипърските гърци са "решени да постигнат трайно и действено решение на кипърския проблем на основата на резолюциите на Съвета за сигурност на ООН... и на ценностите, върху които е бил изграден ЕС". (Ню Анатолиън, Файненшъл Мирър, Заман - 05/09/07; Филелефтерос, Фокус - 04/09/07)
