Пактът за стабилност подкрепя инициативата "Открито небе" на ЮИЕ
12/02/2004
 
СОФИЯ, България -- Координаторът на Пакта за стабилност за Югоизточна Европа Ерхард Бусек заяви в сряда (11 февруари), че Пактът подкрепя стратегията на Югоизточна Европа (ЮИЕ) за открито небе. Бусек направи изявление след конференция на Надзорния съвет за бизнес за ЮИЕ, проведен в София. Той заяви, че стратегията може да се приложи или чрез основаване на обща балканска авиокомпания или чрез сътрудничество между съществуващите регионални авиолинии. България прие да бъде домакин на среща на транспортните министри от ЮИЕ за обсъждане на възможностите. (БНT, БTA, БНР - 11/02/04)
