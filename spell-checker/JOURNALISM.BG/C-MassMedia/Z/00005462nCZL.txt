Референдумът в Турция за конституционните поправки е с неясни перспективи
23/12/2002
 
АНКАРА, Турция. -- Президентът Ахмед Недждет Сезер може и да не свика рефрендум за конституционните поправки, внесени от управляващата Партия на справедливостта и развитието (ПСР), според съобщение в Милиет от понеделник (23 декември). Миналата седмица Сезер наложи вето на поправките, предложени от ПСР, които биха позволили на лидера на партията Реджеп Таийп Ердоган да влезе в парламента като участва в специалните избори в провинцията Сиирт и след това да поеме поста на министър-председател. По закон, ако законопроектът бъде подкрепен от повече от две трети от депутатите - 367 гласа - Сезер трябва или да подпише закона или да свика национален референдум. По време на първото гласуване законопроектът беше подкрепен от 440 депутата. Изборите в Сиирт са насрочени за началото на февруари, но Висшата избирателна комисия отложи обявяването на крайна дата до приемането на конституционните поправки. Милиет съобщава също, че дори тяхното приемане да се забави, ПСР планира трима от нейните депутати от провинция Риизе да подадат оставка, за да дадат на Ердоган повече шансове да влезе в парламента. (Милиет - 23/12/02; Анадолска агенция, ТРТ - 22/12/02)
