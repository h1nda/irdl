Албания заяви, че е технически готова за присъединяване към НАТО
					19/10/2007
					 
						ТИРАНА, Албания -- Трите седмици на провеждащите се в Албания военни учения на НАТО ще докажат, че армията е технически готова да се присъедини към Алианса, каза в четвъртък (18 октомври) началникът на генералния щаб генерал-лейтенант Луан Ходжа. Повече от 1 100 войници от 25 страни участват в двете учения, които оценяват сътрудничеството и съвместимостта на войските от НАТО и страните от инициативата "Партньорство за мир".
						Също в четвъртък Европейската комисия обяви, че ще предостави на Албания около 200 млн. евро, за да помогне на страната в провеждането на реформи в икономиката и в сектора на правосъдието. Програмата ще бъде осъществена до края на 2009 г. (Фокус, АП -- 19/10/07)
