Срещу бившия румънски вицепрезидент са повдигнати обвинения в укриване на данъци
					07/06/2006
					 
						БУКУРЕЩ, Румъния -- Прокурори от отдела за борба с корупцията обявиха във вторник (6 юни), че са повдигнали обвинения срещу бившия вицепрезидент и сегашен сенатор от Консервативната партия Джордже Копос заради укриване на данъци. Става въпрос за данъци от над 1 млн. евро, свързани с поредица от сделки с недвижими имоти между юли и декември 2004 г. Един от най-скандалните членове на правителството, Копос подаде оставка миналата седмица, след като правителството отказа да приеме неговите предложения за данъчни стимули в новата версия на данъчния кодекс. Богат бизнесмен, Копос е собственик на един от най-популярните футболни отбори в Румъния, "Рапид" (Букурещ).
						Други новини -- Във вторник Камарата на депутатите прие нов наказателен кодекс и нов наказателно-процесуален кодекс. Законодателството е от съществено значение за кандидатурата на страната за ЕС. (Зиуа, Адевърул - 07/06/06; Ромпрес - 06/06/06; Ромпрес - 05/06/06)
