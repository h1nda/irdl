Буш ще посети Албания и България през юни
					25/04/2007
					 
						ВАШИНГТОН, Съединени щати -- Президентът Джордж Буш ще посети Албания и България по време на предстоящата си европейска визита, съобщи Белият дом във вторник (24 април). Във фокуса на едноседмичната му обиколка ще бъде срещата на върха на Г-8 в крайбрежния град Хайлингендам, Германия, в началото на юни. След това Буш ще отпътува за Ватикана за своята първа среща с папа Бенедикт XVI и ще остане един ден в Рим за разговори с високопоставени италиански представители. След това той ще отпътува за Тирана на 10-и юни и за София на следващия ден. (Сега, Труд - 25/04/07; Ройтерс, ДПА, Медиапул, Топ-Чанъл, РСЕ, Гласът на Америка, 24-оре - 24/04/07)
