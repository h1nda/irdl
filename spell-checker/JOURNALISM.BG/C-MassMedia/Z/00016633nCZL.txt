Сръбски войник призна за участието си в клането във Вуковар
					16/11/2005
					 
						БЕЛГРАД, Сърбия и Черна гора -- Бивш член на сръбска военизирана част призна във вторник (15 ноември), че е участвал в екзекуцията на 200 хърватски военопленници във Вуковар през 1991 г. Иван Атанасиевич, един от 16-те подсъдими по дело, разглеждано от Белградския специален съд, заяви пред съдиите, че е бил принуден от началниците си да екзекутира един от пленниците. От началото на процеса през декември 2003 г. само един сръбски защитен свидетел е признал за участието си в зверствата. (AП, Б92, РТС, Танюг - 15/11/05)
