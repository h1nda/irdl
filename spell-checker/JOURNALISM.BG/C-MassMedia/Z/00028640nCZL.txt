ЕК ще изпрати нова техническа мисия в България през януари
					09/12/2008
					 
						СОФИЯ, България -- Европейската комисия (ЕК) ще изпрати през януари нова техническа мисия за оценка на напредъка, постигнат в отстраняването на нередностите в управлението на европейските фондове, каза Майкъл Лий, генерален директор на Генерална дирекция "Разширяване" на ЕК, по време на посещението си в понеделник (8 декември). Лий призна, че има известен напредък в периода от назначаването на Меглена Плугчиева за заместник министър-председател, отговарящ за финансирането от ЕС. Той обаче подчерта, че трябва време, за да се види дали затегнатият контрол ще доведе до някакви практически резултати. България загуби стотици милиони евро помощи от ЕС заради проблеми с управлението на средствата. (24 часа, Стандарт, Монитор, Сега - 09/12/08)
