Румънски съд блокира важния процес за корупция срещу Нъстасе
					06/07/2007
					 
						БУКУРЕЩ, Румъния -- Конституционният съд излезе в четвъртък (5 юли) с решение, което на практика блокира важния процес за корупция срещу бившия премиер Адриан Нъстасе и съпругата му Дана. Съдът прие, че съгласно конституцията единствените институции, които имат право да възбудят наказателно производство срещу членове на кабинета, са двете камари на парламента и президентът, но не и Националният отдел за борба с корупцията. Отделът започна да разследва обвиненията срещу Нъстасе, след като той напусна премиерския пост през 2004 г. Той бе обвинен във вземане на подкупи, шантаж и злоупотреба със служебно положение. Съпругата му е обвинена в съучастие. (Найн о'клок, hotnews.ro, Евениментул Зилеи - 06/07/07, Медиафакс - 05/07/07)
