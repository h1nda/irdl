Турция очаква Казахстан да се присъедини към проекта за тръбопровод
03/06/2004
 
БАКУ, Азербайджан -- Турският министър на енергетиката и природните ресурси Хилми Гюлер заяви в сряда (2 юни), че очаква Казахстан да се включи в проекта за тръбопровод Баку-Тбилиси-Сейхан (БТС), който ще доставя през Турция каспийски нефт на световния пазар. По силата на настоящите споразумения единствено Азербайджан е дал съгласие да изнася собствения си нефт чрез тръбопровода БТС. Включването на Казахстан ще гарантира финансовата целесъобразност на проекта, казват анализатори.
Други новини: Турски митнически служители разкриха контейнери с оръжия, включително една ракетна установка, натоварени на кораб, пътуващ от Украйна за Египет, според CNNTurk.com. Съдът е бил спрян в сряда на турското пристанище Амбарлъ, на около 29 км западно от Истанбул. Екипажът е бил задържан. Мерките за сигурност са засилени в очакване на срещата на върха на НАТО в Истанбул по-късно този месец. (CNNTurk.com - 03/06/04; Анадолска агенция, НТВ - 02/06/04)
