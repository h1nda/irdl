Премиерът на ФБиХ Бранкович ще подаде оставка
					27/05/2009
					 
						САРАЕВО, Босна и Херцеговина (БиХ) -- Министър-председателят на Федерация Босна и Херцеговина (ФБиХ) Неджад Бранкович заяви във вторник (26 май), че възнамерява да подаде оставка в сряда. Той обяви решението си, след като Сюлейман Тихич беше преизбран за лидер на Партията на демократичното действие (ПДД), партията на Бранкович. Тихич ще заема поста още четири години. Това е неговият трети мандат като ръководител на основната партия на бошнаците. Той победи Бакир Изетбегович и Аднан Терзич, бивши негови съюзници, които открито критикуваха работата му. И двамата обявиха плановете си да напуснат заеманите постове в партията. Бранкович не коментира причините за своето решение, но в края на март прокуратурата започна разследване срещу него по обвинения в злоупотреба с власт и незаконно присвояване на средства при придобиването на луксозен апартамент в Сараево. (Фена, БХРТ, Онаса, Дневни Аваз, Пинком, БХРТ - 26/05/09)
