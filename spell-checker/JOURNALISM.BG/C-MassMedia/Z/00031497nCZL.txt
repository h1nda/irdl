Хиляди кюрди се събраха в Диарбекир
					02/09/2009
					 
						АНКАРА, Турция -- Десетки хиляди кюрди се събраха в Диарбекир във вторник (1 септември), за да настояват за повече права и за мирно споразумение между правителството и кюрдските бунтовници. Митингът бе организиран от главната прокюрдска партия в Турция, Партия на демократическото общество (ПДО). Демонстрантите поискаха правителството и членовете на Кюрдската работническа партия (ПКК) да седнат на масата за преговори и да постигнат мирно решение на дългогодишните бунтове. Правителството обаче отказва контакт с ПКК, която е смятана за терористична организация. 
						Междувременно ПКК съобщи във вторник, че ще продължи едностранно обявеното примирие до 22 септември, когато приключва мюсюлманския свещен месец Рамадан. В изявление организацията обвини турското правителство, че не успява да предприеме никакви "конкретни и задоволителни" стъпки в усилията си да реши кюрдския проблем. (Фират, AФП, Прес ТВ, AП - 01/09/09)
