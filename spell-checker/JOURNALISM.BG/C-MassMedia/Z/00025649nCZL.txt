Ирландия и Исландия признават независимостта на Косово
					02/03/2008
					 
						ДЪБЛИН, Ирландия -- Външният министър Дермот Ейхърн съобщи в петък (29 февруари), че Ирландия признава независимостта на Косово. Той добави, че решението не трябва да се смята за акт на враждебност към Сърбия. 
						Исландия също съобщи в петък, че правителството е решило да признае независимостта на Косово въз основа на прокламацията от 17 февруари. Това общо прави 22 държави, които досега са заявили, че официално признават независимостта на Косово.
						Междувременно сръбският външен министър Вук Йеремич е изпратил писмо до Генералния секретар на ООН Бан Ки Мун, в което е изразил протест срещу сформирането на Международна управляваща група за Косово. Групата, която включва 15-те държави, които признаха независимостта на Косово, бе създадена в четвъртък във Виена. (AП, AФП, ИТАР-TAСС, РТС, Бета, Танюг, Б92 - 29/02/08)
