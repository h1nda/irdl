Хърватия ще отдели милиони евро за реформи, свързани с ЕС
					30/11/2009
					 
						ЗАГРЕБ, Хърватия -- Премиерът Ядранка Косор обяви в събота (28 ноември), че 273 млн. евро от бюджета за 2010 г. ще бъдат отделени за дейности и проекти, свързани с членството в ЕС. Повечето ще отидат за регулиране на селскостопанския сектор. Хърватия също така ще разходва средства за привеждане на сигурността на границите си към шенгенските критерии и за съдебни реформи. Хърватия се надява да завърши своите присъединителни преговори с ЕС до средата на 2010 г. (AФП, Пословни, ХИНА - 28/11/09)
