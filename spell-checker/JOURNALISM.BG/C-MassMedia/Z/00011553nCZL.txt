Хърватската и словенската гранична полиция стартират съвместни патрули
21/07/2004
 
ПОРТОРОЖ, Словения -- Граничните служби на Хърватия и Словения стартираха съвместни патрули във вторник (20 юли) в съответствие с двустранно споразумение. Полицейските управления на Копер, Словения, и Истрия, Хърватия, съобщиха новината по време на съвместна пресконференция. Шефовете на двете управления казаха, че сътрудничеството между службите от двете държави ще подпомогне борбата срещу трансграничната престъпност и нелегалната миграция. През първата половина от годината са регистрирани 222 случая на нелегално преминаване на границата, с пет по-малко от същия период на 2003 г.
