Вотът на доверие на румънския кабинет ще се проведе следващата седмица 
					27/10/2009
					 
						БУКУРЕЩ, Румъния -- В понеделник (26 октомври) парламентът реши да проведе гласуването на доверие на новия кабинет, предложен от номинирания за министър-председател Лучан Кройтору, след една седмица. Преди това неговият избор за членове на кабинета ще бъде разгледан от съответните парламентарни комисии. По закон вотът на доверие трябва да се проведе не по-късно от 7 ноември. Кабинетът на Кройтору, обявен миналия петък, включва 14 членове на Либералдемократическата партия, бивши министри и технократи. Въпреки това към момента кабинетът няма почти никакъв шанс да бъде одобрен, тъй като опозиционните партии продължават да подкрепят своя кандидат за министър-председател, Клаус Йоханис. (Ромъния Либера - 27/10/09; Медиафакс, Hotnews.ro - 26/10/09)
