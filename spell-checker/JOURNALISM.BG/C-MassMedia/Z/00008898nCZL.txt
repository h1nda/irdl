Гърция снема имунитета на петима парламентаристи
31/10/2003
 
АТИНА, Гърция -- Парламентът взе решение в четвъртък (30 октомври) да снеме имунитета на двама депутати от управляващата партия ПАСОК и на трима депутати от основната опозиционна партия, "Нова демокрация". Така се освобождава пътят за прокурорско разследване във връзка с обвинения от неполитически характер срещу тях. Председателят на парламента Апостолос Какламанис оцени решението като огромна крачка напред.
Други новини: В четвъртък премиерът Костас Симитис отново подчерта, че стимулирането на заетостта е основен приоритет за правителството. Той заяви, че крайната цел е съкращаването на безработицата до около 6 % до 2008 г. Напролет в Гърция ще се проведат избори. (AНA, MПA - 30/10/03)
