Румънските учители ще стачкуват
					19/03/2010
					 
						БУКУРЕЩ, Румъния -- Учителите ще започнат 24-часова стачка на 22 април, за да изразят недоволството си от планираните намаления на заплатите и съкращенията, заяви на пресконференция в четвъртък (18 март) профсъюзният лидер Мариус Нистор. Считано от понеделник учителите ще престанат да записват оценки на учениците в училищните документи и ще започнат да бойкотират провеждането на национални тестове. Решението бе взето един ден, след като правителството одобри нов проектозакон за образованието и определи период от две седмици за публичен дебат преди окончателното му гласуване. Според профсъюза това време е недостатъчно. (Meдиафакс, Aгерпрес, ХотНюз, Найн О'клок - 18/03/10)
