Председателят на МНСБЮ критикува равнището на сътрудничество от страна на Сърбия и РС 
					06/11/2006
					 
						САРАЕВО, Босна и Херцеговина (БиХ) -- Председателят на Трибунала на ООН за военни престъпления Фаусто Покар разкритикува Сърбия и Република Сръбска (РС) за това, че продължават да не сътрудничат на Трибунала. В интервю, публикувано в броя от понеделник (6 ноември) на "Дневни Аваз", той заяви, че властите в Белград и Баня Лука са нарушили поредица от обещания и не са успели да открият и арестуват Радован Караджич и Ратко Младич, които той определи като най-издирваните обвиняеми във военни престъпления на планетата. (Дневни Аваз - 06/11/06)
