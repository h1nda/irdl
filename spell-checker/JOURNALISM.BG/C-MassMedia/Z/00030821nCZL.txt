Саркози потвърди възраженията на страната си срещу членството на Турция в ЕС
					05/07/2009
					 
						СТОКХОЛМ, Швеция -- Френският президент Никола Саркози заяви в петък (3 юли), че неговата страна все още е против пълноправното членство на Турция в ЕС. Франция, каза той, подкрепя предложение на шведското председателство на ЕС за отваряне на нови преговорни глави в присъединителните преговори на Турция "доколкото това няма да доведе до пълноправно членство", каза Саркози след среща с шведския премиер Федрик Райнфелд в Стокхолм. Швеция пое ротационното председателство на ЕС в сряда. (Aнадолска информационна агенция, Хабер Тюрк, АП, ДПА, Евронюз - 03/07/09)
