Според Камарата на представителите на БиХ ситуацията със сигурността е незадоволителна
05/03/2003
 
САРАЕВО, Босна и Херцеговина (БиХ) -- Камарата на представителите проведе извънредно заседание във вторник (4 март), което се фокусира върху проблемите на сигурността в страната. Заключението беше, че ситуацията е незадоволителна. Депутатите решиха да превърнат сигурността в приоритет и настояха правителството да предложи проект за мерки по проблема, които да представи в парламента в 30-дневен срок.
Също във вторник, парламентът на Република Сръбска обсъди въпроси, свързани със сигурността на завърналите се лица от несръбски произход и остро заклеймиха нападенията срещу тях. Депутатите обаче смятат, че сърбите, които се завръщат във ФБиХ, също са изложени на риск. (Източници на СВП - 05/03/03; БХ Радио 1, БиБиСи, ПБС БиХ, НТВ Хаят - 04/03/03)
