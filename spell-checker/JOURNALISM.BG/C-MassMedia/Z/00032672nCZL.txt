Тирана отпразнува 19-ата годишнина от падането на комунизма
					09/12/2009
					 
						ТИРАНА, Албания -- Във вторник (8 декември) хиляди хора празнуваха по улиците на Тирана, отбелязвайки 19-ата годишнина от падането на комунизма. Министър-председателят Сали Бериша определи 8 декември като деня, "в който надеждата се роди отново". Той прикани албанците да се присъединят към "марша на свободата към Европа" на страната.
						В същото време опозиционните партии отхвърлиха празненствата, определяйки ги като политически театър и опит на правителството да отклони вниманието и да попречи на участието в демонстрациите на опозицията с искания за разследване на обвиненията в изборни измами по време на общите избори преди шест месеца. (Би Би Си, Шекули, Топ Ченъл, Гласът на Америка, Ора Нюз, Нюз 24 - 08/12/09)
