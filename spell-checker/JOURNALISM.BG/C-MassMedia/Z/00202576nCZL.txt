Драган
			Микеревич
		
		министър-председател на Република Сръбска
		(Официален уебсайт, различни новинарски съобщения)
 
		 
			
			Драган Микеревич е избран за министър-председател на босненско-сръбската общност на Босна и Херцеговина (БиХ) на 17 януари 2003 г. след общите избори месец по-рано. Умерен политик, служил преди това като министър-председател на федерацията Босна и Херцеговина, Микеревич идва на мястото на Младен Иванич, оглавяващ първото мултиетническо правителство на Република Сръбска (РС).
			Микеревич е роден на 12 февруари 1955 г. в Добой. Притежава магистърска и докторска степени по икономика, получени през 1990 и 1996 г. от икономическия факултет в северния сръбски град Суботица.
			По време на професионалната си кариера, Микеревич е заемал различни постове с нарастваща отговорност в Здравно-застрахователния фонд на РС, бил е професор по икономика в университета в Баня Лука, където е ръководил и различни експертни комисии.
			Микеревич е член на Партията за демократичен прогрес на Младен Иванич от 1999 г.
			На 15 март 2002 г. той заменя мюсюлманина Златко Лагумджия начело на централното правителство на БиХ, запазвайки поста на министър по европейската интеграция.
			При избирането му за министър-председател, Микеревич заявява, че неговото правителство ще се фокусира върху интеграцията на страната в Европа и социалните и икономически реформи, и обещава да намали безработицата и да привлече повече чужди инвестиции.
			Скоро след встъпването му в длъжност, Микеревич призова обвинения във военни престъпления босненски сърбин Радован Караджич и другите бегълци да се предадат на трибунала на ООН в Хага, тъй като накърняват интересите на Република Сръбска.
			Микеревич е женен и има две деца.
