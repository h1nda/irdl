Силайджич заклейми ЕС за подписаното ССА със Сърбия
					11/11/2007
					 
						ВАШИНГТОН, Съединени щати/САРАЕВО, Босна и Херцеговина (БиХ) -- Членът на председателството на БиХ Харис Силайджич заклейми в петък (9 ноември) подписването на Споразумението за стабилизация и асоцииране (ССА) между Сърбия и ЕС. По време на посещението си във Вашингтон Силайджич заяви, че с подписването на документа Съюзът е пренебрегнал неуспешния опит на правителството на сръбския премиер Воислав Кощуница да изпълни обещанието си и да залови заподозрените във военни престъпления. Силайджич каза, че е изпратил писмо до председателя на Европейската комисия Жозе Мануел Барозу, в което изразява своето разочарование.(Дневни Аваз, НТВ Хаят, РТРС, СРНА, Фена, Танюг - 10/11/07; AП, Б92 - 09/11/07)
