Путин заяви, че Русия отхвърля всяко наложено решение за Косово
					22/01/2007
					 
						МОСКВА, Руска федерация -- Президентът Владимир Путин отново подчерта в неделя (21 януари), че Русия се противопоставя на всяко наложено решение на проблема със статута на Косово. На съвместна пресконференция с германския канцлер Ангела Меркел след разговорите им в руския град Сочи Путин заяви, че решението за Косово може да функционира трайно само "ако бъде приемливо и за Белград, и за Прищина". 
						Други новини -- В неделя Косово отбеляза първата годишнина от смъртта на бившия президент Ибрахим Ругова. Представители на временните институции на Косово, на политическите партии и на ЮНМИК се събраха в Прищина да почетат паметта на Ругова, основател и лидер на Демократичната лига на Косово. (Данас, Албейниън Нюз - 22/01/07; Танюг, ДПА, Бета, Б92 - 21/01/07)
