Силайджич пое председателството на БиХ
					06/03/2008
					 
						САРАЕВО, Босна и Херцеговина (БиХ) -- Босненският член Харис Силайджич пое ротационното председателство на тристранното председателство в четвъртък (6 март), като замени на поста хърватския представител Желко Комшич. Силайджич ще оглавява председателство, което се състои от един сръбски, един босненски и един хърватски член, през следващите осем месеца. 
						В сряда черногорският вестник "Виести" цитира Силайджич, който е казал, че очаква извинение от Подгорица за военните престъпления, извършени от нейни граждани по време на конфликтите през 90-те години на ХХ век. Такова извинение би било положително за развитието на отношенията между двете страни, каза Силайджич. Той определи това като логична стъпка след извинението от страна на Подгорица към Хърватия заради участието на черногорски войски в Югославската народна армия. (ФЕНА, СРНА, РТРС, Виести, Balkan Insight - 05/03/08)
