Пратеници на ЕС и САЩ в Македония предупреждават, че не трябва да се допускат изборни инциденти
					21/06/2006
					 
						СКОПИЕ, Македония -- Пратеници на ЕС и САЩ в Македония предупредиха във вторник (20 юни), че неотдавнашните инциденти в кампанията за изборите на 5 юли могат да окажат отрицателно влияние върху стремежите за членство на страната в ЕС и НАТО. Посланиците от страни членки на ЕС заявиха пред премиера Владо Бучковски, че инцидентите не предвещават честни и демократични избори. Американският посланик Джилиън Милованович междувременно проведе разговори с Али Ахмети и Арбен Джафери - лидери на двете основни етнически албански партии в Македония. Тя заяви, че използването на насилие в предизборната кампания е неприемливо. Няколко сблъсъка с изпозване на оръжие между привърженици на партиите станаха причина за реакцииите на международната общност. (MИA, Макфакс, A1 TВ - 20/06/06)
