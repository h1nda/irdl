ЕК предоставя помощ на Косово
					04/02/2011
					 
						ПРИЩИНА, Косово -- Премиерът в оставка Хашим Тачи и ръководителят на координационната служба на Европейската комисия Ренцо Давиди подписаха в четвъртък (3 февруари) споразумение за предоставяне на 63,9 млн. евро на Косово. Тези средства бяха обещани от ЕС по време на донорска конференция и са част от програмата Инструмент за предприсъединителна помощ. Тачи каза, че средствата демонстрират ангажимента на ЕС към развитието на Косово. Давиди отбеляза, че те са насочени към повишаване на качеството на ежедневния живот и имат за цел да помогнат на Косово да се доближи до стандартите на ЕС. (Коха Диторе - 04/02/11; РТК, Кохавижън, Клан Косова - 03/02/11)
