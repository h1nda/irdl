ЕСПЧ постанови, че Турция трябва да заплати за нарушаването на правата на собственост в Кипър 
					27/10/2010
					 
						СТРАСБУРГ, Франция -- Във вторник (26 октомври) Европейският съд за правата на човека (ЕСПЧ) реши, че Турция трябва да заплати 15 милиона евро като компенсация за щетите, нанесени при нарушаване на правата на собственост в Кипър. Парите трябва да бъдат изплатени в рамките на три месеца. Съдът осъди Турция през септември и октомври 2009 г. Делата бяха заведени от 19 жалбоподатели в периода между 1990 и 1999 г. Всеки от тях има право да получи между 30 000 и 5 милиона евро за това, че е бил поставен в невъзможност да се завърне в дома си след турската инвазия на острова през 1974 г. Турция беше осъдена също да заплати около 160 000 евро съдебни разноски и свързани с делата такси. (Хюриет, Си Ен Ей - 26/10/10)
