Румънският външен министър е на посещение в САЩ 
					03/05/2005
					 
						БУКУРЕЩ, Румъния -- Външният министър Михай-Разван Унгуряну заминава във вторик (3 май) на тридневна визита в САЩ. Той първо ще спре в Ню Йорк за среща с Генералния секретар на ООН Кофи Анан. Унгуряну след това ще отпътува за Вашингтон за среща с държавния секретар Кондолиза Райс, членове на Конгреса и др. Разговорите ще се съсредоточат върху двустранните връзки и румънското военно присъствие в Ирак. 
						Други новини: Много румънци из цялата страна провеждат бдения за тримата журналисти и техния ирако-американски преводач, отвлечени в Ирак преди повече от един месец. Над хиляда души застанаха със свещи в ръце на Университетския площад в центъра на Букурещ, където се провежда бдението. (Ромпрес, Би би Си, AП - 02/05/05)
