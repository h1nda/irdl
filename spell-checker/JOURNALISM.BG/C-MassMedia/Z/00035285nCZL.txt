Арестуван е шести заподозрян за нападението срещу босненския полицейски участък 
					13/07/2010
					 
						САРАЕВО, Босна и Херцеговина (БиХ) -- Полицията е арестувала още един човек във връзка с нападението миналия месец срещу полицейски участък в Бугойно, което отне живота на един полицай, съобщи в понеделник (12 юли) директорът на федералната полиция Златко Милетич. Той каза пред депутатите от парламентарната комисия по сигурността, че вероятно този заподозрян ще бъде обвинен в съучастие. Пет други лица са задържани до момента във връзка с инцидента. (БХРТ, Радио Свободна Европа, РТРС - 12/07/10)
