Македонска комисия призова за продължаване на разследването на смъртта на Трайковски
					12/01/2010
					 
						СКОПИЕ, Македония -- Парламентарна комисия, проучваща обстоятелствата около смъртта на президента Борис Трайковски през февруари 2004 г., заяви в понеделник (11 януари), че разследването трябва да продължи. Трайковски загина в самолетна катастрофа в Босна и Херцеговина. Председателят на комисията Оливер Шамбевски каза, че в парламента ще бъде представен доклад, в който ще бъдат посочени несъответствията в първоначалната информация. Според сведенията са били необходими 26 часа, за да бъдат открити останките от самолета, но в същото време босненската полиция и спасителните екипи твърдят, че са били възпрепятствани да достигнат до мястото на катастрофата. Твърди се, че около 18 секунди от разговорите в пилотската кабина липсват от записа в черната кутия на самолета. (МИА, Сител, Алсат - 11/01/10)
