Кипърските гръцки и турски лидери се договориха по принцип за единен суверенитет
					02/07/2008
					 
						НИКОЗИЯ, Кипър -- Във вторник (1 юли) президентът на кипърската гръцка общност Деметрис Христофиас и кипърският турски лидер Мехмет Али Талят се договориха по принцип за единен суверенитет и общо гражданство на бъдещата турско-гръцка федерация, чрез която се предвижда да бъде решен проблемът за отдавнашното разделение на острова. Съгласието по този ключов въпрос беше постигнато по време на среща в Никозия, каза специалният пратеник на ООН Тайе-Брук Зерихун. Талят и Христофиас са се договорили да се срещнат на 25 юли, за да подготвят новите преки преговори за обединението на острова. Преговорите трябваше да започнат през юни, но бяха отложени поради разногласия по ключови въпроси, като собствеността, суверенитета и гражданството в рамките на предложената двузонална, двуобщностностна федерация. (Филелефтерос, Политис, Заман, Фамагуста Газет, Файненшъл Таймс - 02/07/08; АНА-МПА, Си Ен Ей - 01/07/08)
