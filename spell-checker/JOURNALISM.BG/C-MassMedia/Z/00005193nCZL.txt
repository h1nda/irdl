Гърция обезпокоена от приемането на Кипър в ЕС
26/11/2002
 
АТИНА, Гърция -- Министър-председателят Костас Симитис се завърна в понеделник (25 ноември) от срещата в Амстердам с холандския си колега, и изрази безпокойството си, че приемането на Кипър в ЕС може да бъде свързано с уреждането на териториалния спор с Турция. След срещата си с холандския министър-председател Ян Пeтер Балкененде, Симитис каза, че е останал с впечатлението, че Кипър може да не получи подкрепата на Холандия, ако не одобри мирния план, представен от генералния секретар на ООН Кофи Анан преди две седмици. В края на миналата седмица гръцкият външен министър Георгиос Папандреу заплаши, че ще попречи разширяването на ЕС, ако Кипър не получи статута на пълноправен член с останалите девет кандидатки за ЕС. Симитис не беше толкова категоричен, но каза, че Гърция ще работи за влизането на Кипър в съюза с първата вълна на разширяване. (Атинска новинарска агенция, Македонска новинарска агенция - 25/11/02)
