Лайчак е оптимист, че правните експерти ще решат правителствената криза в БиХ
					06/11/2007
					 
						САРАЕВО, Босна и Херцеговина (БиХ) -- На пресконференция в понеделник (5 ноември) Върховният представител Мирослав Лайчак заяви, че е оптимист, че екипите от юристи, които представляват неговата служба и правителството на Република Сръбска (РС) ще решат спора за мерките, наскоро обявени от Лайчак за ускоряване на вземането на решения от парламента и централното правителство. Въпреки че не бе постигнато споразумение в понеделник, екипите се споразумяха да продължат преговорите през седмицата. Според местните вестници, експертите на РС изработват предложение за промяна в законите за Съвета на министрите (СМ) и на парламента на БиХ, които ще гарантират, че мнението на всяка от трите народности, ще бъде зачетено при бъдещи избори. Председателят на СМ Никола Спирич подаде оставка миналата седмица в знак на протест срещу мерките, докато премиерът на РС Милорад Додик зави, че сърбите трябва да бойкотират държавните институции. (Дневни Аваз, Независне Новине - 06/11/07; РТРС, Фена, НТВ Хаят, Ройтерс - 05/11/07)
