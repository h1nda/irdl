Италианската полиция извърши арести и конфискува оръжие, внесено контрабандно от БиХ
					11/05/2010
					 
						РИМ, Италия -- В понеделник (10 май) полицията арестува десетки заподозрени гангстери и конфискува голямо количество оръжие, за повечето от което се смята, че е дошло от Босна и Херцеговина (БиХ). По време на внезапните обиски на различни места в Южна Италия полицията е открила гранатомети, автоматични оръжия и гранати. Заместник външният министър на БиХ Ана Тришич-Бабич заяви, че босненските власти ще влязат във връзка с италианските си колеги, за да започнат собствено разследване на контрабандата на оръжие. (РТРС, Дневни Аваз, Независне Новине, АП, Ройтерс - 10/05/10)
