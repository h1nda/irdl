МААЕ заяви, че сръбски реактор е потенциална цел за терористи 
					18/09/2006
					 
						ВИЕНА, Австрия -- Международната агенция за атомна енергия съобщи, че нефункциониращ атомен реактор край Белград е най-опасният ядрен обект в света и е потенциална цел за терористи. Според агенцията 2,5 тона ядрени отпадъци се съхраняват във Винча, на около 16 км от Белград. Обектът е зле охраняван и би могъл да се превърне в източник на доставки за терористи, които искат да произведат "мръсна бомба", съобщи агенцията. Хиляди прътове с отработено ядрено гориво, съдържащи уран и плутоний, се съхраняват там и е установено, че много от контейнерите са разхерметизирани. Реакторът за научни изследвания бе закрит преди 22 години. (ЮПИ - 17/09/06)
