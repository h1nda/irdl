Повече от 500 пистолета са били откраднати от склад на хърватската полиция
					12/09/2010
					 
						ЗАГРЕБ, Хърватия -- Полицията съобщи в петък (10 септември), че повече от 500 пистолета, предадени след етническата война през 1991 г., са били откраднати от склад на полицията и продадени на черния пазар. Служителят, който е охранявал склада, е бил арестуван и обвинен в злоупотреби, съобщи говорителят на полицията Крунослав Боровец и добави, че могат да му бъдат предявени и обвинения в нелегална продажба на оръжие. Други двама души са заподозрерни в нелегално купуване на оръжие. Разследването продължава. Смята се, че пистолетите на стойност около 4100 евро, са били откраднати между 2006 и 2007 гозина. Те са били иззети от граждани, които са се отзовали на призива на правителството да предадат оръжието си след края на войната. (AП, Национал, СТА, Moнитор, Нови Лист, Лимун - 10/09/10)
