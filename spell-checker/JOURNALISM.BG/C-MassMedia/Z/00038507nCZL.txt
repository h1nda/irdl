Косовската опозиция обвини Тачи в "луксозно" управление
					12/05/2011
					
						ПРИЩИНА, Koсово -- Втората най-голяма опозиционна партия - Движение "Ветевендосе", обвини премиера Хашим Тачи в "луксозно" управление и безконтролни разходи. Членът на "Ветевендосе" Шпенд Ахмети каза в сряда (11 май), че правителството харчи пари за ненужни луксове вместо да се съсредоточи върху икономическото развитие. "Увеличаването на броя на министерствата поставя Косово начело на класацията на най-неефективните страни в Европа. Заплатата на премиера, заедно със заплатите на неговите шестима вицепремиери, 30 заместник-министри и 120 съветници възлизат на повече от 2 милиона евро годишно", каза Ахмети. "Ветевендосе" отбеляза, че Тачи е обещал да намали разходите. (Зери, Коха Диторе, Косова Сот, Експрес - 12/05/11)
