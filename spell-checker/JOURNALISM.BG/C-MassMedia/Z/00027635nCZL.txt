Правителството на Косово заяви, че се нуждае от повече време за да възстанови властта в северната част на страната
					04/09/2008
					 
						ПРИЩИНА, Косово -- Правителството призна в сряда (3 септември), че институциите се нуждаят от повече време, за да възстановят властта си в цяло Косово и особено в населената със сърби северна част. "Наш ангажимент и задължение е да го направим, но нека не създаваме илюции сред гражданите, че можем да го направим много бързо", заяви вицепремиерът Хайредин Кучи.. 
						Той също омаловажи инициативата на Сърбия да иска мнението на Международния съд (МС) за декларацията за независимост на Косово от Сърбия през февруари. "Този ход е обречен на неуспех. Сърбия се опита да унищожи Косово, но нашата страна ще се развива независимо от Сърбия", заяви Кучи в сряда. Миналия месец сръбският външен министър Вук Йеремич представи проекторезолюция в Общото събрание на ООН с искане на мнението на МС относно законността на едностранно обявенаната независимост на Косово. (Коха диторе, Зери, Лайм - 04/09/08; Лайм, Бета, Taнюг - 03/09/08)
