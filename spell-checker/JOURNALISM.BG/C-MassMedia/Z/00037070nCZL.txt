Над 1000 души протестираха в Загреб срещу процедурите срещу ветерани от войната 
					16/01/2011
					 
						ЗАГРЕБ, Хърватия - Около 1500 души се присъединиха към митинг на главния площад в Загреб в събота (15 януари), за да протестират срещу съдебните процедури срещу ветерани, заподозрени във военни престъпления, извършени по време на конфликта през 1991-1995 г. Протестиращите обвиниха властите, че не са успели да защитят ветераните. Акцията им бе предизвиканан от задържането по-рано този месец на границата между Хърватия и Босна и Херцеговина със сръбска заповед за арест на Тихомир Пърда, хърватски ветеран от войната, който е воювал в град Вуковар в източната част на страната. Властите в Белград го подозират в участие във военни престъпления срещу сърби във Вуковар в началото на войната. (AФП, Радио "Свободна Европа", РТС, ХРТ, Index.hr - 15/01/11)
