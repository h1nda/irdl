Прокуратурата на РС заяви, че съдебната власт на държавно ниво няма юрисдикция по делото "Дудакович"
					13/08/2006
					 
						БАНЯ ЛУКА, Босна и Херцеговина (БиХ) -- Прокурорите на Република Сръбска заявиха в петък (11 август), че нямат юрисдикцията да предявят обвинения срещу бившия босненски военен командир Атиф Дудакович. Според наказателното законодателство, прието през март 2003 г. случаите, свързани с военни престъпления трябва да бъдат решавани от прокуратурата на БиХ, заявиха те. Дудакович е обвинен, че носи отговорност за жестокостите, показани на видео материал на хърватски и босненски военизирани бойци, очевидно участвали в Операция "Буря", проведена в Хърватия през 1995 г..
						Междувременно хърватският президент Стипе Месич приветства споразумението, постигнато между прокурорите на БиХ, Хърватия и Сърбия за сътрудничество в разследването на военните престъпления по време на Операция "Буря". Той заяви, че е важно съдебните власти в трите страни да работят заедно, за да установят цялата истина. (Блиц, РТРС, Срна - 12/08/06; Хина, ХРТ - 11/08/06)
