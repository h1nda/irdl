Български и гръцки местни власти обсъждат съвместни проекти
04/02/2003
 
АЛЕКСАНДРУПОЛИС, Гърция -- Кметът на Кърджали Румен Димитров пристигна в Александруполис в понеделник (3 февруари), за да обсъди с префекта на Еврос Николаос Забунидис съвместни проекти по програмата ФАР на ЕС. ЕС ще предостави финансиране за два проекта по пречистването на река Арда на стойност 855 000 евро. Забунидис заяви, че двете областни управи в България и Гърция проявяват силен интерес към опазването на околната среда в граничните региони. Според него обаче, за да може България да кандидатства за финансиране от страна на ЕС, трябва да убеди всички гранични общини да участват в проекта. Двамата ръководители обсъдиха също създаването на обща промишлена зона на българско-гръцката граница и предоставянето на данъчни облекчения за фирмите, които ще инвестират в нея. (Македонска новинарска агенция, Нов живот - 03/02/03)
