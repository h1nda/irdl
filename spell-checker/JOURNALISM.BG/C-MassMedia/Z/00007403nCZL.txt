Турция задържа 244 нелегални имигранти
24/06/2003
 
АНКАРА, Турция -- Според съобщения в местните медии от понеделник (23 юни) властите са задържали 244 нелегални имигранти, по-голямата част от които от Афганистан. Група от 185 афганци са били заловени малко след като са влезли в страната от Иран, докато полицията в Одрин е арестувала други 59 афганци, китайци, индуси, иранци, пакистанци и палестинци, които са се готвели да преминат в Гърция. Двама турски граждани са били задържани за участие в мрежа за трафик на хора. По-рано този месец Държавният департамент на САЩ разкритикува Турция, че не спира потока от бежанци. (АФП -23/06/03)
