ЕС приветства разследването на корупционния скандал в България
					08/05/2007
					 
						БРЮКСЕЛ, Белгия -- В понеделник (7 май) Европейската комисия приветства усилията на България за пълно разследване на корупционния скандал, в резултат на който вече бяха уволнени двама заместник-министри и временно бе отстранен от длъжност заместник-премиерът Румен Овчаров. Премиерът Сергей Станишев и главният прокурор Борис Велчев поканиха Комисията да изпрати експерт, който да наблюдава разследването. Двама представители на ЕС, Майкъл Хъмфрис и Джефри Ван Орден, заявиха във вторник в София, че макар че ЕС може да окаже помощ в разследването, България е отговорна за вътрешните си дела.
						Други новини -- Станишев е в Москва, където обсъжда сътрудничеството в енергийния сектор, включително изграждането на нефтопровода "Бургас-Александруполис", атомната електроцентрала в Белене и начините за разширяване на споразумението за транзитиране на руски природен газ през България. (Сега - 08/05/07; AФП, ЮПИ, БНР, Дарик, Медиапул - 07/05/07)
