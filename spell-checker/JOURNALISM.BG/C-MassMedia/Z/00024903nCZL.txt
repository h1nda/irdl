Румънската НЛП номинира Николай за министър на правосъдието
					18/12/2007
					 
						БУКУРЕЩ, Румъния -- В понеделник (17 декември), ръководството на управляващата Националлиберална партия (НЛП) номинира заместник-председателката на партията Норика Николай за министър на правосъдието. Постът бе вакантен от момента, в който Тудор Киуариу подаде оставка миналата седмица под натиска на президента Траян Бъсеску. Киуариу заяви, че е жертва на "абсурдна инсценировка" от страна на Бъсеску, който официално поиска от министър-председателя Калин Попеску Търичану да освободи и Киуариу и министъра на труда Паул Пъкурару. Бъсеску заяви, че те са накърнили имиджа на правителството във връзка с водените срещу тях следствия. (Найн o'клок - 18/12/07; Ромпрес, Медиафакс, АФП - 17/12/07)
