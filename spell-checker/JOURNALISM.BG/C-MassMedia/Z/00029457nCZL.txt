Премирът на РС Додик каза, че БиХ трябва да бъде разделена по чехословашкия модел
					01/03/2009
					 
						САРАЕВО, Босна и Херцеговина (БиХ) – Премиерът на Република Сръбска (РС) Милорад Додик заяви, че БиХ трябва да бъде разделена като бивша Чехословакия, като новосъздадените страни да се присъединяват поотделно към ЕС. “Предлагаме БиХ да бъде трансформирана във федерация, чиито федерални единици да имат правото на самоопределение”, заяви Додик за загребския всекидневник “Ютарни Лист” в събота (28 февруари). “Защо да не приложим чехословашкия модел с цел по-бързото присъединяване към ЕС”, добави той. Страната бе разделена на две федерални единици чрез мирно споразумение през януари 1993 г. И двете новосформирани държави – Чешката република и Словакия – се присъединиха към ЕС през 2004 г. (Дневни Аваз, СТА, Ютарни Лист - 28/02/09)
