МНТБЮ отказва да пусне Харадинай временно на свобода 
					10/05/2005
					 
						ХАГА, Холандия -- Международният наказателен трибунал за бивша Югославия (МНТБЮ) отказа в понеделник (9 май) да освободи временно бившия премиер на Косово Рамуш Харадинай преди началото на процеса му в Хага. Съобщава се, че прокурорите са се позовали на недостатъчните гаранции, дадени от УНМИК. Бившият командир на Армията за освобождение на Косово е обвинен в престъпления срещу сърби и друго неалбанско население по време на конфликта в Косово. Той се предаде на МНТБЮ през март. 
						Други новини: има признаци, че Трибуналът иска да разшири обвинението срещу двама хърватски генерали, Иван Чермак и Младен Маркач, които са обвинени в престъпления срещу етнически сърби, извършени през 1995 г. Мирослав Сепарович, адвокат на Маркач, заяви в понеделник, че прокурорите са предложили промени в обвинителния акт, в който са включени членове на хърватския кабинет, както и представители на управляващата Хърватска демократическа общност, армията и полицията. (Б92, ПБС БиХ, Teлма TВ, ХИНА, ХРТ, Index.hr - 09/05/05)
