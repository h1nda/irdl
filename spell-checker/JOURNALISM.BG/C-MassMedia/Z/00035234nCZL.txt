ЕС отново подчерта, че напредъкът на Западните Балкани ще бъде оценяван поотделно за всяка страна 
					08/07/2010
					 
						СТРАСБУРГ, Франция -- Белгийският министър-председател Ив Льотерм, чиято страна пое ротационното председателство на ЕС на 1 юли, отново подчерта в сряда (7 юли), че ЕС ще оценява интеграцията на страните от Западните Балкани индивидуално, страна по страна. Имаше спекулации, че след очакваното присъединяване на Хърватия ЕС ще изчака с приемането на останалите страни от Западните Балкани като цяла група, така че на държавите, способни да осъществят необходимите реформи по-бързо, би им се наложило да изчакат по-бавните кандидатки за ЕС. Льотерм заяви пред депутатите в ЕП, че всяка държава ще бъде оценявана според своите собствени достойнства, и добави, че няма преки пътища към присъединяването. (Танюг, Б92, МИА - 07/07/10)
