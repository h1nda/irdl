Находките представляват “златната мина” на археологията
02/07/2012
Серия от необикновени находки в Сърбия и България миналия месец свидетелстват за уникалните археологически възможности на региона.
От Лили Линч за Southeast European Times в Белград – 02/07/12
 
 
Българските археолози откриха тракийска гробница преди пет лета, но новите разкопки могат да се окажат още по-важни. [Ройтерс
Неманя Мърджич и неговият екип от колеги археолози извършвали разкопки в римско гробище, когато попаднали на нещо съвсем неочаквано, гробище на мамути, първото по рода си в света, съдържащо скелети на поне пет от изчезналите същества.
Рядката находка в град Костолац, на изток от Белград, привлече вниманието на медиите от всички части на света. И все пак откриването на първото поле с мамути в света е само едно от серията необикновени археологически находки в Сърбия и в региона през м. юни
"Археологията в Сърбия, но също и на Балканите като цяло е златна мина за световната археология точно сега”, каза заSETimesМиляна Радивоевич, изследовател в Центъра за изследвания на археологически материали в Юнивърсити Колидж Лондон.
Този нов статут очертава нови възможности за развитие на туризма и регионалното сътрудничество.
Също в средата на м. юни бе съобщено за откриването на некропол отпреди 4 000 години близо до Вране в Южна Сърбия. Той е единственият напълно запазен некропол от периода на Ранната бронзова епоха в региона. Некрополът бе открит на т.нар магистрала Коридор 10, която се простира от Грабовница близо до Лесковац в Южна Сърбия до Прешево близо до границата с Македония. Коридорът съдържа около 33 регистрирани археологически обекти, пет от които все още предстои да бъдат изследвани.
Третата голяма археологическа находка през последните седмици бе открита в съседна България, където бяха открити скелети на "вампири" от Средновековието с железни колове, забити в гърдите. Легенди за вампири съществуват в региона от стотици години.
Тези находки, които бяха на първите страници в медиите по света, разкриват многообразието от придобивки, които могат да имат за региона археологическите находки.
Златни бижута от Бронзовата епоха, открити по време на разкопки в Югоизточна България, бяха изложени през октомври 2008 г. Последните разкопки разкриха т.нар. “скелети на вампири’. [Ройтерс]
"Находката на напълно запазен некропол от Ранната бронзова епоха отново свидетелства за богатото археологическо наследство, което Сърбия има на своята територия. Сензационната находка на останките на стадо мамути в Костолац е още един пример за уникалния археологически потенциал на тази страна. Този потенциал обаче трябва да получи достатъчна подкрепа от държавата не само за първичните изследвания, като археологически разкопки, но също и за развитието на туристическия потенциал, от което могат да имат полза както държавата, така и местните общности", каза Радивоевич.
И наистина находката на скелети на "вампири" в България вече даде тласък на туризма в страната. Според еТН, интернет портал за новините в областта на туризма в света, пътническите агенции съобщават за увеличаване на интереса към т.нар. "вампирски ваканции", след като находката попадна в заглавията на световните медии миналия месец.
Интересът вероятно ще даде нов тласък на вече процъфтяващата туристическа индустрия в България. Според Евростат, страната е регистрирала ръст от 20% на броя на чужденците, посетили страната миналата година, което е най-голямото увеличение за страна членка на ЕС. Вече са направени инвестиции в региона, в който са намерени останките, за да могат да се превърнат в туристическа атракция.
Докато България започна да извлича полза от археологическите си находки, Сърбия все още не е използвала напълно потенциала своите находки. Сандра Влаткович, говорител на Националния борд по туризъм в Сърбия каза заSETimes, "Националният борд по туризъм прокламира всичко, което имаме, както и историята и културата на Сърбия, макар че нищо от онова, което предлагаме, не е свързано изключително с археологията".
Влаткович признава потенциала за привличане на туристи, който имат находки, подобни на това на останките на мамути в Костолац и некропола от Бронзовата епоха близо до Вране. "Има много красиви и вълнуващи неща, които могат да се видят в нашата страна, но негативните новини, които непрекъснато научавате от международната преса могат да унищожат всичко и да убият желанието на посетителите да идват тук", каза тя.
Големите археологически находки обогатяват възможностите за развитие на туризма, но те също предлагат и възможности за регионално сътрудничество. Както каза заSETimesд-р Тимъти Кейзър, професор по антропология в Университета Лейкхед в Канада, който специализира балканска археология, "Многонационални проекти съществуват и могат да бъдат свързани с проблеми, които днес излизат извън националните граници, като разширяването на земеделието в Европа ила да бъдат тясно профилирани като регионалното проучване в Малакастра, извършено в Централна Албания, или разкопките в Истрия на Пупикина и Монкодония. Подобни проекти събират заедно археолози от различни части на Балканите."
Анализаторите смятат, че археологията може да даде тласък на регионалното сътрудничество и на туризма. [Ройтерс]
Според Кейзър и Радивоевич, все по-често редовно се организират регионални конференции. Радоевич каза заSETimes, "Богатото археологическо наследство на Балканите се изучава от много екипи, които си сътрудничат и редовно обменят информация. В моя екип, който изучава произхода на металургията в Евразия, поддържаме добро сътрудничество с колеги от Босна, България и Румъния, но също и с много институции от Сърбия. Съществува сътрудничество и с други страни в региона, с колеги от различни балкански страни, резултатът от което са много публикации."
Според Мърдич, екипът за мамутите вече си сътрудничи с регионални партньори. Той каза заSETimes, "Ние си сътрудничим с други археолози в областта на изследванията на Римския град и легионерския лагер. Нашият директор също поддържа контакти с някои палеонтолози, които работят по разкопките на мамути."
Макар че сътрудничеството не винаги е лесно в един регион, преживял исторически и териториални спорове, Кейзър твърди, че положението се подобрява. Той каза заSETimes, "Археологията като всяка други дисциплина, свързана с исторически изследвания, винаги ще действа в една оспорвана област. Впечатлението ми обаче е, че въпреки всичко съществува по-активно сътрудничество сред балканските археолози днес, отколкото преди двайсет години."
Радивоевич, която организира регионален уъркшоп за металургията на Източните Балкани в ЮКЛ Института по археология е съгласна с това и смята, че инвестициите в археологическите изследвания са много важни за целия регион. "Виждам ползата от това не само за местните общности в областта на икономиката, но също и за осъзнаването на значението на археологическото наследство и неговото съхраняване и запазване за бъдещето."
					 
					
 
 
