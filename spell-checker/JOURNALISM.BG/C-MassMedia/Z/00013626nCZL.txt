Българският финансов министър предвижда допълнителни данъчни намаления
					17/02/2005
					 
						СОФИЯ, България -- Финансовият министър Милен Велчев заяви в сряда (16 февруари), че България може да намали допълнително корпоративните данъци и ДДС, за да привлече чужди инвестиции. Той заяви, че корпоративният данък върху печалбата, който падна рязко на 15 % от 19,5 % на 1 януари, може да спадне до размер между 10 и 15 %. Той добави, че ДДС може да бъде намален на 18 % от сегашните 20 %. 
						Други новини: Българският транспортен министър Николай Василев оповести нова амбициозна програма за разходване на близо 2 млрд. евро по няколко високоприоритетни инфраструктурни проекта. Те включват магистрала от Пловдив до турската граница, втори мост над р. Дунав при гр. Видин и модернизиране на железопътната система.
						Също в сряда бяха оповестени планове за изграждане на 47 000 нови жилища за българското ромско население. Правителството и ПРООН ще си сътрудничат в проекта. (Сега, Монитор - 17/02/05; AП, ФT, Медиапул - 16/02/05)
