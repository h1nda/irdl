Словакия предложи да се остави възможност за бъдещи корекции на решението за Косово
					03/10/2006
					 
						БРАТИСЛАВА, Словакия -- В понеделник (2 октомври) премиерът Роберт Фицо каза, че страната му ще подкрепи решение за статута на Косово, което да може в бъдеще да се коригира, ако е необходимо. Фицо направи този коментар след среща със сръбския си колега Воислав Кощуница, който е на посещение в Братислава. 
						Други новини -- Над 1 000 сърби от Северно Косово участваха в понеделник в митинг в Митровица, за да протестират срещу новото отваряне на моста между двете части на етнически разделения град. ЮНМИК отвори отново моста към края на миналата седмица, след като той бе за кратко затворен заради нападение срещу местен сърбин. 
						Междувременно Белград и правителството в Прищина осъдиха извършения късно в неделя бомбен атентат срещу дома на Зечир Зурапи, представител на горанското малцинството и съветник към Координационния център за Косово на сръбското правителство. Никой не е бил ранен при взрива. (Политика, Блиц - 03/10/06; Бета, Танюг, РТС - 02/10/06)
