Франция предлага на Албания програма за сътрудничество в сферата на сигурността
21/02/2003
 
ТИРАНА, Албания -- Франция предложи на Албания програма за конкретно техническо и оперативно сътрудничество в сферата на сигурността през 2003 г. Програмата бе представена по време на среща в четвъртък (20 февруари) между албанския министър на обществения ред Луан Рама, френския посланик в Тирана Мишел Менашемоф и френския аташе по въпросите на международната сигурност Жан Марк Фалкон. Рама бе поканен в Париж, където ще подпише споразумение за сътрудничество с френския си колега. Споразумението предвижда помощ от френска страна при обучението на полицията и снабдяването с оборудване, както и съвместни дейности в областта на електронните и печатните медии. (ATA - 20/02/03)
