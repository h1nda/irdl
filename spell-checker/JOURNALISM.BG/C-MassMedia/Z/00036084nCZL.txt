Турският премиер Ердоган проведе среща за сигурност на високо равнище
					20/09/2010
					 
						АНКАРА, Турция -- Във връзка с изтичането в понеделник (20 септември) на срока на временното прекратяване на огъня, обявено от Кюрдската работническа пария (ПКК) през август, премиерът Реджеп Тайип Ердоган свика късно в неделя изненадваща среща на високо равнище по въпросите на сигурността, на която присъстваха висши цивилни и военни представители, както и кадри на разузнаването. Тема на срещата бяха последствията от края на примирието, както и избухването миналата седмица в Хаккяри на противопехотна мина, която уби девет цивилни граждани в микробус. Участниците обсъдиха още различията в мненията в рамките на терористичната група и с лидера на ПКК Абдула Йоджалан, който от десет години лежи в строго охраняван затвор и според съобщенията се очаква да се застъпи за продължаване на примирието. Независимата комисия за Турция -- група от бивши европейски държавници, известни като "мъдреците" -- е призовала ПКК да направи именно това, без да поставя условия. Тя обаче твърдо отказва да посредничи между страните. (Заман - 20/09/10; Хюриет - 19/09/10)
