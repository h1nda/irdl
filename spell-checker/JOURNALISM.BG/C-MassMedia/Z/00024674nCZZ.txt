Наука и технологии: Комитет твърди, че регионът ще бъде засегнат от глобалното затопляне
					26/11/2007
					Комитет по глобалното изменение на климата прогнозира покачване на температурите на Балканите. Още от седмицата: втората клонирана овца в света се роди в Турция
					 
						
В Югоизточна Европа може да се наблюдават повече екстремни атмосферни условия в резултат на глобалното изменение на климата, включително суша и наводнения. [Гети Имиджис]
						
Югоизточна Европа ще бъде една от най-силно засегнатите от глобалното затопляне части на света, според нов доклад на Междуправителствения комитет по изменение на климата. Експертите прогнозират средната температура в региона да се повиши с до 5 градуса по Целзий -- намалявайки броя на дните с валежи на дъжд и сняг, увреждайки реколтите и водейки до потенциален недостиг на храна и енергия. 
						*** 
						Отделението по оториноларингология в Клиничния болничен център в Загреб се сдоби с първия ултразвуков нож, който ще се използва в болница в Европа. За първи път уредът бе предоставен на американски хирурзи преди няколко седмици. 
						*** 
						Марко Чаласан, първокласник от Скопие, който е най-младият притежател на двата признати по цял свят сертификата на "Майкрософт", получи от македонското правителство лаборатория с 15 компютъра. Той спечели също стипендия за талантливи деца. 
						*** 
						Първата клонирана овца в Турция -- втората такава в света -- се роди във вторник (21 ноември) във ветеринарна клиника към Истанбулския университет. Експериментът с клонирането на овца в Турция започна през 2005 г. 
						*** 
						Археолози откриха най-старото неолитно селище в Македония близо до село Крупиште. Експерти, работещи по проекта, казват, че това е най-важното неолитно откритие в страната досега. 
						*** 
						Петнадесетият форум по телекомуникации бе открит в Белград в сряда (22 ноември). Участваха около 2 000 експерти и 46 телекомуникационни компании. 
						
(Различни източници -- 19/11/07-26/11/07)
