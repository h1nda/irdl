Пласник каза на Чеку, че той трябва да протегне ръка на косовските сърби
					22/03/2006
					 
						ВИЕНА, Австрия -- Външният министър Урсула Пласник, чиято страна заема в момента ротационното председателство на ЕС, каза във вторник (21 март) на гостуващия премиер на Косово Агим Чеку, че той носи конкретната отговорност да протегне ръка на косовските сърби. Тя подчерта, че етническото албанско мнозинство трябва да покаже "още по-голяма решимост" за подобряване на правата на малцинствата по време на следващия кръг от преговорите за статута, насрочен за 3 април във Виена. 
						В сряда Чеку бе на посещение в Брюксел за срещи с генералния секретар на НАТО Яп де Хоп Схефер, с върховния представител на ЕС по въпросите на сигурността Хавиер Солана и с еврокомисаря по разширяването Оли Рен. (РСЕ, АП, Танюг, Уеб сайт на НАТО - 21/03/06)
