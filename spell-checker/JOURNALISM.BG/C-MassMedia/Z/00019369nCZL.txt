Еврокомисар е на посещение в Кипър, за да обсъди координацията по евакуирането
					25/07/2006
					 
						НИКОЗИЯ, Кипър -- Еврокомисарят по околната среда Ставрос Димас е в Кипър във вторник (25 юли) за разговори с местните власти относно подобряване на координацията на хуманитарната помощ и евакуацията на чужди граждани от Ливан. Кипър поиска помощ от ЕС, за да се справи с огромния приток на евакуирани, като предупреди, че ресурсите му са почти изчерпани. Кандидатката за членство в ЕС Турция откликна на призива, като отвори пристанището в Мерсин за нови пристигащи. 
						В понеделник гръцкият президент Каролос Папуляс призова международната общност да положи всички усилия, за да спре насилието между Израел и Ливан. (Филефтерос, Катимерини - 25/07/06; AНА-МПА, Евронюз - 24/07/06)
