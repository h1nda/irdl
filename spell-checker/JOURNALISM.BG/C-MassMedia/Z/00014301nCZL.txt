Барозу обсъди турската кандидатура за ЕС по време на визита в Атина 
					20/04/2005
					 
						АТИНА, Гърция -- Председателят на Европейската комисия Жозе Мануел Барозу изрази надежда за по-нататъшно положително развитие на гръцко-турските отношения по време на посещение в Атина във вторник (19 април). В разговори пред висши представители на правителството Барозу даде висока оценка на гръцката подкрепа за турската кандидатура за членство в ЕС. Той потвърди, че подписването на разширен протокол за митнически съюз, включващ и Кипър, е основната предпоставка за начало на присъединителните преговори с Анкара през октомври. 
						Също във вторник гръцкият парламент ратифицира новата конституция на ЕС, превръщайки страната в шестия член на Съюза, който дава зелена светлина на този документ. Конституцията бе одобрена с 268 на 17 гласа при 15 въздържали се. (AНA, МПА, TurkishPress.com, AП, AФП, Би Би Си - 19/04/05)
