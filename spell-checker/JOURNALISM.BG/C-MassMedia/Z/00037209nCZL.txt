Сали Бериша заяви, че Албания е готова да разследва обвиненията на Марти 
					27/01/2011
					 
						ТИРАНА, Албания -- Министър-председателят Сали Бериша каза в сряда (26 януари), че страната му е готова да разследва „всеки сантиметър” от своята територия, както се иска в доклада на докладчика на СЕ Дик Марти във връзка с обвиненията за трафик на човешки органи. Той обаче отрече истинността на обвиненията и каза, че Марти трябва да даде доказателства, както беше обещано. 
						„Дик Марти направи важно изявление, че ще осигури свидетели. И аз гарантирам пред международната общност, че ще предоставим пълна защита на свидетелите”, заяви Бериша по време на заседание на правителството. Той определи твърденията, че лидерите на милициите на АОК, включително сегашният министър-председател на Косово Хашим Тачи, са замесени в незаконно придобиване и трафик на човешки органи, като „изфабрикувани от пропагандната машина на Милошевич непосредствено след бомбардировките на НАТО.”
						„Обвиненията бяха разследвани и те не са истина”, заяви Бериша. (Топ Нюз, Алсат, Клан, Вижън +, Balkan Web - 26/01/11)
