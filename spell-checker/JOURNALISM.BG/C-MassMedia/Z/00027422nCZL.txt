Американският посланик не вижда воля за конституционна реформа в БиХ
					15/08/2008
					 
						САРАЕВО, Босна и Херцеговина (БиХ) -- Американският посланик в Сараево Чарлз Инглиш каза в четвъртък (14 август), че не вижда никаква воля за конституционна реформа в страната. В телевизионно интервю Инглиш заяви, че между политическите партии са в обращение три плана: създаване на унитарна държава, запазване на структурата по Дейтънското мирно споразумение и създаване на трета автономна област, но нито един от тях не е осъществим. Той отново отхвърли неотдавнашните спекулации в медиите, че Вашингтон е започнал консултации с партиите относно новата конституция на БиХ, тъй като за момента това не би довело доникъде. Партиите трябва да започнат разговори по конституционната реформа след местните избори на 5 октомври. (РТРС, СРНА, Дневни Аваз, Фена, СВП - 14/08/08)
