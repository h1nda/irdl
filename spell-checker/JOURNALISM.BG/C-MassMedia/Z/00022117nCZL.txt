Пратеник на ЕП: "Наименоването на полицейските сили не трябва да препятства реформата" 
					03/04/2007
					 
						БАНЯ ЛУКА, Босна и Херцеговина (БиХ) -- Ако единственият проблем е дали да се запази името "Полиция на РС", докато останалите въпроси за преструктурирането на полицията се решават, не би трябвало да има проблем за подписването на споразумение, каза Дорис Пак, ръководител на делегацията на Европейския парламент за Югоизточна Европа. По време на посещение в Баня Лука в понеделник (2 април) тя се срещна с премиера на Република Сръбска Милорад Додик и заяви, че е време различните политически партии да изгладят различията си и да престанат да спорят за такива дребни подробности. 
						Други новини -- В понеделник главният преговарящ на БиХ с ЕС Игор Давидович изрази увереност, че страната може да подпише Споразумение за стабилизация и асоцииране с ЕС до юли. Той настоя, че БиХ е в самия край на процеса на преговори. (Дневни Аваз, Независне Новине - 03/04/07; ПБС, РТРС, НТВ Хаят - 02/04/07)
