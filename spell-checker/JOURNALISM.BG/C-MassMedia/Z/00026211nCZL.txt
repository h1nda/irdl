Лайчак призова политиците в БиХ да се съсредоточат върху критериите за закриване на СВП
					22/04/2008
					 
						ВИЕНА, Австрия -- В своя реч в понеделник (21 април) върховният представител в Босна и Херцеговина (БиХ) Мирослав Лайчак подчерта, че изпълнението на критериите за подписване на Споразумение за стабилизация и асоцииране (ССА) не прекратява ангажиментите на БиХ към ЕС. Той каза, че политиците трябва да се съсредоточат върху изпълнението на критериите за закриване на Службата на върховния представител (СВП) завинаги. В своите бележки, направени по време на конференция във Виена за европейските перспективи на БиХ, Лайчак отбеляза, че Съветът за прилагане на мира е определил пет главни въпроса за решаване в най-скоро време, за да се стигне до закриване на СВП - разпределение на държавната собственост, решаване на въпроса за собствеността, принадлежаща на министерството на отбраната, прилагане на Споразумението относно арбитража за Бръчко, фискална стабилност и утвръждаване на върховенството на закона. (Уебсайт на СВП, РТРС, Фена, НТВ Хаят - 21/04/08)
