Албания и САЩ обсъждат интеграцията в НАТО
04/02/2004
 
ВАШИНГТОН, САЩ -- Заместник-секретарят по отбраната на САЩ по контрола на въоръженията и международната сигурност Джон Болтън обсъди въпроси на интеграцията в НАТО във вторник (3 февруари) с гостуващия албански министър на отбраната Пандели Майко. По време на срещата Майко е потвърдил ангажимента на своята страна за осъществяване на реформите, необходими за покриване стандартите на НАТО и ЕС. Той е добавил, че Адриатическата Харта, изработена в сътрудничество със САЩ, е важно средство за постигане на стратегическите цели на Албания по отношение на регионалната и евроатлантическата интеграция. Майко е във Вашингтон за участие в ежегодната Национална молитвена закуска. (АТА - 03/02/04).
