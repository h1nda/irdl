ОССЕ изразява тревога, че сръбски бежанци, завърнали се в Хърватия, могат да загубят домовете си
					10/04/2005
					 
						ЗАГРЕБ, Хърватия -- Мисията на ОССЕ в Загреб изрази тревога, че все повече сръбски бежанци от Хърватия могат да загубят домовете си поради недостиг на жилища и пристрастни оценки на някои местни съдилища. Посланикът на ОССЕ Петер Семнеби излезе със заявление в петък (8 април), специално посочвайки случая с местния завърнал се бежанец Стево Забърдач в Дарувар, близо до Загреб, като пример на необективни решения на съда в подобни случаи. Ръководителят на мисията на ОССЕ каза, че тази практика на съда трябва да бъде спряна и призова за промени в хърватския процесуален кодекс.(Уебсайт на ОССЕ - 08/04/05)
