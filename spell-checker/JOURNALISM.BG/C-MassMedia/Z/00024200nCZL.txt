Българските учители организираха голяма демонстрация с искания за по-високи заплати
					12/10/2007
					 
						СОФИЯ, България – Хиляди учители се събраха в центъра на София в четвъртък (11 октомври), за да поискат 100 % увеличение на заплатите и много по-големи правителствени разходи за образованието. Правителството бе предложило повишаване на заплатите само с 15 % през януари, последвано от подобно увеличение през юли. То предупреждава, че рязкото увеличение на заплатите на учителите ще има за резултат замразяване на заплатите в целия публичен сектор. 
						Стачката, която започна на 24 септември, доведе до затваряне на училищата за три седмици. Опозиционните партии заплашват с внасяне на вот на недоверие заради неспособността на правителството да спре кризата в образованието. (24 часа, Сега, Дневник - 12/10/07; Фокус, бТВ, Медиапул, БНР, АП - 11/10/07)
