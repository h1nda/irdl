Гръцкият премиер Караманлис ще посети САЩ идния месец 
					26/04/2005
					 
						АТИНА, Гърция -- Премиерът Костас Караманлис ще посети Вашингтон и ще се срещне с президента на САЩ Джордж Буш на 20 май, бе съобщено в понеделник (25 април). Визитата ще се концентрира върху въпроси, свързани с трансатлантическите отношения, както и върху положението в ЮИЕ и Близкия изток.
						Гръцкият военен министър Спилиос Спилиотопулос започна тридневно посещение в САЩ в понеделник, като се срещна със своя колега Доналд Ръмсфелд и обсъди двустранното сътрудничество във военната област. (Катимерини - 26/04/05; AНA - 25/04/05)
