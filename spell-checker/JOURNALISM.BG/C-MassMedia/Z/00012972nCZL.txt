Албанският премиер Нано обяви здравеопазването и образованието за свои приоритети 
					14/12/2004
					 
						ТИРАНА, Албания -- Премиерът Фатос Нано каза в понеделник (13 декември), че приоритетите на правителството са здравеопазването и образованието. Нано, който се срещна с регионалния директор на СЗО Марк Данзон, допълни, че правителството работи по реформа на здравното осигуряване. 
						Други новини от понеделник: Централната избирателна комисия обяви, че управляващата социалистическа партия (СП) е спечелила местните избори в община Душк, южна Албания. От общо 17 места в съвета СП е спечелила седем, основната опозиционна ДП - три, Социалистическото движение за интеграция - две, а пет по-малки партии извоюваха съответно по едно място. 
						Също в понеделник албанската полиция съобщи, че е конфискувала три ракети земя-въздух при опит за контрабандното им внасяне в Черна Гора. Четирима души са били арестувани на Фуше-Пре, на 20 км северно от Тирана. (АТА, прес съобщение на ОССЕ, АФП - 13/12/04;)
