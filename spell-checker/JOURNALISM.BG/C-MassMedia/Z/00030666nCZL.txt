Съобщава се за нови случаи на свински грип в Гърция и Кипър
					21/06/2009
					 
						AТИНА, Гърция -- Още четири души са били диагностицирани с грип H1N1 в Гърция в петък (19 юни), с което общият брой на пациентите със свински грип достига 35, съобщиха здравните власти. Новите случаи са 13-годишно момиче от Австралия, 37-годишен мъж от Канада и две малки деца от Съединените щати. От 35-те пациенти, 16 вече са били излекувани и изписани от болницата.
						Междувременно Кипър потвърди в петък, че е бил регистриран втори случай на свински грип - британски тийнейджър, който е пристигнал на почивка по-рано през седмицата. Той е в болница и е в добро състояние. 
						Други новини - Две земетресения разтърсиха гръцките острови. В петък земетресение с магнитуд от 5,8 по скалата на Рихтер разтърси Родос, без да причини щети или наранявания. В събота сутрин земетресение с магнитуд от 5,0 по скалата на Рихтер разтърси остров Самос в източно Егейско море. Отново не се съобщава за ранени или за щети. (Сайпръс Мейл, икипрос, Фамагуста Газет, Зугла, AНА-MПА, Катимерини, Нафтемпорики, ДПА, AП, Ройтерс - 20/06/09; Kaтимерини, Нафтемпорики, Експрес, AНА-MПА, In.news, Ройтерс, AП - 19/06/09; AНА-MПА, Синхуа - 18/06/09)
