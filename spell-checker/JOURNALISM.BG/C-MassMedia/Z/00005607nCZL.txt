Сараево възразява на коментара на Джинджич относно границите на Балканите
09/01/2003
 
САРАЕВО, Босна и Херцеговина (БиХ) -- Висши местни и международни представители в Сараево изразиха възражение в сряда (8 януари) на коментарите на сръбския премиер Зоран Джиндич, направени по-рано тази седмица пред немското списание &lt;I&gt;Шпигел&lt;/I&gt;. Джинджич посочи, че Белград може да организира нова конференция по подобие на Дейтънската, ако косовските албанци не спрат да настояват за независимост на провинцията. В БиХ това беше изтълкувано като опит за ревизиране на съществуващите граници на Балканите. В отговор, външното министерство на БиХ публикува бюлетин, охарактеризиращ такива изявления като заплаха за добросъседските отношения и сътрудничеството в региона. Службата на върховния представител на международната общност в БиХ също изрази опасения по повод изявлението. Министър-председателят на Косово Байрам Реджепи обаче, посочи в сряда, че самият факт, че се поставя въпросът за независимостта и границите, може да се разглежда като положителен. (Източници на СВП, Б92, Танюг, БиБиСи - 09/01/03; РТРС, ПБС БиХ, ФоНет, Танюг, БиБиСи - 08/01/03)
