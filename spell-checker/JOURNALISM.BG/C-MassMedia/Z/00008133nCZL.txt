Българският контингент поема контрола върху Карбала от американските морски пехотинци
27/08/2003
 
КАРБАЛА, Ирак -- Български батальон от 500 души пое във вторник (26 август) контрола върху иракския град Карбала от американските морски пехотинци. Досегашният военен губернатор полковник Матю Лопес предаде командването на българския подполковник Петко Маринов по време на двучасова церемония. В свое изявление Маринов каза, че ръководените от него сили ще работят за гарантиране сигурността на хората в района и ще ги подпомагат при изграждането на демократично общество. Българските военнослужещи в Ирак действат под полско командване. (Дневник,Труд, 24 часа, Сега - 27/08/03; АФП, БНР - 26/08/03)
