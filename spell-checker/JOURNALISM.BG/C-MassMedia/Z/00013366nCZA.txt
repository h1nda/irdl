Консорциумът Теле2 получи лиценз за мобилен оператор в Хърватия 
					25/01/2005
					След повторение на тръжната процедура и контестация от страна на конкурентите хърватският орган по телекомуникациите обяви, че шведско-хърватски консорциум е победител в търга за изпълнител на договор за изграждане на трета мобилна телефонна мрежа.
					От Миранда Новак за Southeast European Times в Загреб – 25/01/05
 
					 
						
Спечелилият лиценз за трети мобилен оператор в Хърватия Teле2 обеща да понижи таксите за мобилни телефони с между 20 и 50 %. [AФП]
						След повторение на тръжната процедура за трети мобилен оператор хърватският изпълнителен орган по телекомуникациите предостави комбинирана концесия за телефония от второ и трето поколение(GSM/DCS1800 and UMTS) на съвместния шведско-хърватски консорциум,воден от Teле2. 
						Министерството на телекомуникациите обяви в понеделник (24 януари), че е одобрило решението от миналия месец на Държавния съвет по телекомуникациите да даде концесия на консорциума Трека Срека груп, съставен от Teлe2 и девет хърватски компании. Двама от другите участници в търга обжалваха решението, позовавайки се на нарушения, което наложи ревизия на търга. 
						Teлe2 трябва сега да подпише концесионен договор на стойност 23 млн. евро за период от 20 години до 2 февруари. Консорциумът е поел ангажимент да назначи 1400 души и да предложи цени, които са с 20 до 50 % по-ниски от тези на другите действащи в страната GSM оператори : T-Хърватия Мобайл, собственост на Дейтче Телеком и ВИПнет, консорциум, ръководен от австрийска компания и получил лиценз през 1998 г. 
						Борислав Скегро, представител на фонда Quaestus, каза, че целта на Teлe2 е да заеме една трета от пазара на мобилни телефонни услуги. Според директора на Тeлe 2 в групата АВ Франк Хейминк и координатора на консорциума Томислав Матич новият оператор възнамерява да започне търговска експлоатация през следващите шест месеца. 
						Процесът на определяне на изпълнител се проточи с месеци. Първоначалната оферта на Трека Срека бе отхвърлена от Съвета по телекомуникациите, който заяви, че консорциумът няма интерес към подпомагане на хърватската икономика.
						Офертата на Трека Срека бе приета при повторния търг, което предизвика реакцията на другите двама участника - Хърватия Мобайл и Мач Телеком -- според които съветът е допуснал грешка, като е отхвърлил техните банкови гаранции. 
						Около 55 % от 4,4- милионното население на Хърватия използва мобилни телефони и проведени наскоро изследвания констатират, че цели 80 % от потребителите на мобилни телефони считат, че цените на услугите са твърде високи.
