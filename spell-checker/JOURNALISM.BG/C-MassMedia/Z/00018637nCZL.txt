Министерският съвет на БиХ оцеля след вот на недоверие
					19/05/2006
					 
						САРАЕВО, Босна и Херцеговина (БиХ) – Камарата на представителите отхвърли в четвъртък (18 май) вот на недоверие срещу министерския съвет. По време на осемчасовия дебат партии от Република Сръбска критикуваха премиера Аднан Терзич за състава на кабинета му. Терзич опонира, че свалянето на правителството по-малко от пет месеца преди насрочените избори ще изпрати много негативен сигнал на ЕС, тъй като преговорите по Споразумението за стабилизация и асоцииране се водят от държавните институции, а не от автономните области. (Дневни Аваз - 19/05/06; Фена - 18/05/06)
