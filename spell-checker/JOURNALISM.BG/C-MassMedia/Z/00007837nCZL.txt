Пожари бушуват в Южна Хърватия
01/08/2003
 
ЗАГРЕБ, Хърватия -- Пожарникарски бригади, местни жители и даже туристи се включиха в четвъртък (31 юли) в усилията за гасене на пожарите, които бушуват в Южна Хърватия, унищожавайки гори, маслинени градини и поля. Най-малко три острова - Бисево, Хвар и Брач и националният парк в планината Велебит, са засегнати. Ветровете и високите температури препятстват усилията по гасене на пожара. Префектът на областта Сплит-Далмация Круно Пероня каза, че ще обяви бедствие в района. В същото време той призова населението да запази спокойствие, твърдейки, че пожарите са под контрол. (NEWS.com.au - 01/08/03; ХИНА, Би Би Си - 31/07/03)
