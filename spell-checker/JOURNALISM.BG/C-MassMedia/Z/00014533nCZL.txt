Американски посланик отново призовава за сръбско участие в косовските институции
					12/05/2005
					 
						БЕЛГРАД, Сърбия и Черна гора -- Американският посланик в Сърбия и Черна гора Майкъл Полт отново призова сърбите да участват във временните институции в Косово, като подчерта за пореден път, че бойкотът не е решение на проблема. Полт говори пред радио Б92 в сряда (11 май), след като бе съобщено, че Съветът за Косово на сръбското правителство е потвърдил предния ден позицията си за неучастие на сърби в институциите на провинцията. Американският дипломат отново подчерта, че само пълен ангажимент от всички страни може да реши косовския проблем. (Политика - 12/05/05; Б92, КосоваЛайв - 11/05/05)
