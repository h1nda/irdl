ЕС иска от България конкретни резултати в борбата с организираната престъпност
					01/02/2006
					 
						БРЮКСЕЛ, Белгия -- ЕС очаква от България конкретни резултати в борбата с организираната престъпност, както и ускоряване на съдебните реформи, заяви австрийският държавен секретар Ханс Винклер, чиято страна понастоящем заема ротационното председателство на ЕС. По време на заседание на Съвета на ЕС в Брюксел във вторник (31 януари) Винклер изрази надежда, че България ще изпълни всички критерии за членство навреме за присъединяването си към ЕС през януари 2007 г., както е предвидено по план. Българският външен министър Ивайло Калфин присъства на заседанието и заяви, че чиновниците от ЕС настояват за пълно премахване на имунитета за магистратите и членовете на парламента като средство за борба с корупцията. (Сега - 01/02/06; бТВ - 31/01/06)
