Спонсориран от ЕС проект предвижда откриването на междинни апелативни съдилища в Турция 
					01/02/2006
					 
						АНКАРА, Турция -- Във вторник (31 януари) в Анкара официално бе дадено началото на нов, спонсориран от ЕС проект за създаване на междинни апелативни съдилища в Турция. Новите съдилища ще работят между първоинстанционните съдилища и Касационния съд от последна инстанция с цел да се гарантира правото на честен процес.
						Други новини -- Кюрдският лидер Абдула Йоджалан, който излежава затворническа присъда, поиска нов процес, след като Европейският съд за правата на човека постанови, че в първоначалното дело срещу него са допуснати пропуски. По сегашния закон обаче повторните процеси не са разрешени в Турция. 
						Междувременно в сряда Статистическата служба отчете, че през 2005 г. външнотърговският дефицит на Турция се е увеличил с 24,9 % до 42,9 милиарда щатски долара. Макар че износът е нараснал, вносът е бил още по-голям. (AФП - 01/02/06; TurkishPress.com, AФП - 31/01/06)
