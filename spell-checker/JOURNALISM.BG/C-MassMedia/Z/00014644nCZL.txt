Иракският премиер обеща да предотврати пресичането на границата от бунтовници
					22/05/2005
					 
						АНКАРА, Турция -- Завършвайки двудневното си посещение в Анкара, ираксият премиер Ибрахим ал Джафари обеща в събота (21 май), че неговото правителство ще направи всичко възможно, за да предотврати преминаването на иракско-турската граница от кюрдски бунтовници, извършващи нападения. Той направи това изявление след разговори с турския си колега Реджеп Тайип Ердоган и други висши представители на Турция. Това е първото посещение на Джафари в чужбина след сформирането на новото иракско правитество. Постигнатите между двете страни споразумения включват отваряне на нов граничен контролно-пропускателен пункт в близките месеци и обучение от Турция на нови членове на иракската армия. (Ал Джазира- 21/05/05; НТВ, TurkishPress.com - 20/05/05)
