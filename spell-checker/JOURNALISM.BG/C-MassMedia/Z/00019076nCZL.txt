Тихич ще се кандидатира за втори мандат като босненски член на Председателството на БиХ
					28/06/2006
					 
						САРАЕВО, Босна и Херцеговина (БиХ) -- Председателството на основната босненска Партия на демократичното действие (ПДД) единодушно реши във вторник (27 юни) да номинира лидера на ПДД Сюлейман Тихич за свой кандидат за босненски член на тристранното председателство на БиХ на общите избори през октомври. Така Тихич ще се състезава за втори мандат. Председателството на ПДД реши също да номинира Адил Османович за президент на Република Сръбска. 
						Междувременно еврокомисарят по разширяването Оли Рен отново потвърди ангажимента на Съюза да продължи да подкрепя БиХ. Същевременно обаче той призова политиците в страната да проявят и отговорност. В интервю за "Дневни Аваз" от сряда Рен критикува забавянето на особено важната реформа в полицията и на сътрудничеството с Трибунала на ООН за военни престъпления. (Дневни Аваз - 28/06/06; РТРС, СРНА, Pincom.info, Фена - 27/06/06)
