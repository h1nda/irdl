Румънският Сенат одобри законопроект срещу корупцията
					03/03/2006
					 
						БУКУРЕЩ, Румъния -- В четвъртък (2 март) Сенатът с категорично мнозинство прие важния правителствен декрет за преструктуриране на държавната комисия за борба с корупцията и разширяване на пълномощията й, за да може да се бори с корупцията на високо ниво. Законопроектът бе предложен от правителството през септември, но в началото на миналия месец бе отхвърлен от парламента. След повторното му внасяне Камарата на депутатите го прие във вторник. Комисията за борба с корупцията вече е отправила обвинения в корупция срещу един член на парламента и разследва още няколко депутати. (Найн О'Клок - 03/03/06; АФП - 02/03/06)
