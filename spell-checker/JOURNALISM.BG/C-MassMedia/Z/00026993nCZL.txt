Испания отново заяви, че е против независимостта на Косово
					07/07/2008
					 
						МАДРИД, Испания -- Испания няма да промени позицията си относно независимостта на Косово, заяви в събота (5 юли) испанският външен министър Мигел Анхел Моратиньос след среща със сръбския си колега Вук Йеремич в Мадрид. "Рамката за нашата позиция е, че стабилността в региона трябва да бъде осигурена," каза Моратиньос. "Разговаряхме за разполагането на ЮЛЕКС и се надяваме, че докато се сформира новото сръбско правителство, ще имаме възможност да осъществим напредък в участието на ЕС в региона." Йеремич каза, че новото сръбско правителство ще сътрудничи с ООН за намиране на решение за преструктурирането на ЮНМИК, което да е приемливо за Сърбия и което да се ползва с подкрепата на Съвета за сигурност на ООН. (Б92, ФоНет, Блиц - 06/07/08)
