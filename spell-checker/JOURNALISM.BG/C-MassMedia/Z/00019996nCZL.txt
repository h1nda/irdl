Турция и Гърция ще обсъждат нов пакет от мерки за изграждане на доверие през октовмри 
					19/09/2006
					 
						НЮ ЙОРК, Съединени щати -- Гръцкият външен министър Дора Бакоянис и турският й колега Абдула Гюл се договориха в понеделник (18 септември) да обсъдят нов пакет от мерки за изграждане на доверие по време на посещението на Гюл в Атина през октомври. Двамата присъстват на годишната сесия на Общото събрание на ООН тази седмица. 
						Междувременно гръцкият президент Каролос Папуляс призова Турция да изтегли военните си части от Северен Кипър. В интервю за немската преса, дадено преди началото на официалното му петдневно посещение в Германия, Папуляс каза, че Турция не може да стане член на ЕС, докато продължава да поддържа "окупационни сили" на територията на друга страна, членка на Съюза. (АНА-МПА, ЕРТ - 18/09/06)
