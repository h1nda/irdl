НАТО оценява положително изпълнението на годишната програма на Македония за членство
05/02/2003
 
СКОПИЕ, Македония -- Политическият комитет на НАТО даде положителна оценка на изпълнението на четвъртата годишна програма на Македония за членство в Алианса, съобщиха във вторник (4 февруари) представителят на македонското външно министерство Тихомир Илиевски и държавният секретар на външното министерство Любомир Поповски. НАТО обаче не е напълно удовлетворено от финансирането на армията, интеграцията на македонските въоръжени сили по стандартите на алианса и забавянето на кампанията за събиране на незаконните оръжия. Все пак, като цяло, алиансът оценява положително напредъка в реформите, подчертавайки че Македония се развива в правилната посока, каза Илиевски. Сега програмата ще трябва да получи одобрението на Северноатлатническия съвет, което се очаква да стане през втората половина на май. (МИА; Факти - 04/03/02)
