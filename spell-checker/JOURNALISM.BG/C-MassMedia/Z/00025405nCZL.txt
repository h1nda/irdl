Ердоган посети Германия, за да успокои турците, жертва на пожарите
					08/02/2008
					 
						АНКАРА, Турция -- Министър-председателят Реджеп Тайип Ердоган отлетя за Германия в четвърък (7 февруари), за да посети мястото на пожара в западния град Лудвигсхафен, където загинаха девет души от турски произход, а други 60 бяха ранени. На среща със семействата и приятелите на жертвите Ердоган отправи призив за сдържаност. Той подчерта, че полицията трябва да установи дали пожарът е бил предизвикан с расистки или етнически мотиви. 
						Други новини от четвъртък -- Турската армия публикува ново съобщение, в което се казва, че около 70 позиции на кюрдските бунтовници са били разрушени по време на нападенията в понеделник в Северен Ирак. Според комюникето за печата турски военни самолети са поразили "42 укрития, шест пещери, 15 логистични съоръжения и седем тренировъчни лагера, както и оръжие, боеприпаси и други материали". (Заман - 08/02/08; Анадолска агенция, НТВ, АФП, Гласът на Америка, Дойче Веле - 07/02/08)
