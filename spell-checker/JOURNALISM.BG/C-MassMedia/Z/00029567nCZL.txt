Турската прокуратура обвини 56 души по делото "Ергенекон"
					11/03/2009
					 
						АНКАРА, Турция -- Прокуратурата внесе второ обвинение по нашумялото дело "Ергенекон" в истанбулски съд във вторник (10 март), съобщиха медиите. По новото обвинение под отговорност са привлечени още 56 души във връзка с предполагаемия заговор за сваляне от власт на правителството на Партията на справедливостта и развитието. Медиите съобщиха, че двама генерали в оставка, Сенер Еруйгур и Хуршит Толон, са сред обвиняемите. Полицията ги арестува миналата година, но ги освободи по здравословни причини. Новото обвинение включва опит за сваляне на правителството, подбуждане към въоръжено въстание и притежание на експлозиви и секретни държавни документи. В него се твърди също така, че заподозрените са имали връзки с нелегални групировки, като Кюрдската работническа партия (ПКК) и "Хизбула", през 80-те години на 20-и век. С второто обвинение общо 133 души до момента са обвинени в принадлежност към групата "Ергенекон". Съдебният процес срещу първите 86 обвиняеми започна през октомври.
						Други новини от вторник -- Трима членове на ПКК са се предали на турските сили за сигурност в град Силопи, в югоизточната провинция Шърнак, съобщиха медиите. Тримата са избягали от тринировъчни лагери на ПКК в Северен Ирак. (Сабах, Йени Шафак - 11/03/09; Анадолска информационна агенция, Хюриет, Си Ен Ен Търк, АФП, Ройтерс, ДПА, Синхуа - 10/03/09)
