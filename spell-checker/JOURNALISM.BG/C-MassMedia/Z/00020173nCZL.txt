ПАСЕ прие резолюция и призова за ясна пътна карта за ЕС за Западните Балкани
					04/10/2006
					 
						СТРАСБУРГ, Франция -- Парламентарната асамблея на Съвета за Европа (ПАСЕ) прие във вторник (3 октомври) резолюция, в която призовава международната общност и в частност ЕС да поемат по-голяма отговорност за демократичното развитие на Западните Балкани. В документа се набляга на необходимостта от "ясна пътна карта за интеграция в ЕС" и се призовава ЕС да премахне настоящите визови ограничения за страните от региона. 
						Преди приемането на резолюцията депутатите от ПАСЕ изслушаха речите на албанския премиер Сали Бериша и колегата му от БиХ Аднан Терзич. И двамата изразиха загриженост от загубата на интерес от страна на Европа към кандидатите от Западните Балкани. (Блиц, Албейниън Нюз - 04/10/06; Уеб сайт на СЕ, Макфакс, РТС, Танюг - 03/10/06)
