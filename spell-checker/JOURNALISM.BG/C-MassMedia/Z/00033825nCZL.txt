Босненската полиция задържа няколко души във връзка със сексуални престъпления
					17/03/2010
					 
						САРАЕВО, Босна и Херцеговина (БиХ) -- Във вторник (16 март) полицията задържа десетина души в Братунац и Сребреница по подозрения в подтикване към проституция и сексуални посегателства срещу малолетни. Сред арестуваните са местни държавни служители, учители, полицаи и един имам. Била е претърсена и къщата на министъра на сигурността Садик Ахметович в село близо до Сребреница. Операцията е била проведена, след като малолетно момиче от ромски произход, ученичка в училище в Братунац, е казало на полицията, че е била сексуално насилвана от няколко души. Вътрешният министър на Република Сръбска (РС) Станислав Чаджо отказа коментар дали Ахметович е замесен в аферата, но изрази съжаление, че сред арестуваните има полицейски служители. Самият Ахметович беше разпитан от полицията и каза, че няма нищо общо със случая. (Фена, РТРС, СРНА, БХРТ, Б92, АП - 16/03/10)
