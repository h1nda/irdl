Истанбул е домакин на Конференция на ООН за най-слабо развитите страни
					10/05/2011
					
						АНКАРА, Tурция -- Четвъртата Конференция на ООН за най-слабо развитите страни започна в Истанбул в понеделник (9 май), като петдневното събитие ще се занимае с проблемите на около 50 най-вече африкански страни, изправени пред безредици, болести, икономически проблеми и природни бедствия. В Конференцията участват държавни глави и ръководители на правителства, министри, депутати, представители на частния сектор, научни работници и членове на гражданеското общество от 192 страни. "Време е да променим мисловната си нагласа", заяви пред участниците в конференцията Генералният секретар на ООН Бан Ки Мун. В речта си турският премиер Реджеп Тайип Ердоган каза, че "Богатите страни в света трябва да съчустват на бедните". Президентът Абдула Гюл каза пред участниците, че "нищо не може да ни направи по-горди от това, ако вследствие резултатите от тази конференция и последвалия процес Истанбул бъде запомнен като мястото, където е настъпил позитивен обрат по отношение злощастието на почти един милиард души." (Хюриет, Заман, Уърълд Бюлетин - 09/05/11)
