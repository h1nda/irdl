Албания и Тайван ще си сътрудничат в борбата срещу прането на пари
					23/12/2004
					 
						ТАЙПЕ, Тайван -- Албания и Тайван подписаха меморандум за разбирателство за сътрудничество в борбата срещу прането на пари, обяви в сряда (22 декември) министерството на правосъдието. Според споразумението двете страни ще обменят разузнавателна информация относно подозрителни финасови операции и ще си сътрудничат в усилията за предотвратяване на финасови престъпления. Албания и Тайван са членки на "Егмонт груп", международна организация, в която участват екипи за финансово разузнаване от различни страни. (Централна осведомителна агенция - 22/12/04)
