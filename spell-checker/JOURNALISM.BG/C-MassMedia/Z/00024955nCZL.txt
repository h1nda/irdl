ОССЕ закрива мисията си в Хърватия
					23/12/2007
					 
						ЗАГРЕБ, Хърватия -- Организацията за сигурност и сътрудничество в Европа (ОССЕ) ще приключи мисията си в Хърватия на 31 декември след 11 години работа в страната, съобщи в петък (21 декември) говорителят на ОССЕ Лерка Дразенович. Решението е било взето след като в главната квартира на ОССЕ във Виена е била направена оценка за демократичното развитие на Хърватия. Настоящата мисия ще бъде заменена с офис, който ще контролира завръщането на сръбски бежанци и ще работи по делата за военни престъпления в местните съдилища. (AФП, ХРТ, РТРС, СРНА, Макфакс - 22/12/07)
