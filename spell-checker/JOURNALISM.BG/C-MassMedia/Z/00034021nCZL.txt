ЕК предупреди Албания във връзка със сигурността на въздухоплаването 
					01/04/2010
					 
						ТИРАНА, Албания -- В сряда (31 март) Европейската комисия (ЕК) разкритикува Албания за недостатъчния контрол на въздухоплаването. ЕК призова Албания да изпълни критериите, които ще гарантират засилване на сигурността, и предупреди, че ако тя не направи това, рискува да бъде включена в така наречения „черен списък” на ЕК. Европейската агенция за авиационна безопасност е съобщавала в миналото на ЕК, че Албания не отговаря на международните критерии за сигурност. ЕК заяви, че се намесва сега, тъй като нараства броят на полетите от Албания за страни от ЕС. (Лаймифундит, Нюз 24, Топ Нюз - 31/03/10)
