Американският посланик призова премиера на РС Додик да завърши процеса на реформи в полицията на БиХ
					20/02/2007
					 
						БАНЯ ЛУКА, Босна и Херцеговина (БиХ) -- Американският посланик в БиХ Дъглас Макелхъни отново подчерта в понеделник (19 февруари), че е важно да бъдат завършени ключовите реформи в полицията на БиХ, за да бъдат изпълнени изискванията на ЕС за сключване на Споразумение за стабилизация и асоцииране. Той направи този коментар след среща с премиера на Република Сръбска (РС) Милорад Додик в Баня Лука. РС не желае да се откаже от полицейските сили на автономната област. (Дневни аваз, Независне новине - 20/02/07; РТРС, СРНА - 19/02/07)
