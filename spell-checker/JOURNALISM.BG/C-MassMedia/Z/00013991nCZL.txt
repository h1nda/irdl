Представители на Сърбия и ФБиХ се ангажират с по-нататъшни усилия за решаване на въпросите, касаещи свободната търговия
					23/03/2005
					 
						БЕЛГРАД, Сърбия-Черна Гора -- По време на разговорите в Белград във вторник (22 март) сръбският президент Борис Тадич и премиерът на федерацията БиХ (ФБиХ) Ахмет Хаджипашич обещаха да положат допълнителни усилия за решаване на споровете, възникнали във връзка със Споразумението за свободна търговия, подписано от съответните правителства. Проблемите се появиха след като БиХ реши миналия месец да премахне нулевите ставки върху вноса от Сърбия-Черна гора и Хърватия, с цел да се защитят интересите на фермерите в БиХ. Белград протестира срещу тази стъпка, определяйки я като нарушение на Споразумението за свободна търговия. Тадич каза във вторник, че двете страни искат да разрешат проблема чрез диалог, макар че не е била обявена конкретна дата за тези разговори. (ПБС БиХ, НТВ Хаят, Taнюг - 22/03/05)
