Реконфигурирането на ЮНМИК отваря врати за ОССЕ в Косово
					05/09/2008
					Ролята на ОССЕ в Косово ще придобие по-голямо значение с намаляването на правомощията на ЮНМИК, заявява ръководителят на Мисията на ООН.
					(ОССЕ - 04/09/08)
 
					 
						
Ръководителят на ЮНМИК Ламберто Заниер бе в централата на ОССЕ във Виена в четвъртък (4 септември). [OССЕ]
						Ръководителят на ЮНМИК Ламберто Заниер заяви в четвъртък (4 септември) , че сега за неговата мисия е трудно на наложи юридическа власт в Косово. В обръщение към Постоянния съвет на ОССЕ във Виена, той също каза, че реконфигурирането и съкращаването на състава на ЮНМИК предоставя възможност за по-голяма роля на ОССЕ. 
						"Ролята на ОССЕ ще придобие още по-голямо значение особено на местно ниво, не само да помогне за запълване на възможни празнини, но което е още по-важно, да гаранатира, че това което постигнахме досега, няма да бъде пропиляно," каза той. 
						Заниер каза, че липсата на юридически инструменти пречи на ЮНМИК. "Усилията да наложа юридическата си власт просто се пренебрегват от мнозинството косовски албанци, които сега смятат Конституцията на Косово за фундаменталния документ", каза той. 
						При новата обстновка, меката намеса, проведена чрез създаване на лични връзки на местно ниво, чрез консултативна, наблюдателска и посредническа роля, може би е необходима, за да се запълнят празнините. ОССЕ, каза той има "определени преимущества" поради своя неутралитет, подход, основаващ се на правата, и децентрализирана мрежа от регионални офиси и подофиси. 
						Според Заниер, промените, засегнали ЮНМИК, представляват за ОССЕ както възможност, така и предизвикателство. "Възможност, защото организацията ще бъде "на първа линия" по отношение на мониторинга, менторството, консултациите и "задействането на алармата", ако е необходимо; предизвикателство, тъй като никой от нас няма твърдата власт, определяща правилата, която безспорно преди бе в ръцете на ЮНМИК," каза той. 
						Съвместни действия между двете организации са от съществено значение в области като защитата на малцинствените общности и завръщането на разселените лица, каза Заниер. 
						"Ще бъде необходимо по-тясно сътрудничество, а желанието за по-активна роля в областта може да ви осигури в този преходен период добра възможност за преоценка на операцията в светлината на новите възникващи реалности," каза той. 
						ОССЕ твърди, че мисията й в Косово е най-голямата й операция от този вид с почти 800 служители из цялата страна. 
						
						Кореспондентката на Southeast European Times Блерта Фоничи-Kaбаши допринесе за написването на този материал.
