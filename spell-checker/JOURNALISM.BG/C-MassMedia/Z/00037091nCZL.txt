Турският премиер „е натъжен” от протестите при откриването на нов стадион 
					18/01/2011
					 
						ИСТАНБУЛ, Турция -- Министър-председателят Реджеп Тайип Ердоган каза в понеделник (17 януари), че е бил натъжен от протеста по време на откриването на огромен футболен стадион, построен от правителството. Стадионът на „Галатасарай” беше тържествено открит в събота в Истанбул с церемония, на която присъства и Ердоган. Някои от феновете го освиркаха, което го накара да напусне церемонията. В понеделник Ердоган определи това като оркестриран протест и добави, че футболният клуб не е похарчил и един цент за построяването на 52 000-местния „Тюрк Телеком Арена” и че неговото правителство не е заслужило такова отношение. Според местните медии протестът е бил предизвикан от някои официални лица, които са намекнали, че футболният клуб не е изплатил изцяло наема за своя стар стадион. (Заман - 18/01/11; АП, Хюриет - 17/01/11)
