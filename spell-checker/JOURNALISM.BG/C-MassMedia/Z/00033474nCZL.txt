Еврокомисарят Фюле е оптимист за македоно-гръцкия спор
					18/02/2010
					 
						БРЮКСЕЛ, Белгия -- Еврокомисарят по разширяването Щефан Фюле каза в сряда (17 февруари), че Македония има „чудесна възможност” да реши спора за името си с Гърция. Пред журналисти в Брюксел Фюле подчерта, че двете страни трябва да демонстрират политическа воля за преодоляване на проблема. Той каза, че ЕС очаква спорът да бъде решен по време на сегашното испанско председателство на Съюза, което приключва през юни. Фюле ще посети Скопие в петък за първи път от поемането на поста си преди две седмици. (МИА, A1, Сител, EurActiv - 17/02/10)
