Високопоставен американски служител заявява, че балканските страни имат шанс за по-голям напредък
					08/06/2005
					 
						САРАЕВО, Босна и Херцеговина (БиХ) -- Заместник държавният секретар на САЩ по политическите въпроси Никълъс Бърнс заяви, че всички балкански страни имат шанса да постигнат голям напредък и да си осигурят по-добро бъдеще, но трябва да преодолеят проблемите от миналото. В интервю за "Независне новине", публикувано във вторник (7 юни), Бърнс отново подчерта, че пълното сътрудничество с трибунала на ООН за военни престъпления остава главно условие за приемането на БиХ в програмата на НАТО "Партньорство за мир". Бърнс е на обиколка в региона с предвидени посещения в Сараево, Прищина и Белград. В Сарево той се срещна с членовете на председателството на БиХ и с премиера Аднан Терзич и заяви, че Вашингтон очаква страната да изпълни най-важните реформи и да ускори процеса на възстановяване на икономиката. Относно Косово Бърнс каза, че преговорите за окончателния статут трябва да започнат наесен. (Независне новине, Гардиън - 08/06/05; Фенa, Б92 - 07/06/05)
