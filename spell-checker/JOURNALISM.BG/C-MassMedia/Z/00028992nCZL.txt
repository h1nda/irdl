Левичарска група пое отговорността за три нападения в Атина
					15/01/2009
					 
						АТИНА, Гърция -- Левичарската терористична група "Революционна борба" е поела отговорността за три неотдавнашни нападения в Атина, съобщиха гръцките власти в сряда (14 януари). В изявление, изпратено до седмичника "Понтики", групата заявява, че е отговорна за стрелбата срещу полицай на 5 януари, нападението срещу полицейски микробус на 23 декември и опита да се взриви с бомба седалището на "Шел" в Атина през октомври. "Революционна борба" се появи след разгромяването от полицията на левичарската терористична група "17 ноември" през 2002 г. (Понтики, Елефтерос Типос, Та Неа, Вима - 15/01/09; АНА-МПА, Мега, Ройтерс, АП, ДПА, Би Би Си - 14/01/09)
