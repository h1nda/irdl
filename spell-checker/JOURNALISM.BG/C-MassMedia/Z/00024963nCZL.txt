Един бе убит, а шестима - ранени при експлозия в Истанбул
					26/12/2007
					 
						ИСТАНБУЛ, Турция -- Шест души бяха ранени, а един - загина при експлозия в Истанбул във вторник (25 декември). Съобщава се, че врзивът е бил предизвикан от бомба, скрита в кофа за боклук на един от булевардите в района Сафакой в европейската част на града. Полицията е задържала един заподозрян.
						Междувременно в понеделник бе осуетено терористично нападение в район Шишли в Истанбул. Полицията е арестувала член на Кюрдистанската работническа партия (ПКК) на претъпкана спирка на метрото в града. Той е носил чанта с 3,5 гк експлозиви А-4. Други двама души също са били арестувани по подозрения за съучастие. (Си Ен Ен Търк, НТВ, агенция Анадолу, Ройтерс, Хурийет - 25/12/07; Сабах, Синхуа, НТВ, агенция Анадолу, Си Ен Ен, AП, Гласът на Америка - 24/12/07)
