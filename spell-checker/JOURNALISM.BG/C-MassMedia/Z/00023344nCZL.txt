България благодари на всички, които се намесиха в полза на медиците
					25/07/2007
					 
						СОФИЯ, България -- Френският президент Никола Саркози, неговата съпруга Сесилия Саркози и еврокомисарят по външните отнашения Бенита Фереро-Валднер станаха "почетни граждани на София" във вторник (24 юли), след извънредно заседание на Общинския съвет на София. Те бяха отличени за своите усилия в полза на българските медицински сестри и палестинския лекар, които най-после бяха освободени от Либия и се завърнаха в България след осем години затвор. Те бяха осъдени два пъти на смърт по международно оспорени обвинения, че са заразили либийски деца с ХИВ.
						В отделни изявления във вторник ЕС, Франция и България благодариха на емира на Катар шейх Хамад бин Халифа ал Тани за неговата намеса в най-важния момент от преговорите за освобождаване на медиците. (Сега, Монитор, Пенинсюла, Таймс - 25/07/07; АП, Макфакс, Фокус, Агенция София Нюз, Reporter.gr, Дарик - 24/07/07)
