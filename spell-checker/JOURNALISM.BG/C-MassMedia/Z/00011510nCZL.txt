Кипърските гърци предлагат изтегляне на войските
18/07/2004
 
НИКОЗИЯ, Кипър -- В усилията да си възвърне инициативата за обединението на Кипър правителството на кипърските гърци предложи в петък (16 юли) да изтегли войските си от част от помирителната линия, разделяща острова в продължение на три десетилетия, при условие, че Турция стори същото. "Ние сме убедени, че тези инициативи ще съставят основата за укрепване на доверието и сигурността сред кипърските гърци и турци", заяви правителственият говорител Кипрос Крисостомидес. Правителството също така предложи откриването на осем нови контролно-пропускателни пунктове и отварянето на затвореното пристанище Фамагуста за съвместно ползване от двете общности.
Първоначалната реакция от страна на Турция бе предпазлива. "Нека да видим какво ще кажат. Ние ще проучим (предложението) заедно с нашите (кипърско-турски) приятели и тогава ще вземем решение", заяви външният министър Абдуллах Гюл. Лидерът на кипърските турци Мехмет Али Талат изглеждаше, че не приема сериозно предложенията, определяйки ги като "отвличане на вниманието" и призовавайки за всеобхватно решение. (Би Би Си, Ройтерс - 16/07/04)
