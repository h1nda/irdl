Русия и Грузия подкрепят Кавказки алианс с посредничеството на Турция
					15/08/2008
					 
						ТБИЛИСИ, Грузия -- Русия и Грузия са подкрепили предложението на Турция за съюз на кавказките страни, каза в четвъртък (14 август) турският премиер Реджеп Тайип Ердоган след среща с грузинския президент Михаил Саакашвили. Ердоган, придружаван от външния министър Али Бабаджан, посети грузинската столица за разговори със Саакашвили относно ситуацията в Южна Осетия и предложението на Турция за Кавказки форум за стабилността. По-късно Ердоган каза на обща пресконференция: „Ние поканихме Грузия да участва в тази платформа. Предложението ни бе добре посрещнато и от Русия.” Неговото посещение в Тбилиси дойде ден след срещата му с руския президент Дмитрий Медведев и премиера Владимир Путин в Москва. (Заман, Сабах - 15/08/08; Хюриет - 14/08/08)
