Буш и Санадер са оптимисти по отношение на евентуална покана към Хърватия за членство в НАТО
					28/03/2008
					 
						ЗАГРЕБ, Хърватия – Американският президент Джордж Буш каза в четвъртък (27 март) в интервю за хърватската държавна телевизия ХРТ, че се надява да има добри новини за Хърватия след срещата на високо равнище на НАТО в Букурещ следващата седмица. Хърватия се надява да получи официална покана за членство, нещо, което по думите на Буш САЩ "силно подкрепят ". Той ще направи своето първо официално посещение в Хърватия на 4 април, деня след приключването на срещата на високо равнище в Букурещ.
						От своя страна в четвъртък хърватският премиер Иво Санадер каза, че е оптимистично настроен по отношение на срещата на високо равнище. Санадер каза, че получаването на покана е сигурно, тъй като Хърватия е доказала както своята готовност да се присъедини към НАТО, така и възможностите на нейната армия да изпълни стандартите на НАТО. (Весник, Вечерни Лист - 28/03/08; ХРТ, Ройтерс - 27/03/08)
