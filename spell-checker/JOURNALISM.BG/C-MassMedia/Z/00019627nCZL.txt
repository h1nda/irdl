Сърбия се опитва да възобнови диалога с ЕС
					17/08/2006
					 
						БЕЛГРАД, Сърбия -- Сръбският заместник-премиер Ивана Дулич-Маркович отпътува за Брюксел в четвъртък (17 август) с пакет от предложения, чиято цел е да се възобнови диалогът с ЕС. Тя каза в интервю, че основната й задача ще бъде да убеди ръководителите на ЕС, че Сърбия е решена да проведе реформите и заслужава европейско бъдеще. Тази година ще бъде изпълнена с предизвикателства, каза Дулич-Маркович, като посочи преговорите за бъдещия статут на Косово, задачата да се арестува издирваният Ратко Младич и да се възобновят преговорите с ЕС по Споразумението за стабилизация и асоцииране. Тя каза също, че за Белград ще е много важно да бъде опростен дългът на Сърбия от 2,3 млрд. долара към кредиторите от Парижкия клуб.
						Други новини -- Главният следовател на Тибунала на ООН за военни престъпления, Патрик Лопес-Терес, е на посещение в Белград тази седмица, където разговаря с ръководители, отговарящи за изпълнението на плана за действие на Белград за сътрудничество с Трибунала. Основна тема на разговорите бе Младич. (Танюг, РТС - 17/08/06; Ройтерс - 16/08/06)
