България и Италия обсъждат бъдещи проекти в сферата на отбраната
28/10/2003
 
СОФИЯ, България -- Българският министър на отбраната Николай Свинаров и италианският му колега Антонио Марино се срещнаха в понеделник (27 октомври), за да обсъдят бъдещи проекти в областта на отбраната. Разговорите са засегнали възможното участие на италианската "Фиат Ивеко" при подмяната на остарелите МПС на МО. Дискутирано е било и модернизирането на армейските съоръжения.
Други новини: заместник-външният министър на Беларус Александър Герасименко пристигна в София. Разговорите ще се съсредоточат върху въпроси на политическото сътрудничество.
Също в понеделник парламентът съобщи, че Съвместният парламентарен комитет ЕС-България ще проведе заседание в сряда в София. Органът бе създаден през 1995 година, за да наблюдава отношенията между България и ЕС, прилагането на съответните споразумения, както и процеса на присъединяване на България към ЕС. (Труд, 24 часа - 28/10/03; БТА, БНР - 27/10/03)
