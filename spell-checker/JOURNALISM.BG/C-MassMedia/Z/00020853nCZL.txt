Дел Понте призна, че Трибуналът на ООН може да бъде закрит преди процесите срещу Младич и Караджич
					04/12/2006
					 
						САРАЕВО, Босна и Херцеговина (БиХ) -- Трибуналът на ООН за военни престъпления ще бъде закрит през 2010 г., ако двамата най-изидирвани бегълци от правосъдието Ратко Младич и Радован Караджич не бъдат изправени пред съда дотогава, заяви главният прокурор на ООН Карла дел Понте по време на неотдавнашно посещение в Сараево. Тя подчерта, че Съветът за сигурност на ООН изглежда няма да промени своята позиция, че всички дела трябва да приключат до 2008 г., оставяйки още две години за обжалвания. Прокурорът призна, че разходите също представляват проблем: работата на Трибунала струва близо 100 милиона долара годишно. (Файненшъл Таймс - 04/12/06)
