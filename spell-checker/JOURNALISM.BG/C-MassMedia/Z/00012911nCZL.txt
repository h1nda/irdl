Пауъл обещава американско съдействие по случая с българските медицински сестри в Либия 
					08/12/2004
					 
						СОФИЯ, България -- Досегашният американски държавен секретар Колин Пауъл заяви във вторник (7 декември), че страната му ще продължи да работи за разрешаване на случая с петте български медицински сестри, осъдени на смъртта в Либия въз основа на твърдения, че те са заразили деца с вируса на СПИН. След разговорите си в София с българския си колега Соломон Паси, Пауъл пое ангажимент, че Вашингтон ще продължи да упражнява натиск върху Триполи по въпроса. По-късно същия ден българският президент Георги Първанов отхвърли идеята да се преговаря по отпускане на компенсации за семействата на децата така, както Либия предложи миналата седмица. Според Първанов компенсациите биха били равнозначни на признание за вина. България отхвърля обвиненията срещу медицинските сестри. (бТВ, Медиапул, БНТ - 07/12/04)
