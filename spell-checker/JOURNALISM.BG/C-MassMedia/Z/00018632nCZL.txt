Черногорският блок, подкрепящ независимостта, проведе последен митинг 
					19/05/2006
					 
						ПОДГОРИЦА, Сърбия и Черна гора – Черногорският съюз за независимост проведе в четвъртък (18 май) последния си и най-голям митинг преди референдума в неделя, който трябва да даде отговор на въпроса дали да се прекрати държавният съюз със Сърбия. Десетки хиляди хора се събраха в центъра на Подгорица, за да чуят премиера Мило Джуканович, който предсказа победа за своята група с около 60 % от гласовете. Опонентите на независимостта са също толкова уверени в успеха си. Предраг Булатович, лидер на юнионистите, каза че алиансът му ще получи поне 200000 гласа, повече от достатъчно за запазването на съюза.
						Петнадесетчленна делегация на Парламентарната асамблея на Съвета на Европа трябва да пристигне в Подгорица в петък, за да наблюдава референдума. Делегацията ще се срещне с представители на блока за независимост, юнионисткия блок, правителството и медиите, както и със служители, отговарящи за организирането на референдума. (Танюг - 19/05/06; АП, БиБиСи, АФП, СЕ - 18/05/06)
