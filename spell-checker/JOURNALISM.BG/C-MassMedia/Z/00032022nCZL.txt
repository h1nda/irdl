Анкара заяви, че отношенията с Израел зависят от Газа
					18/10/2009
					 
						AАНКАРА, Tурция -- Подобряването на отношенията между Турция и Израел е свързано с прекратяването на хуманитарната трагедия в Ивицата Газа, заяви в петък (16 октомври) турският външен министър Ахмет Давутоглу. "За съжаление офанзивата в Газа нанесе тежък удар върху усилията за постигане на мир" в Близкия изток, заяви пред журналисти Давутоглу. "Когато отново бъде възстановен мирът, отношенията на доверие (с Израел) ще бъдат възстановени на същото равнище както преди", добави той. Миналата седмица Труция отложи рутинни военни учения, тъй като Израел възнамеряваше да изпрати самолети, които може би са били използвани в операции срещу Газа миналия декември. (Заман, AФП, Уърълд Бюлетин, Хюриет - 16/10/09)
