Призовават Гърция да компенсира забавянето на проекти, финансирани от ЕС
		23/10/2005
		 
			АТИНА, Гърция -- Еврокомисарят за европейска регионална политика Данута Хюбнер призова Гърция в петък (21 октомври) да ускори дейността си и да компенсира забавянето по финансираните от ЕС обществени и строителни проекти, предупреждавайки, че в противен случай страната рискува да изгуби фондове на ЕС. Гърция досега е използвала само 35 на сто от 15 милиарда евро, отпуснати й от ЕС по финансова програма, която изтича в края на 2006 г., предупреди Хюбнер. Тя добави, че Гърция рискува да изгуби около 200 милиона евро от Фонда на ЕС за социално-икономическо сцепление, който подкрепя програми в областта на околната среда и транспорта. (Катимерини - 22/10/05; Уеб-сайт на ЕС, МПА - 21/10/05)
