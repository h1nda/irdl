Пожар взе шест жертви в Атина 
					08/03/2011
					 
						АТИНА, Гърция -- Шест души, включително две деца, загинаха в пожар, избухнал рано сутринта във вторник (8 март) в атински склад за дрехи. Жертвите все още не са идентифицирани, но се смята, че всички са китайски граждани. Това се е случило в западния район Егалео на столицата. На пожарникарите са им били нужни два часа да изгасят пламъците. (Та Неа, СКАИ, Етнос, Катимерини - 08/03/11)
