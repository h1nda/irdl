Международният олимпийски комитет упражнява натиск върху Атина да ускори подготовката на Игрите
27/10/2003
 
АТИНА, Гърция-- Председателят на Координационната комисия на Международния олимпийски комитет Денис Осуалд потвърди в петък (24 октомври), че "времето е най-важният фактор" в подготовката на Летните игри през 2004 г., призовавайки гръцките власти да ускорят работата по всички свързани с Олимпиадата проекти.Той заяви това в края на 11-та инспекция в Гърция, отчитайки, че местният организационен комитет е отбелязал силен напредък в работата си през последните два месеца.
Други новини: генералният секретар на НАТО Джордж Робъртсън заяви пред гръцки вестник в неделя, че Алиансът ще предостави самолети АУАКС за радарно наблюдение и патрулиране на гръцкото въздушно пространство по време на Игрите. Подобна мярка бе възприета при последните Зимни игри в Солт Лейк Сити.
Също в неделя гръцкият министър на културата Евангелос Венизелос каза, че е започнало разследване въз основа на съобщенията за съществуване на контрабандна групировка, която е изнесла хиляди артефакти към различи западни страни. Решението бе взето, след като съд в Лондон конфискува хиляди експонати от колекцията на британец. (Катимерини - 27/10/03; АФП - 26/10/03; АНА - 24/10/03)
