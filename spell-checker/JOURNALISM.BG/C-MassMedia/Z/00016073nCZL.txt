Великобритания предупреждава пътуващите в Албания
					27/09/2005
					 
						ТИРАНА, Албания -- В понеделник (26 септември) британското посолство в Тирана публикува изявление, с което предупреждава британските граждани, които смятат да пътуват в Албания, да имат предвид рисковете за сигурността в някои части на страната. Според изявлението, цитирано от ежедневника "Албейниън нюз" във вторник (27 септември), посолството конкретно е посочило североизточните райони по границата между Албания и Косово. Неотдавна автобус с 30 пътници, сред които трима британски туристи, пътуващ от Тирана за Шкодра, бе спрян от въоръжена банда и ограбен. (Албейниън нюз - 27/09/05)
