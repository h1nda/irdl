Тачи обяви членовете на новия кабинет на Косово
					09/01/2008
					 
						ПРИЩИНА, Косово, Сърбия -- Номинираният за министър-председател Хашим Тачи обяви състава на новото правителство във вторник (8 януари). Хайредин Кучи от Демократическата партия на Косово (ДПК) на Тачи и Рама Манаи от Демократичната лига на Косово (ДЛК) ще бъдат заместник министър-председатели. ДПК ще контролира седем министерства, а ДЛК - пет. От останалите три министерски портфейла министерството на труда и министерството на етническите общности и завръщането на бежанците ще бъдат поверени на представители на Сръбската либерална партия, а министерството на околната среда ще бъде поверено на Махир Ягчилар от косовското турско малцинство. Очаква се парламентът да гласува доверие на новото правителство късно вечерта в сряда. (Блиц, Танюг - 08/01/08; РТК, Телеграфи, Balkanweb, ИТАР-ТАСС, Пресцентър на ООН - 08/01/08)
