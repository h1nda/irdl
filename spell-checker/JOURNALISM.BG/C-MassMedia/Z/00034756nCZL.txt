Датски фирми изтеглят лекарства от гръцкия пазар 
					31/05/2010
					 
						АТИНА, Гърция -- Още една датска фирма обяви в неделя (30 май), че изтегля продуктите си от гръцкия пазар, след като правителството реши да намали цените на лекарствата с 25 %. „Лео Фарма” заяви, че е взела решение да спре предлагането на две популярни лекарства, защото намаленията на цените ще доведат до загуба на работни места в цяла Европа. Броени дни по-рано друга датска компания, „Ново Нордиск”, изтегли от продажба 17 вида медикаменти за лечение на диабет по същите причини. Правителството разкритикува тези действия като нечестни. Други ги определят като изнудване, тъй като по същество тези фирми са монополизирали пазара за определени основни лекарства. (Би Би Си - 30/05/10; АФП - 29/05/10)
