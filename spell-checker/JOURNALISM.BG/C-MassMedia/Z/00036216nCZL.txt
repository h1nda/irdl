Тадич ще представлява Сърбия на церемония по ръкополагане в Косово 
					30/09/2010
					 
						БЕЛГРАД, Сърбия -- Президентът Борис Тадич ще присъства в неделя (3 октомври) на церемонията по ръкополагането на сръбския патриарх в Патриаршията в Печ, съобщи синодът на Сръбската православна църква (СПЦ) в сряда. СПЦ предупреди, че са възможни провокации или политизиране на религиозното събитие. Владиката на Ниш Ириней беше избран за глава на СПЦ на 22 януари и ще замени патриарх Павле, който почина миналата година. (Бета, Танюг, Б92 - 29/09/10)
