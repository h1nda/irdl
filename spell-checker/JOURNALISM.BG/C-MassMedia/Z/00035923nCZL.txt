Намаля напрежението, свързано със земята в Нови Пазар в Сърбия
					06/09/2010
					 
						БЕЛГРАД, Сърбия -- Положението в град Нови Пазар в югозападната част на страната, където мюсюлманите са мнозинство, се успокои след инциденти на насилие през уикенда. Няколко души бяха ранени в събота (4 септември) в сблъсъци с полицията по време на протест, организиран от членове на ислямската общност в Сърбия срещу конфискуването на поземлен парцел в града. Общността, ръководена от Муамер Зукорлич, се противопоставя на решението да бъде построена сграда за предучилищно обучение на спорното място, за което се смята, че е получено като дарение. Те твърдят, че конфискуването му представлява "кулминация на насилието, дискриминацията и неспазването на основни мюсюлмански права". След инцидента Зукерлич заяви, че очаква да разговаря с властите в Белград за проблемите, пред които са изправени бошняците в Сърбия. Той изключи възможността за по-нататъшни разговори с властите на Нови Пазар. Кметът на Нови Пазар, Мехо Махмутович, обаче настоява, че проблемът трябва да бъде решен на местно, а не на държавно ниво. (РТС, Б92, Бета, Taнюг, AП - 05/09/10)
