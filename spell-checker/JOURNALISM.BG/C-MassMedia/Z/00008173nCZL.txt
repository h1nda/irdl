Хърватското правителство призова Готовина да се предаде
31/08/2003
 
ЗАГРЕБ, Хърватия -- В писмо до Съвета за сигурност на ООН в петък (29 август) премиерът Ивица Рачан съобщава, че неговото правителство е призовало укриващия се военнопрестъпник Анте Готовина да се предаде на Трибунала на ООН. Премиерът е предупредил генерала от запаса, че опитите му да избегне правосъдието накърняват усилията на Хърватия за членство в НАТО и ЕС. Членовете на Съюза Великобритания и Холандия отказаха да ратифицират споразумението с Хърватия за стабилизация и асоцииране, позовавайки се на липсата на сътрудничество по военните престъпления. (ХИНА, Би Би Си - 30/08/03; АФП - 29/08/03)
