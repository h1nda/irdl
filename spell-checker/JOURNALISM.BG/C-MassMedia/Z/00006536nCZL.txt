Трибуналът на ООН повдига обвинение срещу журналист от черногорски вестник
09/04/2003
 
ХАГА, Холандия -- Трибуналът на ООН за военни престъпления обяви във вторник (8 април), че е повдигнал обвинение срещу един от редакторите на черногорски вестник за разкриване самоличността на защитен свидетел, дал показания срещу членове на неговия отряд от бившите югославски сили. Това е първата мярка от този род, предприета срещу журналист. Душан Йованович е оповестил самоличността на свидетел на обвинението, известен само като К-32. Мъжът, който е мюсюлманин, е служил в югославските сили в Призрен по време на косовския конфликт, и е свидетелствал за участието на членове на неговия отряд в екзекуциите на етнически албански граждани. След появата на името му във вестник &lt;I&gt;Дан&lt;/I&gt;, той е получил заплахи по телефона. (AП - 08/04/03)
