Брус Джаксън: Албания е сред кандидатите за помощ по линия на инициативата Сметка за предизвикателствата на милениума (СПМ)
11/02/2004
 
ТИРАНА, Албания -- Албания е сред държавите-кандидати за помощ по линия на инициативата Сметка за предизвикателствата на милениума (СПМ), каза Брус Джаксън, председател на американския комитет за НАТО. Той се срещна с премиера Фатос Нано във вторник (10 февруари), за да обсъди напредъка в реформите. СПМ е инициатива на президента на САЩ Джордж Буш, която цели да предостави финансова подкрепа на държави с ниски доходи. Джаксън отбеляза, че Албания е сред 63-те държави, които могат да кандидатстват за помощта благодарение напредъка, отбелязан по пътя на реформите.
Други новини: албанският външен министър Кастриот Ислами е в Лондон, където се срещна с британския си колега Джак Стро във вторник. Стро се ангажира с по-нататъшна подкрепа за усилията на Албания за евроатлантическа интеграция. Дипломатите също така се споразумяха по нуждата да засилят мерките срещу организираната престъпност и нелегалния трафик. (Коха Йоне, Зери и Популит- 11/02/04; АТА - 10/02/04)
