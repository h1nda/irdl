Главният прокурор на България смята да поиска свалянето на имунитета на седем депутати
					06/04/2006
					 
						СОФИЯ, България -- В сряда (5 април) главният прокурор Борис Велчев съобщи, че тази седмица ще поиска от парламента да свали имунитета на седем депутати, които са разследвани за злоупотреби със служебно положение, корупция и други престъпления. Той не посочи имена и отхвърли спекулациите, че решението му е планирано така, че да съвпадне с предстоящото посещение на еврокомисаря по разширяването Оли Рен.
						Други новини -- Късно в сряда вечерта силна експлозия е станала пред апартамента на известния разследващ журналист Васил Иванов. Не са пострадали нито той, нито членове на семейството му. Иванов работи за "Нова ТВ". (Сега, Монитор - 06/04/06)
