Сърбите се съмняват в официалната версия около предаването на Легия
04/05/2004
 
БЕЛГРАД, Сърбия-Черна Гора -- Сръбските медии изразиха силни съмнения в понеделник (3 май) относно официалната версия за предаването на Милорад Лукович-Легия, обвинен в планиране на убийството на премиера Зоран Джинджич. В съобщения на медиите се допуска, че Легия е сключил сделка с кабинета: срещу неговото предаване той би могъл да даде показания като защитен свидетел относно участието на Демократическата партия на Джинджич в дейности на организираната престъпност и корупционни практики. Вътрешният министър Драган Йочич и адвокатите на Легия отричат всякаква възможност за сделка.
Други новини: в понеделник външният министър на Сърбия-Черна Гора Вук Драшкович се срещна с естонския си колега Кристина Оюланд. Двамата са обсъдили мястото на Сърбия-Черна Гора в Европа и сътрудничеството между двете държави за разрешаване на проблемите около Косово-Метохия. Естония е една от десетте държави, присъединили се към ЕС в събота. (Ройтърс, АФП, ФоНет, Б92, Танюг - 03/05/04)
