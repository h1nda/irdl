Телевизия БиХ разследва пътно-строителна сделка
06/08/2003
 
САРАЕВО, Босна и Херцеговина ( БиХ) -- Телевизионната станция БХТВ 1 е започнала разследване на пътно-строителна сделка между БиХ и Сърбия-Черна Гора във връзка с подозрения, че тя може би е обвързана с отказ от съдопроизводство. Във вторник ( 5 август) телевизионната станция съобщи, че властите в Сърбия-Черна Гора вероятно са предложили да изградят 100-километров пътен участък срещу ангажимент на БиХ да оттегли исковете си пред Трибунала на ООН за военни престъпления за разследване на случаи от периода на войната. Официални представители на БиХ категорично опровергаха тези твърдения, а посолството на Сърбия-Черна Гора заяви, че не разполага с официална информация по случая. (БХТВ1, Би Би Си - 05/08/03)
