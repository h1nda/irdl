Редактори на вестници бяха арестувани в Сърбия
					29/10/2009
					 
						БЕЛГРАД, Сърбия -- Полицията е задържала Радислав Родич, собственик на излизащия в Белград "Глас Явности" и таблоида "Курир", и Славолюб Кацаревич, главен редактор на "Глас Явности" от 1999 до 2004 г. В изявление, публикувано в сряда (28 октомври), прокуратурата заявява, че двамата са заподозрени в злоупотреба със служебно положение за лична изгода. Редакционните съвети на техните вестници обаче твърдят, че арестите са политически мотивирани и са свързани с критични статии за някои дела за корупция. (Б92, РТС, Танюг, Блиц, Глас Явности - 28/10/09)
