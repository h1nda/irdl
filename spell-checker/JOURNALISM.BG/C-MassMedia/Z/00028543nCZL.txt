Премиерът на България Станишев ще разшири правомощията на министъра за еврофондовете
					30/11/2008
					 
						СОФИЯ, България -- Премиерът Сергей Станишев съобщи в петък (28 ноември), че първите мерки, които той ще предприеме в светлината на неотдавнашната загуба на еврофондове, ще бъде да разшири правомощията на Меглена Плугчиева, вицепремиер за еврофондовете. Тя бе назначена по-рано тази година, за да подобри координацията между няколкото държавни агенции, които участват в усвояването на еврофондовете. Станишев оцени високо нейните усилия за подобряване на управляването на еврофондовете и още веднъж изрази съжаление и разочарование от решението на Европейската комисия (ЕК) да отнеме акредитацията на две агенции, които управляваха парите на ФАР - мярка, която предизвика загуба на повече от 550 милиона евро от еврофондовете. Станишев също подчерта, че решението на ЕК е несправедливо предвид продължаващата глобална финансова криза. (Медиапул, БНР, Фокус - 28/11/08)
