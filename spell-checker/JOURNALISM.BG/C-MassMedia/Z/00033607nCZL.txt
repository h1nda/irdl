Косово очаква покана за балканска среща на върха
					01/03/2010
					 
						ПРИЩИНА, Косово -- Местните медии предадоха в понеделник (1 март), че Косово се очаква да участва в среща на върха на 20 март, организирана от Словения и Хърватия в Кран, недалеч от Любляна. Според дипломатически източници от Брюксел обаче страната ще бъде призована да вземе участие във форума не като република, а под името "Косово/ЮНМИК" или "ССООН 1244". Това име бе избрано, за да се гарантира участието на Сърбия в срещата на върха. Словенският премиер Борут Пахор и колегата му от Хърватия Ядранка Косор канят държавните глави на балканските страни, както и лидерите на институции от ЕС. Властите в Прищина заявиха, че представляването им чрез ЮНМИК е неприемливо. (Коха Диторе, Лайм, Епока е Ре - 01/03/10)
