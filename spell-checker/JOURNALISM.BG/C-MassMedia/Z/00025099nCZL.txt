НАТО одобри предприсъединителния план за действие на БиХ
					11/01/2008
					 
						САРАЕВО, Босна и Херцеговина (БиХ) - В четвъртък (10 януари) генералният серетар на НАТО Яп де Хоп Схефер каза на външния министър на БиХ Свен Акалай, че Индивидуалният план за действие за партньорство (ИПДП) на страната е бил одобрен. ИПДП се смята за първата стъпка по пътя към получаването на статут на кандидат за членство в НАТО. В своето писмо Да Хоп Схефер е подчертал, че НАТО смята БиХ за важен партньор и ще продължи да подкрепя реформите в страната.
						Междувременно в четвъртък БиХ подписа меморандум за разбирателство с ЮФОР, който разрешава на персонала на ЕС да използва военни съоръжения за провеждане на тренировки, учения и различни операции. (Дневни Аваз - 11/01/08; Уебсайт на СВП, РТРС, Фена, НТВ Хаят - 10/01/08)
