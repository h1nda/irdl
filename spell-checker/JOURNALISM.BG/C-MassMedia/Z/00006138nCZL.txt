Полицията обезвреди бомба с часовников механизъм в Прешево
02/03/2003
 
БЕЛГРАД, Сърбия-Черна гора -- В събота (1 март) полицията откри 2,5-килограмово експлозивно устройство в близост до полицейската служба в Прешево, южна Сърбия. Бомбата е била поставена на оградата, разделяща сградата на полицията от съседното училище. Кметът на Прешево осъди деянието, като го нарече дело на най-тъмните субекти от обществото. Устройството, представляващо бомба с часовников механизъм, е било открито по-малко от 30 минути преди да избухне. (АП, АФП, Tанюг, Б92 - 01/03/03)
