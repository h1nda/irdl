Българският министър на образованието каза, че наводненията няма да попречат на започването на учебната година
					24/08/2005
					 
						СОФИЯ, България -- В сряда (24 август) новият министър на образованието на страната Даниел Вълчев обеща, че новата учебна година ще започне на 15 септември за всички ученици въпреки затрудненията, причинени от наводненията. Той каза по бТВ, че общо 331 училища в цялата страна са засегнати от наводненията, но изрази надежда, че повечето от сградите ще бъдат възстановени до средата на септември. В някои случаи учениците може да бъдат пренасочени към съседни училища. 
						Други новини - Българският министър по въпросите на ЕС Меглена Кунева се срещна във вторник в Солун с гръцкия заместник-министър на външните работи Янис Валинакис. Той отново потвърди подкрепата на страната си за приемането на България в ЕС по график през януари 2007 г. (бТВ, Дневник - 24/08/05; АНА, МПА, Уеб-сайт на българското правителство - 23/08/05)
