Организаторите на рокфестивал започнаха кампания срещу новата цена на визите за ЕС
					20/04/2006
					 
						БЕЛГРАД, Сърбия и Черна гора -- Организаторите на един от най-големите рокфестивали в света започват кампания срещу новата по-висока цена на визите за ЕС. Увеличението на цената от 35 евро на 60 евро ще засегне гражданите на Албания, Босна и Херцеговина, Македония и Сърбия и Черна гора. Неправителствената организация "Граждански договор" и фестивалът ЕКСИТ приеха съвместна декларация, в която нарекоха поскъпването "нова тухла в шенгенската стена". Двете групи призовават хората от ЕС да запишат на родния си език фразата "Не на 60 евро" и да изпратят цифровите записи като приложения към електронни писма на организаторите на протеста. "След като съберем тази фраза на всичките 20 официални езика на ЕС, ще направим танцова мелодия и ще я разпространим сред радиостанциите, клубовете и диджеите из цяла Европа," се казва в декларацията. (АФП - 19/04/06)
