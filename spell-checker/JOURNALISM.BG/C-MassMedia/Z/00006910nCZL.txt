България подкрепя вдигането на санкциите срещу Ирак
12/05/2003
 
СОФИЯ, България -- Външният министър Соломон Паси заяви в събота (10 май), че неговата страна ще подкрепи САЩ и Великобритания в тяхната инициатива за вдигане на санкциите срещу Ирак. България, която е непостоянен член на Съвета за сигурност на ООН, е един от най-твърдите привърженици на ръководената от САЩ кампания за разоръжаване на режима на Садам Хюсейн.
В други новини: финансовият министър Милен Велчев нареди в събота да се проведе разследване по повод твърденията, че директорката на митницата на летище "София" Боряна Емилова е била замесена в контрабандна мрежа. Тя е била временно отстранена от заемания пост. Според съобщения в местната преса нейното име се е появило в изработен наскоро доклад на вътрешното министерство за организираната престъпност. ( Стандарт, Дневник, Труд - 12/05/03; АФП, БНТ, бТВ - 10/05/03)
