Албания ще поеме ротационното председателство на ЦЕИ през 2006 г. 
					29/11/2004
					 
						ПОРТОРОЖ, Словения -- По време на годишната среща на върха на Централно-европейската инициатива (ЦЕИ) бе решено Албания да поеме ротационното председателство през 2006 г. Участниците се споразумяха освен това, ЦЕИ да бъде председателствана от Беларус през 2007 г. и от България през 2008 г. Останалите четири членки, които не са председателствали организацията -- Молдова, Румъния, Сърбия-Черна гора и Украйна -- ще поемат тези функции съответно след 2008 г. ЦЕИ е форум за политическо, икономическо и социално сътрудничество, целящо приближаване на държавите към ЕС. 
						Други новини: Хърватия бе приета в Организацията на франкофонските държави със статут на наблюдател. Посланикът на Хърватия в Париж Божидар Гагро заяви, че това ще отвори нови възможности за сътрудничество с франкофонските държави. (АТА, ХИНА - 27/11/04; СТА - 26/11/04)
