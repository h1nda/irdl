Луначек заяви, че ЕК трябва да започне процес на либерализиране на визовия режим с Косово
					12/10/2010
					 
						ПРИЩИНА, Koсово -- Европейската комисия (ЕК) скоро ще трябва да започне процеса за либерализиране на визовия режим с Прищина, заяви в понеделник (11 октомври) Улрике Луначек, докладчик на Европейския парламент (ЕП) за Косово. Включването в т.н. бял Шенгенов списък ще даде възможност на гражданите да пътуват до страните на ЕС без визи. В противен случай, каза Луначек, Косово ще остане гето в региона, особено след като за Албания и Босна и Херцеговина скоро ще бъде премахнат визовия режим. 
						В други новини от понеделник се съобщава, че Министерството за европейска интеграция и Службата за контакти на Европейската комисия (СКСК) са въвели онлайн платформа, която ще направи всички дарения на ЕС прозрачни за обществото. Министърът за европейска интеграция на Косово Бесим Бекай определи платформата като модел за страните в региона, която ще даде възможност за координиране и управление на донорството. Официални представители на СКСК заявиха, че тя ще даде възможност на обществото да разбере как се управляват даренията в Косово. Министерството за европейска интеграция ще контролира платформата. (Експрес, Коха Диторе, Koсова Сот, Laйм - 12/10/10; RTK, Koхавижън, Koсовалайв - 11/10/10)
