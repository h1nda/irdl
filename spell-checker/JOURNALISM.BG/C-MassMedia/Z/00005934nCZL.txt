Гръцкият външен министър се консултира с колегите си от Франция и Швеция
10/02/2003
 
АТИНА, Гърция -- В понеделник (10 февруари) се очаква външният министър Георгиос Папандреу да се консултира по телефона с френския и шведския си колега относно евентуална военна операция в Ирак. Гърция, която е временен председател на ЕС, се опитва да постигне обща позиция по въпроса. Франция и Германия се противопоставят на действия срещу Ирак, докато Великобритания, Испания, Португалия, Италия и Холандия подкрепиха САЩ в специална декларация. (Атинска новинарска агенция, БТА - 09/02/03)
