Европейската комисия ще помогне на Албания да осъществи реформите
					06/05/2008
					 
						БРЮКСЕЛ, Белгия -- ЕС даде пълната си подкрепа на Албания в понеделник (5 май) за завършване на реформите, целящи интегрирането на страната в Съюза. Председателят на Европейската комисия Жозе Мануел Барозу заяви пред албанския премиер Сали Бериша в Брюксел, че той трябва да направи повече, ако страната му желае да започне преговори за присъединяване към ЕС. "Аз уверих [Бериша], че Европейската комисия ще осигури финансова помощ, както и помощ в други области", каза Баразу и добави, че е още твърде рано да се определя дата за присъединителни преговори с Албания. (Панорама - 06/05/08; КЛАН, БолкънУеб, ТопЧенъл, AП - 05/05/08)
