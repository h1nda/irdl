Катер каза, че КФОР няма да допусне никакви форми на насилие в Косово
					22/05/2007
					 
						БЕЛГРАД, Сърбия -- Командващият на КФОР генерал-лейтенант Роланд Катер каза, че неговите служители работят упорито за стабилизиране на обстановката на сигурност в Косово и няма да позволят никаква форма на насилие там. В интервю за последното издание на сръбското списание "Евроатлантически преглед" Катер определи настоящата ситуация в Косово като спокойна и отбеляза, че е налице спад на етнически мотивираното насилие. В същото списание ръководителят на Многонационалната оперативна група "Изток" в състава на КФОР и командващ на частите на САЩ в Косово, бригаден генерал Дъглас Б. Иърхарт, каза, че етническите екстремисти представляват най-голямата заплаха за сигурността. (Блиц, Глас явности - 22/05/07; РСЕ, Телеграфи, Бета, АП - 21/05/07)
