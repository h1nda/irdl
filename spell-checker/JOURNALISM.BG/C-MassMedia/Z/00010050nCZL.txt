Хърватска медия съобщава за нови обвинителни актове на Трибунала на ООН
05/03/2004
 
ЗАГРЕБ, Хърватия -- Националната телевизия съобщи в четвъртък (4 март), че Трибуналът на ООН за военни престъпления е повдигнал обвинения срещу двама генерали от запаса, Иван Чермак и Младен Маркац. Макар и да няма официално потвърждение, телевизията съобщи, че генералите са получили съдебните документи миналата седмица. Двамата генерали, с които са разговаряли съдебните следователи, са казали пред местните медии, че при обвинение ще се предадат на съда в Хага. Те са обвинени за участие в зверства срещу сърби, когато хърватските части успяват да си върнат областта Книн през 1995 г. Чермак е бил местният цивилен администратор, а Маркац е командвал части на специалната полиция по време на операция с кодово наименование "Буря". (АФП, ХИНА, Хърватска ТВ - 04/03/04)
