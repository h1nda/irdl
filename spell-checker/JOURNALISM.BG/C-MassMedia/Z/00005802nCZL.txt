ООН и Хърватска изправиха пред съда заподозрян военнопрестъпник
29/01/2003
 
ХАГА, Холандия -- Бившият лидер на сърбите в Хърватска Милан Мартич се яви пред международния трибунал във вторник (28 януари) и пледира за невинност по 15 обвинения във военни престъпления и престъпления против човечеството. Мартич е обвинен в организирането на убийствата на стотици хървати и мюсюлмани, включително жени и деца. Преди това той бе подведен под отговорност за даването на заповеди за бомбардирането на Загреб през 1991 г. и за други престъпления срещу несръбското население на Хърватска и Босна и Херцеговина. Той се предаде на трибунала миналата година. Също във вторник, хърватското правителство повдигна свое собствено обвинение срещу Мартич и командващия неговата армия Милан Челекетич за бомбардировките над Загреб, Карловац и Ястребарско. (АФП - 28/01/03)
