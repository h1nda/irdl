Три малки бомби избухнаха в Атина, не се съобщава за пострадали 
					08/06/2007
					 
						АТИНА, Гърция -- Три самоделни бомби избухнаха в Атина рано сутринта в петък (8 юни). Едната е повредила автобус, принадлежащ на немско-гръцко училище. Другите две са били хвърлени срещу леки коли, паркирани пред офиси на дилъри на "Опел" и "Мерцедес-Бенц" в Атина. Всички нападения са станали в рамките на десет минути едно от друго, но не са причинили наранявания. Полицията заяви, че атаките може да са свързани със срещата на високо равнище на Г-8, която се провежда в германски курорт. 
						Други новини -- В четвъртък гръцки съд започна изслушванията по дело за екстрадиция срещу австралийския наркобарон Тони Мокбел, който бе арестуван в Атина по-рано през седмицата въз основа на международна заповед за арест. Той ще отговаря по обвинения в убийство и трафик на наркотици в Австралия. (Катимерини, АП, ДПА, АФП - 08/06/07)
