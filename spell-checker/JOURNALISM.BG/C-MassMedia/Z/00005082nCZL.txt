Сръбската управляваща коалиция подкрепя Кощуница
14/11/2002
 
БЕЛГРАД, Югославия -- Висш член на управляващата коалиция на ДОС съобщи за медиите в сряда (13 ноември), че блокът от 17 партии ще подкрепи Воислав Кощуница за президент на Сърбия. Велимир Илич каза, че представители на ДОС ще се срещнат с настоящия югославски президент в четвъртък, за да обсъдят кандидатурата на Кощуница. Той допълни, че ДОС ще номинира Драголюб Мичунович, ако Кощуница реши да не участва в изборите следващия месец. (AФП - 13/11/02)
