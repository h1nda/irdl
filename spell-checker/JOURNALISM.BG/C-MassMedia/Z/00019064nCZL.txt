Шварц-Шилинг посети Брюксел и лобира за облекчаване на визовия режим на ЕС за граждани на БиХ
					27/06/2006
					 
						БРЮКСЕЛ, Белгия -- Върховният представител Кристиан Шварц-Шилинг лобира за облекчаване на визовия режим на ЕС за граждани на Босна и Херцеговина (БиХ) по време на разговори с еврокомисарите по правосъдието и разширяването, Франко Фратини и Оли Рен, в Брюксел в понеделник (26 юни). Той каза пред представителите на ЕС, че облекчаването на процеса за бизнесмени, студенти и научни работници ще помогне за запазване на импулса към евроатлантическа интеграция.
						Други новини -- Прокуратурата на БиХ сключи споразумение с предполагаем съучастник в терористичен заговор за самоубийствени атентати в Дания. Амир Байрич е един от петимата задържани в кантона Сараево през ноември. Ако се признае за виновен, той ще получи по-малка присъда. (Дневни Аваз - 27/06/06; Източници на СВП, РТРС, ПБС БиХ, НТВ Хаят - 26/06/06)
