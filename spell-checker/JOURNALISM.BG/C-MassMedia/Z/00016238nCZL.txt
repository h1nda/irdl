Министърът на външните работи на Албания е на посещение в Гърция 
					12/10/2005
					 
						ТИРАНА, Албания – Министърът на външните работи Бесник Мустафай каза във вторник (11 октомври), че посещението му в Атина тази седмица цели осигуряване на подкрепата на Гърция за кандидатурата на страната му за членство в ЕС. Тирана води преговори със съюза по Споразумение за стабилизация и асоцииране от повече от две години. В сряда Мустафай взе участие в среща на дипломати от региона и пое ангажимента да работи за подобряване на правата на гръцкото малцинство в Албания.
						Също във вторник цялото ръководство на опозиционната Социалистическа партия (СП) подаде оставка по искане на новия ръководител на СП Еди Рама. Той възнамерява да реорганизира партията. (Албейниън нюз - 12/10/05; АП, МПА - 11/10/05)
