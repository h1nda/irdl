Лидерите на страните от Централна и Югоизточна Европа заявяват, че единствената възможност за Балканите е интеграция в ЕС
					04/05/2008
					 
						ОХРИД, Македония -- Интеграцията в ЕС е единствената политическа алтернатива за Западните Балкани, заключиха държавните глави на страните от Централна, Източна и Южна Европа в събота (3 май) в края на двудневната им среща на върха в Охрид. Македонският президент Бранко Цървенковски бе домакин на срещата на лидерите на 18 страни в региона. Той каза, че участниците са се споразумели да положат допълнителни усилия за гарантиране на стабилността и просперитета на Балканите. Страните-кандидатки за членство в ЕС трябва да ускорят необходимите реформи с подкрепата на Съюза, добави той. Участниците в срещата на върха също бяха единодушни, че икономическото развитие и просперитет са главните приоритети. По въпроса за Косово, макар че участниците поддържаха различни позиции за независимостта, Цървенковски заяви, че всички са единодушни по въпроса за необходимостта от стабилност. (AФП, Maкфакс, MИА - 03/05/08)
