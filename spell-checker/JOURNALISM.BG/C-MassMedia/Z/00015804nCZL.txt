Турция е домакин на епохална среща на министри от Пакистан и Израел 
					02/09/2005
					 
						ИСТАНБУЛ, Турция -- В четвъртък (1 септември) град Истанбул бе домакин на епохална среща между израелския министър на външните работи Силван Шалом и пакистанския му колега Куршид Мехмуд Касури. Двете страни определиха събитието като дипломатически пробив и изразиха надежда, че то ще отбележи нова стъпка в мирния процес в Близкия Изток.
						Също в четвъртък турският премиер Реджеп Тайип Ердоган отлетя за Неапол, Италия, където ще получи награда за усилията си за укрепване на културните връзки. След това той ще отпътува за северния град Комо, за да присъства на форума "Амброзети", международна среща на върха, на която ще се съберат държавни ръководители, висши представители на европейски институции и други експерти. Тази година на форума ще се обсъждат последните икономически и политически събития в ЕС. (Търкиш дейли нюз, ИРНА, НТВ - 01/09/05)
