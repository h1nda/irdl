Членове на ПКК се предадоха, за да подкрепят реформите в Турция
					20/10/2009
					 
						АНКАРА, Турция -- Група от 34 членове на терористичната Кюрдска работническа партия (ПКК) пристигнаха в Турция от Северен Ирак в понеделник (19 октомври) и се предадоха на местните власти като жест на помирение, последвал призив на техния лидер Абдула Йоджалан, който се намира в затвора. Сред самоопределилите се като "група на мира" кюрди има 26 души от бежанския лагер в Махмур и осем от планината Кадил, където се намират основните лагери на ПКК. Общо 400 души са изразили интерес за участие в подобни групи, които бяха сформирани, след като правителството в Анкара предприе инициатива за даване на повече права на кюрдското малцинство в Турция. Групата от понеделник, включваща девет жени и четири деца, беше разпитана от следователи, които според съобщенията са решили да задържат петима души и да освободят останалите.
						Хиляди хора, включително депутати от прокюрдската Партия на демократичното общество и лидерът й Ахмет Тюрк, се събраха, за да посрещнат групата. (АП, Хюриет, Би Би Си - 20/10/09; НТВ, Си Ен Ен Тюрк, Ал Джазира, ДПА, АП, Би Би Си, Синхуа - 19/10/09)
