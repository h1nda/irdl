Олимпиада: Хърватия и Черна гора печелят в баскетбола и водната топка
					12/08/2008
					Хърватия продължава да поваля противниците си в мъжкия баскетбол, а черногорският мъжки отбор по водна топка отстрани Канада.
					 
						
Хърватският мъжки отбор по баскетбол остава непобедим. [Гети Имиджис]
						
						Албанската щангистка Ромела Бегай завърши шеста при жените в категория до 58 кг на финала във вторник (12 август) с общ резултат 216 кг (98, 118). Златният медал бе присъден на китайката Чен Янчин, която постигна 244 кг (106, 138) и счупи два световни рекорда. Румънката Роксана Кокош завърши на осмо място. 
						*** 
						
						Хърватия продължава да бъде без загуба в мъжкия баскетбол, като надделя с 85:78 в оспорван мач срещу Русия във вторник. Отборът ще се срещне с Литва в четвъртък. Мъжкият отбор по хандбал на Хърватия междувременно победи Бразилия с 33:14. 
						*** 
						
						Гърция надви Германия с 87:64 в мъжкия баскетбол във вторник, побеждавайки отбор с участието на Дирк Новицки. Звездата от Ен Би Ей и петкратен „Европейски играч на годината” отбеляза само 13 точки и шест борби. При женския волейбол Гърция загуби от Австралия с 8:6. 
						*** 
						Мъжкият отбор по водна топка на Черна гора с прозвището „Червените акули” разби Канада с 12:0. Черна гора е настоящият европейски шампион в този спорт. 
						 *** 
						Женският отбор по волейбол на Сърбия отстрани с лекота Алжир (25-14, 25-13, 25-13). В стрелбата Стеван Плетикосич завърши седми при финала на мъжете на 10 м с въздушна пушка с общ резултат 697.7 (595, 102.7). Златният медал бе присъден на Абхинав Биндра от Индия, който спечели 700.5 точки (596, 104.5). 
						*** 
						
						Румънската плувкиня Камелия Алина Потек зае шесто място на финала на 400 м свободен стил за жени с време 4:04.66. Златният медал бе присъден на Ребека Адлингтън от Великобритания (4:03:22). Междувременно във вдигането на тежести Антониу Бучи завърши четвърти в надпреварата при мъжете до 62 кг. Той вдигна 130 кг в изхвърлянето и 165 кг в изтласкването. Китаецът Жанг Шангшанг взе златото с резултати 143 кг в изхвърлянето и 176 кг в изтласкването. 
						
						Различни източници
