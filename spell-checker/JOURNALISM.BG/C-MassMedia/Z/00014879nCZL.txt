Ръководителят на ЮНМИК и сръбският премиер обсъдиха въпроси, свързани с Косово
					12/06/2005
					 
						БЕЛГРАД, Сърбия-Черна гора -- На среща в Белград в петък (10 юни) ръководителят на ЮНМИК Сьорен Йесен-Петерсен и сръбският премиер Воислав Кощуниница разговаряха отново за Косово. Медиите цитират Йесен-Петерсен да казва, че са постигнати напредък и позитивно развитие в сътрудничеството между Белград и Прищина. Той подчерта отново, обаче, важността на участието на косовските сърби в институциите на провинцията. Кощуница от своя страна повтори неудовлетворението на сръбското правителство от изпълнението на международно установените стандарти, особено на тези за завръщането на бежанците.
						В петък омбудсманът на Косово Антони Новицки изрази тревогата си във връзка с положениетео на завърналите се сръбски бежанци в Брестовник, Бело Поле и Граце. След като обиколи селищата, Новицки заяви, че бежанците са лишени от най-основните ресурси и всякаква възможност за работа. (Политика - 11/06/05; Б92, КосоваЛайв - 10/06/05)
