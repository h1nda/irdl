Албанските власти спират продажбата на държавния телеком 
					17/10/2005
					 
						ТИРАНА, Албания -- Според съобщенията властите са спрели приватизационната сделка за 76 % от оператора на стационарни телефонни услуги "Албтелеком". В края на миналата седмица парламентът не успя да ратифицира договора за продажба, подписан с турски консорциум в средата на юни. Според съобщения в медиите законодателният орган, доминиран от управляващата Демократическа партия, е отказал да одобри сделката, подписана с "Тюрк телеком - Чалък енержи" от бившото социалистическо правителство. Социалистите (СП) протестираха срещу отмяната, отбелязвайки, че сделката е била наблюдавана от западен консултант и одобрена от Световната банка. 
						Други новини -- Близо една трета от председателството на СП бе заменено в събота (15 октомври) на заседание на Генералния управителен съвет. Реорганизацията бе осъществена по искане на новия лидер на СП Еди Рама, който заяви, че партията се нуждае от сериозна реформа след загубата си на парламентарните избори през юли. (Албейниън нюз - 16/10/05; Би Би Си нюз, УПИ - 14/10/05)
