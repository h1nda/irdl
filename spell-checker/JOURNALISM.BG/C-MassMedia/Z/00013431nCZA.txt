ЕУФОР продължава операцията на СФОР"Жътва"
					31/01/2005
					ЕУФОР продължава да събира оръжие от местните хора в БиХ, поемайки в свои ръце замислена и реализирана от НАТО програма за събиране на оръжие под кодовото название "Жътва". 
					От Бет Кампшрор за Southeast European Times в Сараево - 31/01/05
 
					 
						
Босненско сръбски войник оглежда оръжие, събрано в рамките на операция "Жътва" през април 2004 г. ЕУФОР, които поеха мисията в БиХ, продължават програмата "Жътва". [AФП]
						Мироопазващите сили на НАТО в Босна и Херцеговина (БиХ) приключиха мандата си, но това не означава, че дългосрочната операция за събиране на оръжие от времето на войната е прекратена. Силите на ЕС (ЕУФОР) продължават операцията под същото наименование и със същата цел - да предадат в крайна сметка изпълнението на тази задача на местните власти. 
						Тъй като хиляди хора в Боснаи Херцеговина ( БиХ) са запазили в свое владение оръжие и боеприпаси след края на конфликта от 1992-1995 г., СФОР започнаха операция "Жътва" в края на 90-те години на миналия век с оглед събирането на тези и други оръжия. Всеки, който доброволно предаде оръжието си, ще бъде напълно амнистиран. 
						Силите на ЕУФОР, които поеха мироопазващите функции в началото на декември, продължиха без забавяне операцията. През първите шест седмици от своя мандат ЕУФОР проведоха операции "Жътва" из цяла БиХ и събраха 1 500 единици малки оръжия, 200 000 пълнители с боеприпаси, 2 000 ръчни гранати, 100 мини и 300 кг експлозиви. 
						Цифрите, заяви говорител на ЕУФОР, са съпоставими с постигнатото от СФОР и показват, че е имало смисъл да се продължи операцията. 
						"Целите на операциите от тип "Жътва" са еднакви както за ЕУФОР, така и за СФОР," заяви говорителят на ЕУФОР генерал-лейтенант Крис Пърсивал. "Незаконното оръжие преставлява риск. То може да се използва и от престъпници. Непрекъснатият приток на оръжие не намалява и това продължава да бъде проблем. " 
						ЕУФОР има три различни типа операции "Жътва". При пъривя тип силите известяват града или квартала, че частите ще дойдат в определен ден и че хората могат да оставят оръжието си в събирателния пункт в този ден. Войниците могат и да чукат на вратите и да питат дали някой има оръжие за предаване. Всеки, който предаде оръжие при този тип операции няма да има неприятности, тъй като амнистията продължава да бъде в сила. 
						Третият тип е базиран върху информация, което означава, например, че частите действат след като някой докладва на един от 45 пункта за връзка и наблюдение (ПВН) из цялата страна за наличието на скривалище на оръжие. Екипите на тези ПВТ пунктове - където войници живеят в местна къща - помагат и дават съвети на местната полиция за начина, по който се провежда операция тип "Жътва". 
						Радован Пеич, говорител на Центъра за обществена сигурност в Източно Сараево (ЦОС) в Пале, каза, че повишилото се обществено одобрение към местната полиция е друга причина за факта, че операциите "Жътва", провеждани два пъти в месеца, дават резултати. 
						"Голям брой откраднати МПС биват връщани, ние се борим с икономическата и друга сериозна престъпност," каза той. "Броят на неразкритите престъпления, смущаващи обществения ред и покой, става все по-малък. Общият обем на работата ознава, че гражданите все повече се доверяват на своята полиция." 
						ЦОС за Източно Сараево работи заедно с ЕУФОР за провеждане на голяма операция "Жътва" в средата на февруари. Пеич не констатира промени в "Жътва" след като ЕУФОР пое от НАТО през декември изпълнението на операциите. 
						"Не виждам особени разлики. Ние продължаваме да развиваме добро сътрудничество с ЕУФОР," каза той. 
						Сътрудничеството между определен Център за обществена сигурност и ЕУФОР е онова, което преследват миротворците, придвижвайки се към дългосрочната цел да предадат изцяло изпълнението на задачите на местните органи.
