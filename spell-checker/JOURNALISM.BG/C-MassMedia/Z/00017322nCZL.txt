Командващият ЕУФОР ще посети Белград за разговори със Сърбия-Черна гора 
					22/01/2006
					 
						САРАЕВО, Босна и Херцеговина (БиХ) -- Според съобщения в медиите командващият ЕУФОР Джан Марко Киарини ще посети Белград в понеделник (23 януари), за да обсъди двустранното сътрудничество с властите на Сърбия-Черна гора. В съботния брой на сараевския всекидневник "Дневни аваз" се съобщава, че посещението се очаква да доведе до подписването на споразумение, което ще позволи транзитното преминаване на войски на ЕУФОР през територията на федералния съюз в случай на извънредни обстоятелства в региона. Подобно споразумение бе сключено между Белград и НАТО миналата година. (Дневни аваз, Танюг - 21/01/06)
