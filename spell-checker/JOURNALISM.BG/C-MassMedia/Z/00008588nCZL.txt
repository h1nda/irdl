Говорителят на НАТО заяви, че Македония има амбициозна програма за реформи
05/10/2003
 
СКОПИЕ, Македония -- Говорителят на НАТО Марк Лейти каза пред А1 ТВ в петък (3 октомври), че Македония има амбициозна програма за реформи, насочена към пълноправно членство в НАТО. Полагат се истински усилия, но предстои дълъг път, заяви Лейти. Той добави, че засега е трудно да се посочи точна дата за влизане на страната в НАТО.
В други новини, военният министър Владо Бучковски заяви, че в началото на февруари парламентът трябва да приеме стратегия за национална отбрана - ключов документ за членство в НАТО. Той участва в двудневна кръгла маса по въпросите на сигурността заедно с десетки местни и чуждестранни експерти и парламентаристи. (A1 TВ - 03/10/03)
