Екстремисти от ПКК убиха 13 турски военнослужещи
					08/10/2007
					 
						АНКАРА, Турция -- Тринадесет турски войници загинаха в неделя (7 октомври) при сблъсъци между силите за сигурност и членове на Кюрдската работническа партия (ПКК) в провинция Шърнак край границата с Ирак. В репортажи на местните медии нападенията бяха описани като едни от най-големите и най-жестоките атаки срещу турската армия от години насам. По-рано същия ден турски военни убиха член на ПКК в Шърнак.
						Други новини -- В неделя най-малко четирима души бяха ранени при експлозия в Истанбул. Според репортажите взривното устройство е било поставено в контейнер за смет. Досега никой не е поел отговорност за взрива. (Хюриет, Сабах, Милиет, Радикал, Заман, Блумбърг, Си Ен Ен, Уошингтън Таймс - 08/10/07; АФП, Анадолска информационна агенция, Би Би Си, Ройтерс, Ал Джазира, Гласът на Америка, АП, ДПА, РИА Новости, Си Ен Ен Търк - 07/10/07)
