Лидерът на "Ветевендосе" бе задържан за разпит на македонската граница
					06/05/2009
					 
						ПРИЩИНА, Koсово -- Лидерът на движението на Косово "Ветевендосе" (Самоопределение), Албин Курти бе задържан за кратко на граничния пункт Блаче между Косово и Македония късно във вторник (5 май). Властите са го задържали за разпит, заяви говорителят на Министерството на вътрешните работи на Македония Иво Котевски. Курти е пътувал към Македония, за да помогне за честването на третата годишнина на гражданското движение "Згоху", базирано в Скопие. Той е заявил пред медиите в Прищина, че македонските инспектори са носели оръжие, докато са го разпитвали в тъмна стая. "Те ми казаха: "Няма никаква причина да идвате тук и да говорите за правата на албанците", каза Курти. (Коха Диторе, Епока е ре - 06/05/09; Кохавижън, РТК - 05/05/09)
