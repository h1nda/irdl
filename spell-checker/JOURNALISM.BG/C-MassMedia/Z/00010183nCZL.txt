Комитетът за асоцииране на Турция с ЕС провежда 112-то си заседание
17/03/2004
 
БРЮКСЕЛ, Белгия -- Комитетът за асоцииране на Турция с ЕС проведе 112-то си заседание в Брюксел във вторник (16 март). Фокусът бе върху стъпките, които Турция трябва да предприеме за хармонизиране на митническите си разпоредби, както и върху правните и конституционни поправки, необходими за подготовката на преговорите за присъединяване към ЕС.
Също във вторник, в Турция започна заседание на Политико-военния управляващ комитет на Многонационалните мирни сили в ЮИЕ и на Процеса на министрите на отбраната от ЮИЕ. Участват представители на Албания, България, Хърватия, Гърция, Италия, Македония, Румъния, Словения, Турция, САЩ, НАТО и ОССЕ. (Анадолска агенция, НТВ, АП, АФП, Ройтърс - 16/03/04)
