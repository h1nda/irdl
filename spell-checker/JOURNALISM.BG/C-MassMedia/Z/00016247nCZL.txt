Прокуратурата на БиХ сформира екип за разследване на престъпленията в Сребреница 
					13/10/2005
					 
						САРАЕВО, Босна и Херцеговина (БиХ) -- В сряда (12 октомври) прокуратурата на БиХ съобщи, че е сформирала екип за разследване на военните престъпления, извършени в Сребреница през юли 1995 г. На специално звено от Държавната агенция за информация и охрана на БиХ ще бъде възложено да помага на прокурорите в тяхната работа. По-рано в сряда двете институции сключиха споразумение за сътрудничество при разследване на военни престъпления и случаи на организирана престъпност. 
						Други новини -- Проект за създаване на централна база данни за чужденците в БиХ бе представен в сряда в Сараево. Европейската комисия (ЕК) и Международната организация по миграция ръководят инициативата. Очаква се системата да заработи до края на годината. 
						Също в сряда ЕК и Висшият съдебен и прокурорски съвет на БиХ подписаха споразумение за помощ в размер на 2,5 млн. евро. Средствата, предоставени от ЕК, ще се използват за модернизиране и преструктуриране на съдебната система на БиХ и за обучение на съдии и прокурори. (Фена, ПБС БиХ - 12/10/05)
