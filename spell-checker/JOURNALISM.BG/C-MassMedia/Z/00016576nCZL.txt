Гръцките държавни служители започнаха обща стачка
					11/11/2005
					 
						АТИНА, Гърция -- В четвъртък (10 ноември) държавните служители в Гърция започнаха 24-часова обща стачка с искания за по-високи заплати. Бяха отменени вътрешните и международните полети, училищата бяха затворени, а болниците приемаха само спешни случаи. Държавните училища ще останат затворени и в петък заради 48-часовата стачка на учителите. 
						Други новини -- Парламентарната комисия по социални въпроси покани висши държавни ръководители и журналисти на обяд следващата седмица, на който ще се сервират птичи продукти. Целта на тази стъпка е да се успокои обществеността след паниката от появата на птичи грип през октомври, която се оказа фалшива. Въпреки това продажбите на птиче месо остават ниски. (Катимерини, МПА, АНА, АФП - 10/11/05)
