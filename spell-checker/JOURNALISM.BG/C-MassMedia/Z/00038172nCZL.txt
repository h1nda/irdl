Израел е загрижен от турските планове за нова флотилия с помощи за Газа 
					14/04/2011
					
						ЙЕРУСАЛИМ, Израел -- В сряда (13 април) външното министерство изрази загриженост във връзка плановете на турска хуманитарна организация да изпрати нова флотилия с помощи за Газа идния месец. [Израелският] посланик [в Анкара Габи Леви] изрази пред своите турски колеги нашата загриженост във връзка с изпращането на флотилия в подкрепа на "Хамас" през следващите месеци”, заяви говорителят на министерството Игал Палмор. Според съобщенията хуманитарната организация "Фондация за човешки права и свободи и хуманитарна помощ" (ИХХ) планира изпращането на голяма флотилия, за да бъде отбелязана годишнината от миналогодишната израелска проверка. Израелски командоси се качиха на борда на шест кораба на 31 май 2010 г., което доведе до смъртта на девет турски активисти. Флагман на тазгодишната флотилия се очаква отново да бъде „Мави Мармара”, който ще бъде придружаван от 15 кораба и почти 1 000 активисти от различни страни. Медиите съобщиха, че Израел е поискал от Турция да помогне за спирането на флотилията. (Заман - 13/04/11; Хюриет - 12/04/11)
