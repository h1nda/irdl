Новата антикорупционна стратегия в Македония може да дублира съществуваща инициатива
13/05/2003
Правителството на Македония повежда борба с престъпността и корупцията, като започва от най-високите етажи. Но не дублира ли тази нова програма инициатива, предложена от вече съществуваща държавни комисия?
От Слободанка Йовановска за Southeast European Times в Скопие -13/05/03
 
 
Последните няколко години бяха рай за корумпираните политици в Македония. Огромни суми пари бяха раздавани на парламентаристи, обществени средства бяха прехвърляни в частни джобове, държавни предприятия бяха продавани на чужди инвеститори на изкуствено занижени цени, а митнически служители вземаха подкупи, вместо да контролират границата. Корупцията бе толкова всепроникваща, че в свой неотдавнашен доклад Интърнешънъл Крайсиз Груп посочи, че " всяка държава има своя мафия, но в Македония мафията си има своя държава."
Новото правителсттво, което дойде на власт през септември 2002 година, пое ангажимент да се пребори с корупцията и организираната престъпност. Осем месеци по-късно списъкът на висшите партийни функционери, които са обект на следствени действия или са зъдържани, е дълъг. Той включва редица високопоставени представители на ВМРО-ДПМНЕ и Демократическата партия на албанците, бивш министър, генерални директори на държавни предприятия, членове на парламента и директори на обществени институции.
През април правителството лансира нова антикорупционна стратегия, която то възнамерява да представи в парламента. То планира да използва тази стратегия като база за конституционни и законодателни промени ,които ще осигурят правните механизми за наказание и ще премахнат условията за корупция по високите етажи на властта и в публичната администрация.
В рамките на тази инициатива агенти на тайните служби ще следят личните доходи и състояние на политици, съдии, прокурори, митничари, полицаи, данъчни инспектори и представители на други професии, които се считат за най-корупционни в Македония. Висши длъжностни лица в изпълнителната власт няма да се радват на политически имунитет както досега. Ще бъдат създадени нови институции за контрол върху даренията за политическите партии, а новосъздаден съвет ще бъде упълномощен да освобождава или назначава пожизнено прокурори и съдии.
Макар и все още без одобрението на парламента, стратегията предизвика смесена обществена реакция особено след като в страната вече има комисия за борба срещу корупцията. Тя наскоро организира форум, на който се събраха 40 експерти от Македония и Съвета на Европа с цел изготвяне на собствена антикорупционна програма от тази комисия. Председателката на комисията Слажана Тасева счита, че предложенията на правителството само отчасти биха адресирали сложния проблем с корупцията. Президентът на македонската неправителствена организация "Трансперънси" Зоран Ячев изразява подобно мнение. Той казва, че "стратегията е просто имитация на други инициативи, които са се оказали неефикасни в други държави."
"Не може да става сравнение между това правителство и предишното по отношение на корупцията," посочва той. " Смятам, че това правителство има силна политическа воля да спре корупцията. Въпросът е колко ще издържи тази ангажимент?"
Според Ячев може да се очаква неотслабващ натиск от международната общност за борба срещу корупцията и организираната престъпност, така че правителството няма да има друг избор. Той твърди обаче, че тези усилия в Македония трябва да бъде координирани, а да не се дублират; за да бъдат те ефективни, правителството трябва да се фокусира върху инициативите на комисията.
