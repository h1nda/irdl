Албанският вътрешен министър Баша обеща строги мерки срещу трафикантите
					31/03/2010
					 
						ТИРАНА, Албания -- Министърът на вътрешните работи Лулзим Баша каза, че Албания ще продължи да се бори с нелегалния трафик на хора и ще предлага безусловна подкрепа на жертвите му. На конференция за трафика на хора във вторник (30 март) той подчерта усилията на Албания за изправяне на трафикантите пред правосъдието, както и за конфискация на техните имоти и авоари и за укрепване на законодателството в защита на свидетелите. (Старт, Телеграфи, Нюз 24 - 30/03/10)
