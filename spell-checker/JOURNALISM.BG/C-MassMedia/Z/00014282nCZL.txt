Офицер от македонската полиция пледира в Хага, че е невинен 
					19/04/2005
					 
						ХАГА, Холандия -- 30-годишният Йохан Таркуловски, офицер от македонската полиция, пледира, че е невинен по обвинения в убийство и малтретиране на задържани, по време на заседание на Трибунала на ООН в Хага в понеделник (18 април). Той бе ръководител на специално полицейско звено, което е безчинствало в село Люботен близо до Скопие през август 2001 г. Няколко жители от албански етнически произход са били убити по време на операцията. 
						Други новини: Вуядин Попович, бивш офицер от босненско-сръбската армия, се яви пред съда на ООН в понеделник и пледира, че е невинен по обвинения в геноцид и престъпления срещу човечеството. Той е служил в корпуса "Дрина", който носи отговорност за по-голяма част от екзекуциите на мюсюлмани в Сребреница през юли 1995 г. (Ройтърс, AФП, Фена, ПБС БиХ - 18/04/05)
