Части на ЕС претърсиха дома на предполагаем сътрудник на Караджич
					07/05/2007
					 
						САРАЕВО, Босна и Херцеговина (БиХ) -- Части на ЮФОР претърсиха в понеделник (7 май) дома на мъж, заподозрян, че помага на бившия босненски сръбски политически лидер Радован Караджич да избегне задържане и екстрадиция в Хага. В свое изявление ЮФОР посочи, че по време на обиска в дома на Воислав Топалович в югоизточния град Рудо са били иззети неуточнени предмети. Обискът е бил извършен по искане на Трибунала на ООН за военни престъпления и е имал за цел събиране на сведения за местонахождението на Караджич. ЮФОР също така отново призова гражданите да споделят всякакви сведения относно Караджич и други бегълци от правосъдието, тъй като за това се предлагат и награди. (AФП - 07/05/07)
