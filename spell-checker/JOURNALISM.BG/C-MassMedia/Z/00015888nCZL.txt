Сръбски полицай в Косово ранен по време на обстрел
					11/09/2005
					 
						ПРИЩИНА, Косово, Сърбия-Черна гора -- Сръбски полицай бе ранен, когато неговият автомобил бе обстрелван близо до село Стръпче в южно Косово късно в петък (9 септември). Началникът на полицията на ООН в Косово Кай Витруп осъди инцидента и заяви, че сигурността в района е засилена. Стрелбата стана близо до паметника на бойците на Армията за освобождение на Косово, който бе взривен е четвъртък. Двама сърби бяха убити, а други двама ранени в същия район преди две седмици. Полицията не е сигурна, че съществува връзка между тези случаи.
						Външният министър на Сърбия-Черна гора Вук Драшкович каза в събота, че инцидентите, насочени срещу сърбите в Косово, говорят за наличието на стратегия на косовските албанци да постигнат независимост със сила и екстремизъм. Драшкович каза, че ще уведоми за това Общото събрание на ООН в Ню Йорк в понеделник. (РТС, Политика - 11/09/05; AП, Блиц, Танюг - 10/09/05)
