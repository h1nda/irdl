Азербайджан призова Албания да преустанови незаконните продажби на оръжие
					30/07/2007
					 
						ТИРАНА, Албания -- Азербайджанският външен министър Елмар Мамадяров разговаря с албанския си колега Лузлим Баша относно продажбата на оръжие на Армения, предаде в петък (27 юли) Азербайджанската информационна агенция (АИА). Мамадяров каза, че според резолюция на ООН никоя държава няма право да продава оръжия на страни, в които се води война. Турските власти наскоро спряха доставката на 60 контейнера с оръжие, очевидно изпратени за Армения от Албанската компания за внос-износ на военно оборудване. 
						Армения обаче публично отрече да е поръчвала оръжие от Албания и каза, че между двете страни няма подписано споразумение за търговия с оръжие. Още не е ясно кой е поръчал оръжейната пратка. (Шекули, Коха Йоне - 30/07/07, AПA - 27/07/07)
