Твърди се, че финансовата полиция на БиХ е проверила банка, чийто съсобственик е заподозрян, че финансира терористи 
					07/09/2004
					 
						САРАЕВО, Босна и Херцеговина (БиХ) -- Финансовата полиция на БиХ разследва дейностите на местната Вакъвфска банка Сараево, гласят съобщения от полицейски източници, цитирани от пресата в БиХ. Банковата агенция на Федерацията БиХ и ръководството на Вакъфска банка потвърдиха, че сред акционерите на банката е саудитският бизнесмен Ясин ал-Кади, за когото се подозира, че финансира терористични организации. Според съобщения в местните медии властите в БиХ вече разследват друга компания - Русала, която е собственост на ал-Кади. Сръбският член на президентството на БиХ Борислав Паравац неотдавна обяви създаването на полицейска структура на общодържавно равнище за борба срещу тероризма в БиХ, но не навлезе в подробности. (Независне новине, Вечерни лист - 07/09/04)
