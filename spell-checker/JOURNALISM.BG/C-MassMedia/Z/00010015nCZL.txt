Формиран е нов сръбски кабинет начело с Кощуница
02/03/2004
 
БЕЛГРАД, Сърбия-Черна Гора -- Формиран е нов сръбски кабинет начело с лидера на Демократическата партия на Сърбия (ДПС) Воислав Кощуница, съобщиха местни източници в понеделник (1 март). Кощуница ще бъде премиер, а лидерът на Г-17 Плюс Миролюб Лабус ще заеме поста вицепремиер. Деветима министри ще бъдат от ДПС, четирима от Г-17 Плюс и четирима от Коалицията Сръбско движение за обнова-Нова Сърбия. Парламентът се очаква да одобри кабинета във вторник. (Б92, Би Би Си, Бета, Танюг - 01/03/04)
