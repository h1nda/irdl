Албания арестува осем заподозрени наркотрафиканти в съвместна акция с Италия и Турция
					10/07/2006
					 
						ТИРАНА, Албания -- Осем заподозрени наркотрафиканти бяха арестувани в Албания в съвместна операция с Италия и Турция, обявиха властите в Тирана в петък (7 юли). Предполага се, че осемте лица са били организатори на трафик на хероин от Турция за Италия през Албания. Предполага се, че е замесен и агент на полицейския отдел за борба с наркотиците в Тирана, който ще бъде обвинен в разкриване на държавни тайни. 
						Други новини -- Македонските власти екстрадираха в неделя Лузлим Бериша в Албания въз основа на международна заповед за арест. През април той бе арестуван в Тетово с фалшив паспорт. Бериша се издирва за убийството на шестима души и за други престъпления в Албания. (Алебйниън Нюз - 10/07/06; Газета Сот - 08/07/06)
