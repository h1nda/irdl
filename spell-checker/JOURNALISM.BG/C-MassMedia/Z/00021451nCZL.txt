България ще съди либийските полицаи, измъчвали медицинските сестри 
					01/02/2007
					 
						СОФИЯ, България -- Висш прокурор съобщи в сряда (31 януари), че срещу 11-те либийски полицаи, които са измъчвали петте български медицински сестри, ще бъдат повдигнати обвинения задочно. Официалните обвинителни актове вероятно ще бъдат готови до няколко месеца. Прокурори от София казаха, че са събрали достатъчно доказателствен материал, за да докажат, че медицинските сестри са били измъчвани с електрически ток и че са били провесвани за ръцете, за да си признаят, че са заразили с ХИВ деца в болницата в Бенгази. Делото срещу медицинските сестри бе два пъти разглеждано от либийски съдилища, които осъдиха медиците на смърт. Присъдите се основават главно на самопризнанията, като съдилищата отказаха да приемат научните доказателства, които оневиняват медиците.
						Либия посочи, че може да отговори на българските обвинения, като повдигне нови обвинения срещу медицинските сестри за клевета срещу полицията. (Дневник, Стандарт - 01/02/07; Ройтерс, ЮПИ, БНТ, бТВ, БНР, Нова ТВ - 31/01/07)
