С многобройна публика и свободни места само за правостоящи се отличи ежегодният театрален фестивал в Сараево
		15/11/2002
		Двете интерпретации на пиесата на Бюхнер Войцек и словенската постановка на пиесата на сараевския писател Абдулах Сидран Оставих сърцето си в Зворнки бяха сред най-отличените на 42ия ежегоден международен театрален фестивал в Сараево.
		Бет Кампшрор за Балкан таймс от Сараево - 15/11/02
 
		 
			Пиесата, която развълнува всички по време на 42ия ежегоден театрален фестивал МЕТФ в Сараево представляваше брилянтна комбинация от удоволствия за очите и слуха - осветлението, костюмите и музиката на Том Уейт - такава беше постановката на датската трупа на Войцек.
			&lt;table border="0" align="right" width="288" height="61"&gt; &lt;tr&gt; &lt;td&gt;&lt;img src="../../images/photos/021115-BETHphoto.jpg" align="right" width="288" height="61"&gt;&lt;/td&gt; &lt;/tr&gt;&lt;/table&gt;"Това може би не е много обективен избор, защото аз, като голяма поклонничка на Том Уейтс, бях длъжна да я харесам. Но това наистина е първокласна продукция - играта, костюмите, музиката, всичко беше добре съчетано. В действителност, аз я гледах два пъти", каза Карол Митчел, служителка в Британското посолство в Сараево, която посещава представленията на МЕТФ три години подред.
			В Националния театър в Сараево имаше места само за правостоящи през двете вечери, когато режисираната от Робърт Уилсън Войцек се изпълняваше от трупата на датския театър "Бети Нансен". Билетите за повечето от другите представления по време на 13-дневния фестивал в Сараево и Зеница също бяха разпродадени.
			Може би е донякъде необичайно да се гледа представление на езици, които никой не разбира. Този Войцек беше на английски, но с изпълненията на трупите от Хърватска, Германия, Унгария, Италия, Словения и от цяла Босна и Херцеговина - всички говорещи на техните родни езици - фестивалът приличаше на моменти на Вавилонската кула.
			"МЕТФ е много добър фестивал, но тук винаги има проблем с достъпността поради езиковата бариера", казва Митчел, добавяйки че нейният любим ежегоден фестивал в Сараево е музикалният Нощи в Баскарсия.
			Анамария Ланг, актриса от будапещенския театър Кретакор, се съгласява. По време на неколкодневния престой на нейната трупа в Сараево, те са гледали словенската постановка на пиесата на сараевския писател Абдулах Сидран U Zvorniku ja sam ostavio svoje srce (Оставих сърцето си в Зворник), но казва, че усещането е странно, когато гледаш пиеса, а не разбираш текста.
			"Чухме че е много добра, тази босненска пиеса за войната, за да разбереш какво те мислят за онова, което се е случило тук", казва Ланг, добавяйки, че нейната трупа страшно много е искала да дойде тук и да изпълни нейната версия на Бюхнеровия Войцек.
			"Ние много искахме това", казва тя. "Това място е много интересно за нас, а и фестивалът е добре известен в Европа".
			Постановката на сараевския Национален театър на пиесата на Сидран е била играна около 18 месеца, но словенската трупа Словенско Людско Гледашлице е представила различна интерпретация, според родения в Сараево режисьр на пиесата Зиях Соколович.
			"Ние подходихме към тази постановка като към истинско драматично произведение, водени от неговото собствено вдъхновение, и със стремежа ние, като артисти, да започнем да говорим за времето, в което откриваме себе си", каза той на прес конференция след деня на представлението.
