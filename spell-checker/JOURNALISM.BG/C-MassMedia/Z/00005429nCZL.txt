Трибуналът на ООН отхвърли опит да се назначи адвокат на Милошевич
19/12/2002
 
ХАГА, Холандия -- В сряда (18 декември) Трибуналът на ООН за военни престъпления отхвърли предложението на обвинението да назначи адвокат на Слободан Милошевич. Съдиите също отхвърлиха предложението да се удължи процеса, за да останат повече свободни дни за бившия югославски президент. Преди да обяви закриване на заседанията до 6 януари, съдията Ричард Мей заяви, че няма да даде повече време на обвинението да докаже тезата си, освен за дните в които Милошевич е бил болен - досега около месец.
Главният обвинител на ООН Карла дел Понте призова трибунала да даде на бившия президент на Република Сръбска Биляна Плавшич между 15 и 25 години затвор. Дел Понте каза, че би поискала доживотна присъда, ако Плавшич не бе показала разкаяние. Според адвокатите на Плавшич тя не трябва да получи повече от 8 години. (AФП, РТРС - 19/12/02; AП, Ройтерс, AФП - 18/12/02)
