Конфликтите между членовете на управляващата коалиция в Македония ескалират
					16/11/2007
					 
						СКОПИЕ, Македония -- Конфликтът между двете малки партии в управляващата коалиция в Македония се изостри в четвъртък (15 ноември), когато Демократичната партия на албанците (ДПА) започна процедура за вот на недоверие срещу заместник министър-председателя Живко Янкуловски от Новата социалдемократическа партия (НСДП). ДПА заяви, че той не е успял да преструктурира образованието и селкостопанския сектор, които продължават да са в тежест на държавния бюджет. ДПА заплаши също, че ще поиска отстраняването на министъра на икономиката Вера Рафайловска, също от НСДП. Партията наскоро подкрепи инициатива за освобождаването на заместник вътрешния министър от ДПА Рефет Елмази. Съобщения в местните медии сочат, че играта "зъб за зъб" може да означава разпадане на управляващата коалиция. (Макфакс, A1 ТВ - 15/11/07)
