Македония ще продължи с реформите
					29/10/2009
					 
						БРЮКСЕЛ, Белгия -- Македонският министър-председател Никола Груевски обеща в сряда (28 октомври), че неговата страна ще продължи с реформите, необходими за приближаването й до ЕС, и ще продължи да се опитва да реши отдавнашния спор за името с Гърция. На съвместна пресконференция с върховния представител на ЕС по външната политика Хавиер Солана в Брюксел Груевски каза, че Македония е доволна от неотдавнашния положителен доклад за напредъка от Европейската комисия и ще се опита да се справи със слабостите, посочени в документа. Солана подчерта, че ЕС иска да види въпроса за името решен колкото може по-бързо.
						Междувременно в сряда Димитрис Друцас, който споделя портфейла на външната политика с министър-председателя Георгиос Папандреу, каза за "Ройтерс", че Македония не може да започне преговори за присъединяване с ЕС, докато не бъде решен спорът за името. "Това е много ясна и точна линия на поведение, която е възприета от Гърция", каза той. (МИА, A1, Алсат, Сител, Ройтерс - 28/10/09)
