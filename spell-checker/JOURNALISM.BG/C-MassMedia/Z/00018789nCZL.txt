Петима убити при сблъсък с кюрдски бунтовници в Източна Турция
					01/06/2006
					 
						АНКАРА, Турция -- Двама войници и трима селски пазачи бяха убити при сблъсък с кюрдски бунтовници в Източна Турция, съобщиха властите в Анкара в сряда (31 май). Други петима селски пазачи са били ранени в инцидента, който е станал по време на военна операция в планински район на провинция Сърнак край иракската граница.
						Други новини -- В репортажи на местните медии от четвъртък се посочва, че полицията е разкрила заговор за покушение срещу премиера Реджеп Тайип Ердоган. Според съобщенията са били арестувани 11 души, в т. ч. няколко действащи членове на армията и резерва. (Сабах, Миллиет, Аксан - 01/06/06; Ройтерс - 31/05/06)
