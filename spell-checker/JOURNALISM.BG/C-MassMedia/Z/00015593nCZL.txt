Македонският посланик в САЩ е оптимист за подхода на двойната формула в спора за конституционното наименование на страната
		15/08/2005
		 
			ВАШИНГТОН, Съединени щати -- Посланикът на Македония в САЩ Никола Димитров заяви пред вашингтонското издание "Дипломатик трафик", че е оптимист за подхода на двойната формула за решаването на спора с Гърция за наименованието на страната, което Атина отхвърля по исторически причини. Димитров, който е и преговарящ на Македония в провежданите с посредничеството на ООН преговори с Гърция, се позова на неотдавнашното международно признание на конституционното наименование "Република Македония". В своя подход на двойната формула Скопие предлага да използва специално наименование в отношенията си с Гърция, а конституционното си наименование - в отношенията с останалия свят. (Уеб-сайт на македонското правителство, DiplomaticTraffic.com - 15/08/05)
