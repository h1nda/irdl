Гюл: Турция ще се присъедини към ЕС
18/04/2003
 
АТИНА, Гърция -- Турският външен министър Абдула Гюл заяви на международна конференция в четвъртък (17 април), че неговата страна е предопределена да стане член на ЕС. "Турция е решена да участва активно в установяването на демокрация, стабилност, просперитет и сигурност в една по-голяма Европа", каза той. Гюл обаче не присъства на официалната церемония по приемането на десетте нови страни-членки на Евросъюза. Неговото отсъствие бе прието като знак на недоволство от страна на турското правителство от отказа на Европейската комисия да определи дата за започване на преговори за присъединяване с Турция.
Междувременно, говорителят на гръцкото правителство Христос Протопапас заяви в четвъртък, че ако Турция иска да се присъедини към съюза, трябва да започне да работи за уреждането на кипърския въпрос и да се примири с факта, че гръцката част на острова вече е подписала договора за присъединяване. Гърция понастоящем е временен председател на ЕС. (AФП, СиЕйЕн - 17/04/03)
