Ширак критикува България и Румъния за позицията им относно Ирак
18/02/2003
 
БРЮКСЕЛ, Белгия -- В понеделник (17 февруари) френският президент Жак Ширак разкритикува източноевропейските страни, подписали писмо в подкрепа на позицията на САЩ за Ирак. Той обвини правителствата, че са пропуснали "добра възможност да си замълчат" и заяви, че излагат на риск шансовете си за присъединяване към ЕС. На пресконференция след края на срещата на ЕС за Ирак, Ширак се спря отделно на България и Румъния, чието поведение нарече "особено лекомислено".
Лидерите на Европейския парламент осъдиха избухването на Ширак, когато Симитис представи пред депутатите резултата от срещата във вторник. Лидерът на либералдемократите Греъм Уотсън го нарече "неоправдано и снизходително". Ханс-Георг Пьотеринг, лидер на най-голямата фракция - дясноцентристката Европейска народна партия, предупреди за противопоставянето на Източна срещу Западна Европа, или ЕС срещу САЩ.
По време на посещението си в Швейцария в понеделник румънският президент Йон Илиеску заяви, че решението на неговата страна да подкрепи водената от САЩ кампания срещу Ирак не трябва да се посреща критично от ЕС, тъй като решението на Румъния е сходно с това на страните от ЕС и НАТО, които в крайна сметка гласуваха за защита на Турция. (БиБиСи, АП, СиЕнЕн, АФП, Ройтерс, Ромпрес - 18/02/03)
