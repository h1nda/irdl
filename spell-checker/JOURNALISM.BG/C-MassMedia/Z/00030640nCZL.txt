Талят иска кипърският въпрос да бъде решен тази година
					18/06/2009
					 
						ХЕЛЗИНКИ, Финландия -- Кипърският турски лидер Ахмет Али Талят се срещна в сряда (17 юни) с финландския външен министър Александър Стуб в Хелзинки. След това Талят каза пред репортерите, че всеобхватно решение за обединение трябва да бъде намерено възможно най-бързо, с което обединен Кипър да стане член на ЕС. "Това е нашата крайна цел", каза Талят. Той призова към по-енергично провеждане на преговорите, така че споразумение да бъде постигнато преди изборите в турската част на разделения остров догодина. (АП, Търкиш Уикли - 17/06/09)
