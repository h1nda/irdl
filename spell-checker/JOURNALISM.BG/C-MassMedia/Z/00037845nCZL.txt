МГС съветва косовското правителство да обясни плана си за повишаване на заплатите
					18/03/2011
					 
						ПРИЩИНА, Косово -- Международната гражданска служба реагира в четвъртък (17 март) на изявленията на правителството, че заплануваното повишаване на заплатите ще се случи, независимо че не е постигнато споразумение с МВФ. Говорителят на МГС Анди Макгъфи каза, че правителството трябва да обясни как ще стане повишаването за държавните служители и за тези от сектора на образованието. Министърът на финансите Бедри Хамза изрази в четвъртък надежда, че бюджетът ще бъде одобрен от парламента следващата седмица, тъй като заплатите трябва да се повишат от април. Управляващата Демократическа партия обеща скок на заплатите с 30 до 50 % преди общите избори през декември 2010 г. (Коха Диторе, Зъри, Експрес , Лайм - 18/03/11)
