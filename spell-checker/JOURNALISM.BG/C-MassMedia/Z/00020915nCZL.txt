Сърбинът Шешел прекрати гладната стачка
					10/12/2006
					 
						ХАГА, Холандия -- Сръбският националистически лидер и обвиняем във военни престъпления Воислав Шешел прекрати 28-дневната гладна стачка в петък (8 декември) след като апелативната комисия на трибунала на ООН възстанови правото му да се защитава сам. Съдиите също приеха искането на Шешел всички изслушвания в съда, проведени в негово отсъствие, да бъдат анулирани. Те обаче отхвърлиха няколко други искания, включително петиция за замяна на тримата съдии на процеса. Шешел също поиска никакви документи да не му се предоставят в електронен вид, тъй като той не използва компютър и съдът да признае група от 30 юридически съветници, които да му помагат за процеса. Обвиняемият, който е председател на популярната Радикална партия на Сърбия е обвинен в създаване на милиция, която е извършвала жестокости в опитите си да прогони несърбите от области в Хърватия и Босна. Партиен активист заяви, че Шешел може да има нужда от два месеца, за да възстанови силите си и да се яви в съда. (Вечерне новости - 09/12/06; AП, Ройтерс, Би Би Си, AФП, Уеб-сайт на МНТБЮ, Танюг - 08/12/06)
