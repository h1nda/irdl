Бизнес: "Панасоник" ще започне производство в Сърбия
					30/12/2010
					"Панасоник" започва производство в Сърбия. Още в деловите новини: България планира вятърен парк; "Алфа Банк" бе отличена в Гърция.
					101230-WMI-000-ENG
 
					 
						
[Ройтерс] 
						Японската фирма за електроника "Панасоник", която създаде компания в Сърбия през ноември, планира производството да започне преди 10 януари. Около 580 000 евро са инвестирани в компанията тази година. 
						*** 
						Германската компания за вятърна енергия "Новаторски вятърни концепции" планира да инвестира около 75 милиона евро в сторителството на вятърен парк в Североизточна България. Паркът ще започне да функционира през 2013 г. и ще има капацитет за годишно производство от 100 MWh. 
						*** 
						
						Хърватският премиер Ядранка Косор и унгарският вицепремиер Тибор Наврашиш откриха газова връзка между двете страни на 23 декември. Газопроводът на стойност 395 милиона евро ще осигури друг директен източник на доставки на природен газ за Хърватия, като така ще помогне за разнообразяване на маршрутите за доставка и ще укрепи енергийната сигурност. 
						*** 
						Бордът за външноикономически отношения на Tурция реши на конгреса си в Истанбул в сряда (29 декември) да създаде нови бизнес съвети в 13 страни в Африка, Южна Америка и Азия. Съветите ще действат в областта на логистиката, енергетиката, отбраната и земеделието. 
						*** 
						Европейската комисия (ЕК) даде зелена светлина на проект за построяването на два ядрени реактора в електроцентралата на Румъния "Черна вода", съобщи Министерството на икономиката в понеделник (27 декември). Двата нови реактора ще имат капацитет от 1 400 мегавата - два пъти повече от капацитета на съществуващите, които осигуряват 20% от потреблението на енергия в Румъния. 
						*** 
						Британското финансово списание "Банкер" определи "Алфа Банк" за гръцка банка на годината. Според списанието гъвкавата политика на банката и адекватния капитал са я наредили на най-добра позиция след финансовите институции, които се борят за преодоляване на сегашната криза в страната. 
						*** 
						
						Сърбия ще разреши свободен внос на нефт и нефтени деривати и либерализирани цени на дериватите на пазара от събота (1 януари). Решението ще сложи край на монопола на "Нефтена индустрия на Сърбия" (НИС) върху вноса на нефтени деривати. 
						*** 
						
						Хърватия бе четвъртата най-успешна туристическа дестинация през 2010 г., съобщи Министерството на туризма на страната, цитирайки проучвания на международни организации и експерти. Броят на туристите, посетили страната тази година нарасна със 7% в сравнение с 2009 г., съобщава министерството. Списъкът на най-добрите дестинации се оглавява от Южна Корея, която регистрира ръст от 28% в туризма, следвана от Китай (23%) и Германия (11%). 
						
						(Различни източници - 18/12/10-30/12/10)
