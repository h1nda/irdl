Руски дипломат заяви, че е възможно налагането на вето на плана за Косово
					25/04/2007
					 
						МОСКВА, Русия -- Москва може да наложи вето на плана за бъдещия статут на Косово, изготвен от пратеника на ООН Марти Ахтисаари, намекна висш руски дипломат във вторник (24 април). Заместник външният министър Владимир Титов каза, че неговата страна не би подкрепила решение, което не е приемливо и за сърбите, и за етническите албанци. „Заплахата от използването на вето трябва да стимулира страните да излязат с взаимно приемливи компромиси". 
						Министър-председателят на Косово Агим Чеку незабавно поиска разяснения от Москва. Да се каже „не” на плана Ахтисаари означава по същество, че се отхвърля мнението на международната общност, каза той. 
						Други новини -- Един испански войник, служещ в КФОР, бе убит, а друг бе ранен, когато техният брониран автомобил се е преобърнал във вторник. Те са патрулирали в долината Осояне в Северно Косово. (Политика, РТС - 25/04/07; АП, Би Би Си, Ройтерс, АФП, ЮПИ, Бета, Танюг, Интерфакс, KosovaLive, Топ-Чанъл, Телеграф - 24/04/07)
