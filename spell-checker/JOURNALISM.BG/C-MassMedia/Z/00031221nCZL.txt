Бившият хърватски премиер Санадер остава в болницата, но няма легионела
					10/08/2009
					 
						ЗАГРЕБ, Хърватия -- Изследвания в събота (8 август) показаха, че бактерията Legionella не е причина за постъпването в болница късно в четвъртък на бившия премиер Иво Санадер с белодробна инфекция и висока температура. Лекарите твърдят, че състоянието му се подобрява, но ще му бъдат направени още изследвания. Санадер неочаквано подаде оставка миналия месец, без да посочи конкретни причини, но заяви, че здравословното му състояние не е фактор. Ядранка Косор го замени на поста. (Вечерни Лист - 09/08/09; ХРТ, ХИНА, Весник, Дневник - 08/08/09)
