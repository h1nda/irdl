Доклад: КФОР арестува бивш командир на етническите албанци
02/04/2004
 
ПРЕШЕВО, Сърбия и Черна гора -- Етническата албанска преса в Южна Сърбия съобщи в четвъртък (1 април), че сили на КФОР са задържали известен бивш лидер на бунтовниците. Йонуз Муслиу е бил политическият ръководител на бунтовническата "Армия за освобождение на Прешево, Медведжа и Буяновац" преди разпускането й през 2001 г. Настоящата му партия, Движението за демократичен прогрес, заяви, че Муслиу е бил арестуван по подозрение за участие във вълната на насилие в Косово, избухнала в средата на март. По непотвърдени данни заедно с него е било задържано още едно високопоставено лице. (AФП - 01/04/04)
