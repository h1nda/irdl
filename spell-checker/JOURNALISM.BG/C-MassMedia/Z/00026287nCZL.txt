Гърция се пресъединява към проекта за газопровода "Южен поток"
					30/04/2008
					 
						МОСКВА, Русия -- Гърция и Русия подписаха споразумение във вторник (29 април), което предвижда участието на Атина в проекта за газопровода "Южен поток" като част от еднодневното посещение на гръцкия премиер Костас Караманлис в Москва. "Сигурен съм, че прагматичният подход на гръцките лидери ще донесе в много близко бъдеще значителни дивиденти за Гърция, Балканите и Европа", заяви отиващият си президент на Русия Владимир Путин. "Възможностите на Гърция в енергийния сектор имат за свой изключителен критерий енергийната сигурност на нашата страна и на нашите европейски партньори", каза Караманлис.
						След среща с Караманлис Путин заяви, че Москва и Атина имат подобни позиции във връзка със ситуацията на Балканите и по въпроса за Косово. Той повтори, че Русия поддържа стриктното спазване на принципа и правилата на международното право и уважението на взаимните интереси в решаването на всички спорове на основата на преговори. Преди да си тръгне, Караманлис се срещна с наследника на Путин Дмитрий Медведев, който поема президенския пост следващата седмица. (AФП, Танюг, Канал 5, Синхуа, AНА-MПА, ИТАР-TAСС, Ройтерс, ЕРТ - 29/04/08)
