Дел Понте ще посети Белград следващата седмица
					02/12/2005
					 
						БЕЛГРАД, Сърбия и Черна гора -- Министърът по човешките права на Сърбия и Черна гора Расим Ляич, който е и председател на националния съвет за сътрудничество с трибунала на ООН, съобщи в четвъртък (1 декември), че главният прокурор на трибунала на ООН Калра дел Понте ще посети Белград на 8 декември. Тя ще представи на 15 декември пред Съвета за сигурност на ООН нов доклад за сътрудничеството на Сърбия и Черна гора с трибунала. Ляич призова властите да засилят мерките за арестуването на укриващите се военнопрестъпници, тъй като дотогава не се очаква други обвиняеми да се предадат. (Политика - 02/12/05; Б92, Танюг, РТС - 01/12/05)
