Румънският премиер дава оценка на стоте дни от своето управление 
					06/04/2005
					 
						БУКУРЕЩ, Румъния -- В интервю пред румънската информационна агенция от сряда (6 април) премиерът Калин Попеску Таричану даде висока оценка на резултатите от първите сто дни на коалиционния кабинет. Според Таричану сред основните постижения са процесът на консолидиране на институциите, както и незабавният старт на обещаните реформи. Той подчерта, че всички усилия са насочени към една цел: присъединяването на Румъния към ЕС в срок. (Ромпрес - 06/04/05; Найн o'клок - 05/04/05)
