Останки от Втората световна война излизат изпод спадащите води на Дунав в Хърватия
19/08/2003
 
ЗАГРЕБ, Хърватия -- Останките на германски танк, два джипа и камион, датиращи от Втората световна война, се появиха от Дунав в понеделник (18 август), когато нивото на реката спадна до рекордно ниско ниво. Останките са открити на мястото на боевете от 1943 година край Осиек. Полицията отцепи района поради опасения, че може да има невзривени боеприпаси там, където навремето се е намирал понтонен мост. Съобщава се и за други останки в различни части на Дунав след най-силната суша за последните 50 години. (АФП- 18/08/03)
