Черна гора може да поиска статут на кандидат-членка на ЕС през 2008 г.
					11/06/2007
					 
						ПОДГОРИЦА, Черна гора -- В петък (8 юни) заместник министър-председателят Гордана Джурович каза, че Черна гора може да поиска статут на кандидат-членка на ЕС през следващата година, след което евентуално да кандидатства за членство в ЕС през 2009 г. Тя каза това след първото заседание на правителствената комисия за европейска интеграция, която ще координира дейността на всички министерства, имащи отношение към проблема. Черна гора започна преговори по Споразумение за стабилизация и асоцииране с ЕС през март. (Виести, Победа - 09/06/07; РТЧГ - 08/06/07)
