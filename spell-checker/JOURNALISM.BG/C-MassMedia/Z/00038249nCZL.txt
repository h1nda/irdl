Преброяването на населението в Косово приключи, резултатите се очакват през юни 
					20/04/2011
					
						ПРИЩИНА, Косово -- Процесът на преброяване на населението в Косово приключи във вторник (19 април), четири дена по-късно от първоначално планираното. Статистическата служба реши миналата седмица да удължи срока на преброяването в седем общини и според съобщенията след това е имало допълнително участие на населението в процеса. Не бяха предоставени обаче никакви данни колко граждани са били регистрирани след началото на преброяването на 1 април. Предварителните резултати ще бъдат публикувани в края на юни. Опозиционното движение „Ветевендосе” разкритикува процеса на преброяването като провал както в технически, така и в политически аспект. (Зъри, Експрес - 20/04/11; Кохавижън, Арта ТВ, ТВ 21 - 19/04/11)
