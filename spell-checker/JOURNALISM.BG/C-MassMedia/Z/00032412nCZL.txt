Главният прокурор на Хага Брамерц подготвя доклад до Съвета за сигурност на ООН
					18/11/2009
					 
						ХАГА, Холандия -- Главният прокурор на Трибунала на ООН за военни престъпления Серж Брамерц е подготвил своя доклад по въпроса до каква степен отделните страни от региона сътрудничат на съда, но няма да разкрие съдържанието му, преди да изложи своето мнение пред Съвета за сигурност на ООН през декември, заяви във вторник (17 ноември) неговата говорителка Олга Кавран. Хърватският вестник "Ютарни Лист" съобщи във вторник, че докладът ще включва положителна оценка за Сърбия и известни критики към Хърватия. Оценките са от съществено значение за процеса на интеграция на двете страни в ЕС. (Бета, РТС, Б92, Ютарни Лист - 16/11/09)
