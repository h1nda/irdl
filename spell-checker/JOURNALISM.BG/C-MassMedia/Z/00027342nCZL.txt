ПКК пое отговорността за експлозията по трасето на тръбопровода Баку-Тбилиси-Джейхан
					08/08/2008
					 
						АНКАРА, Турция -- Терористичната Кюрдска работническа партия (ПКК) е поела отговорността за експлозия по нефтопровода Баку-Тбилиси-Джейхан (БТД) в Източна Турция, съобщиха медиите в петък (8 август). Първоначално местните власти обявиха, че причината за експлозията в сряда е била повреда в системата, а не саботаж. Тя предизвика пожар в участък близо до източния град Рефахие в провинция Ерзинджан и прекъсна транспортирането на нефт по тръбопровода. В миналото кюрдски бунтовници сепаратисти, който действат в Източна и Югоизточна Турция, саботираха газопроводи и нехтопроводи като част от своята въоръжена кампания за кюрдска автономия. Тръбопроводът БТД, където пожарът все още бушува, ще остане затворен още около 15 дни, съобщи официален представител на държавното дружество за пренос на нефт и газ БОТАШ. То транспортира петрол от Каспийско море. (Заман, Синхуа, Файненшъл Таймс - 08/08/08; Хюриет, АП - 07/08/08)
