Кметът на Тирана призова Нано да подаде оставка като лидер на социалистите 
					29/08/2005
					 
						ТИРАНА, Албания – Кметът социалист на Тирана призова премиера в оставка Фатос Нано да освободи поста на председател на Социалистическата партия заради поражението й на общите избори преди два месеца. Еди Рама заяви в интервю в петък (26 август), че партията му трябва да гледа напред и да превъзмогне неотдавнашните спорове, довели до напускане на членове и формиране на нови леви организации. Според окончателните резултати от изборите, очаквани по-късно тази седмица, демократите и техните съюзници вероятно ще контролират 80 места в 140-местния парламент. (АП - 26/08/05)
