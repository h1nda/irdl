Студенти от полицейската академия в Загреб се заразиха със свински грип
					25/10/2009
					 
						ЗАГРЕБ, Хърватия -- Двайсет и седем студенти от полицейската академия в Загреб са били заразени със свински грип, като един от тях е приет в болница, съобщиха в петък (23 октомври) местните медии. Това е първият случай на масово заразяване в хърватска институция. В Хърватия са регистрирани 234 случая на свински грип и здравното министрество е поръчало 1,5 милиона дози ваксина срещу вируса H1N1. Доставката на ваксините се очаква следващата седмица. (ХРТ, Хина, AП - 23/10/09)
