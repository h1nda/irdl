Цивилен може в скоро време да оглави турския Съвет за национална сигурност
06/07/2004
 
АНКАРА, Турция -- Съобщения в местната преса от понеделник (5 юли) сочат, че в скоро време цивилен може да оглави Съвета за национална сигурност, като е възможно това да стане още през следващия месец. Постоянният представител в ООН Умит Памир се разглежда от мнозина като най-сериозния кандидат за този пост, който в момента се заема от армейски генерал. Промяната е значима от гледна точка на стремежите на страната към членство в ЕС, тъй като Съюзът иска да види една по-ограничена роля на военните в турската политика.
Други новини: Твърди се, че управляващата Партия за справедливост и развитие е решила да се откаже от искането си за промяна на наказателния кодекс. Тази идея бе свързана със спора дали могат да се носят забрадки в университетите. Президентът Ахмет Недждет Сезер е против разрешаването на тази практика. (Анадолска агенция - 05/07/04)
