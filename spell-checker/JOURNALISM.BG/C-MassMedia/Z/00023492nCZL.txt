Бивши румънски генерали ще бъдат съдени за насилието през 1990 г.
					09/08/2007
					 
						БУКУРЕЩ, Румъния -- Трима бивши генерали, разследвани за предполагаемото им участие в кървавия "Поход на миньорите" от юни 1990 г., ще бъдат изправени пред съда, предадоха в четвъртък (9 август) местните медии. Военната прокуратура съобщи, че бившият президент Йон Илиеску лично е издал заповеди за разпръскване на множеството, събрало се на мирна антикомунистическа демонстрация в Букурещ. От НПО твърдят, че повече от 100 души са били убити през трите дни на насилие. Над 1 000 са били ранени.
						Генералите в оставка Михай Китак, Георге Андрита и Димитру Костя, обвинени в убийство и участие в непредумишлено убийство преди 17 години, заявиха, че само са изпълнявали заповедите на Илиеску. Те са заемали високи длъжности в министерствата на отбраната и вътрешните работи и твърдят, че Илиеску им е заповядал да използват бойни боеприпаси и танкове, за да се справят с тълпата. Извършени са били 260 ареста, повечето от тях на минувачи и студенти, полагащи изпити в сградата на университета. В четвъртък Илиеску отрече обвиненията, като ги нарече "абсурдни". (Ромъния либера, Найн о'клок, Hotnews.ro, Медиафакс - 09/08/07)
