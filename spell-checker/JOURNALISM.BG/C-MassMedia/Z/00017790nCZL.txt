Чеку започва разговори за новия кабинет на Косово
					05/03/2006
					 
						ПРИЩИНА, Косово, Сърбия-Черна гора - Назначеният за премиер на Косово Агим Чеку започна консултации в петък (3 март) с провинциалните парламентарни партии за сформиране на нов кабинет. Той бе номиниран миналата седмица от президента Фатмир Сейдиу на мястото на Байрам Косуми, който обяви, че подава оставка в сряда. 
						Междувременно ръководителят на ЮНМИК Сьорен Йесен-Петерсен заяви пред Гласът на Америка в събота, че той едва ли ще се намеси в избора на премиер, въпреки силните възражения по отношение на номинацията на Чеку в Белград. Сърбия обвини бившия командир на Армията за освобождение на Косово и настоящ началник на Силите за защита на Косово в съучастие във военни престъпления. В петък Белград официално настоя ръководителя на ЮНМИК Сьорен Йесен-Петерсен да използва правомощията си и да блокира назначаването на Чеку. (Данас, РТС - 04/03/06; Taнюг, Б92, KosovaLive, РФЕ, AП - 03/03/06)
