Полицията в БиХ арестува и освободи двама иракчанина
23/03/2003
 
САРАЕВО, Босна и Херцеговина (БиХ) -- В петък сутринта (21 март) полицията арестува двама иракски граждани, които са заплашили сигурността на западни дипломатически мисии в страната. Те са били освободени след консултации с федералния прокурор. От вътрешното министерство обаче заявиха, че ще продължат да разследват заподозрените и ще повдигнат обвинения срещу тях.
Междувременно в събота румънското външно министерство съобщи, че засилва наблюдението над иракски граждани, които живеят на тяхна територия, и че са експулсирали няколко от тях. То обаче отхвърли съобщенията, че правителството подкрепя искането на САЩ да изгони иракските дипломати. Българското външно министерство поиска от Вашингтон допълнителни разяснения по искането преди да вземе решение. (ХИНА, Фена, АФП, Ромпрес, БиТиВи, Сега - 22/03/03)
