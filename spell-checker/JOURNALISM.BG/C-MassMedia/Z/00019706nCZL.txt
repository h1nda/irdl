Съветник каза, че албанската СП ще бойкотира Централната избирателна комисия 
					24/08/2006
					 
						ТИРАНА, Албания -- Юридическият съветник на основната опозиционна Социалистическа партия (СП) Или Маняни каза в сряда (23 август), че СП няма намерение да участва в работата на Централната избирателна комисия (ЦИК) или да я подкрепя при подготовката за местните избори тази зима. Той каза това в отговор на съобщението на ЦИК, че не може да започне избора на представители в местните избирателни комисии, тъй като СП не е представила списъка със своите кандидати. Маняни каза, че СП няма да представи свои кандидати, тъй като смята сегашния състав на ЦИК за незаконен. Опозицията обвинява управляващото мнозинство, ръководено от Демократическата партия, че е "откраднало" едно място в ЦИК от опозицията по време на назначаването на новите членове преди няколко седмици. (Албейниън Нюз - 24/08/06; Газета Сот - 23/08/06)
