Македонският премиер Груевски заяви, че няма "нищо ново" по отношение на Косово
					22/09/2008
					 
						СКОПИЕ, Македония -- Премиерът Никола Груевски заяви в неделя (21 септември), че засега "няма нищо ново" по въпроса за възможното признаване на Косово от Македония. Неговото изявление бе направено в отговор на неотдавнашни съобщения, според които признаването е предстоящо. "Правителството внимателно следи процеса и ние действаме в съответствие с държавните ни интереси. Поддържаме контакти с всички наши партньори в НАТО и ЕС и ако има нещо ново, ще го съобщим, но засега няма нищо ново", каза Груевски. Напоследък високопоставени представители на правителството от Демократическия съюз за интеграция посочиха, че Скопие скоро ще признае независимостта на бившата сръбска провинция. (Данас - 22/09/08; Maкфакс, МИА - 21/09/08)
