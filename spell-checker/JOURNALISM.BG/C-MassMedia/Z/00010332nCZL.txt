В Македония бе даден старт на кандидат-президентската кампания
31/03/2004
 
СКОПИЕ, Македония -- Президентската кампания бе официално открита във вторник (30 март), като премиерът Бранко Цървенковски от управляващата коалиция на СДСМ и Сашко Кедев от опозиционната ВМРО-ДПМНЕ се считат за водещи кандидати. Освен тях в надпреварата участват Джим Острени от Демократичния съюз за интеграция и Зуди Джелили от Демократическата партия на албанците. Наблюдателите се съмняват, че някой от кандидатите ще може да спечели над 50 % от гласовете на първия тур, насрочен за 14 април. Ако нито един кандидат не премине 50 %-та бариера, вторият тур ще се проведе след две седмици. Изборите бяха насрочени след самолетната катастрофа на 26 февруари, по време на която загина президентът Борис Трайковски. (Дневник, Утрински вестник - 31/03/04; АФП, Макфакс, А1 ТВ - 30/03/04)
