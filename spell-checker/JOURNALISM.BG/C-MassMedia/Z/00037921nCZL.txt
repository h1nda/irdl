МС разглежда съдебния иск на Гърция срещу Македония
					25/03/2011
					 
						ХАГА, Холандия -- В четвъртък (24 март) Гърция отново повтори възраженията си срещу присъединяването на Македония към ЕС и НАТО, докато не бъде решен дългогодишният спор за името между двете страни. Представяйки позицията на страната си по спора пред Международния съд в Хага, юрисконсултът на гръцкото външно министерство Мария Телалян обвини Скопие, че храни амбиции да завземе територии от Гърция. Македония заведе делото, надявайки се съдът да определи, че Атина незаконно е наложила вето върху кандидатурата на Македония за членство в НАТО през 2008 г. заради спора за името, в нарушение на подписано през 1995 г. споразумение, съгласно което е трябвало да подкрепя членството на Скопие в международни организации под името "Бивша югославска република Македония". 
						Други новини -- В четвъртък гръцкият премиер Георгиос Папандреу и македонският му колега Никола Груевски обсъждаха спора за името в Брюксел, в кулоарите на срещата на върха на ЕС. Спорът бе и централна тема по време на кратката среща на Груевски с върховния представител за външната политика на ЕС Катрин Аштън. (Вечер, Дневник, Катимерини, Зугла - 25/03/11; Та Неа, Нафтемборики, Катимерини, Inews, Етнос - 24/03/11)
