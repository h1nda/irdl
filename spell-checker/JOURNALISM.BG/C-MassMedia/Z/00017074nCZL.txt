Съобщава се, че сръбската полиция е засякла телефонен разговор на Младич
					28/12/2005
					 
						БЕЛГРАД, Сърбия-Черна гора - Сръбската полиция е засякла телефонен разговор на Ратко Младич и може би е на път да го открие, съобщиха чуждестранните медии във вторник (27 декември), цитирайки анонимни източници, свързани с правораздавателните органи. Укриващият се обвиняем очевидно е използвал мобилен телефон, за да се свърже с членове не семейството си. Потвърждавайки, че властите имат нова информация за Младич, сръбският вътрешен министър Драган Йочич също зяави, че това не е достатъчно, за да доведе до арестуването му. Има и съобщения, че преговорите за предаването на генерала на правосъдието продължават, въпреки че това бе отречено официално. (Блиц, Данас - 28/12/05; AП, ЮПИ, Би Би Си Бета - 27/12/05)
