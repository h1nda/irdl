Македонската комисия за борба с корупцията проведе първото си заседание
19/11/2002
 
СКОПИЕ, Македония -- Комисията за борба с корупцията проведе първото си заседание в понеделник (18 ноември) с работа върху проект за имотни декларации, които ще се изискват от всички бъдещи членове на правителството. Експертите внасят поправки в проекта, одобрен от предишната администрация, според които депутатите трябва да предоставят повече информация за личната си собственост и източниците на средствата. Тя ще бъде съхранявана в досиета, за да се следи за несъответствия. Борбата с корупцията беше едно от основните обещания в кампанията на управляващата коалиция "Заедно за Македония". (Дневник - 19/11/02; A1 TV - 18/11/02)
