Докладчикът на Конституционния съд на Турция препоръча отказ от делото за забрадките
					18/05/2008
					 
						AНКАРА, Турция -- Осман Джан, докладчик в Конституционния съд, направи необвързваща препоръка в петък (16 май), за отхвърляне на продължаващото дело срещу премахване на забраната за носене на мюсюлмански забрадки в университетите. Републиканската народна партия, която е главната опозиционна партия в Турция, внесе искане в съда да бъдат отхвърлени конституционните поправки, които позволяват носенето на забрадки в държавните университети. Джан прави заключението, че Конституционният съд не притежава юрисдикция, тъй като той може само да обсъди дали са спазени процедурите по приемане на поправките. Осем от 11 съдии от съда бяха назначени от бившия турски президент Ахмед Недждет Сезер, който е твърд секуларист.
						Управляващата Партия на справедливостта и развитието има още едно висящо дело в Конституционния съд, което е за забрана на нейни членове да участват в политиката, тъй като застрашават секуларизма. (Заманn - 18/05/08)
