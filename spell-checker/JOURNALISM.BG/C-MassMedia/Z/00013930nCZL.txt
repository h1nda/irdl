Мерките за сигурност в Сараево са затегнати след предполагаема заплаха срещу сградата на СВП
					17/03/2005
					 
						САРАЕВО, Босна и Херцеговина (БиХ) -- В сряда (16 март) мерките за сигурност в Сараево бяха затегнати след съобщение за заплаха за сигурността на сградата на Службата на върховния представител (СВП). Вътрешното министерство на Федерация БиХ и Държавната агенция за разследване и охрана потвърдиха, че мерките за сигурност са били повишени, но отказаха да съобщят подробности. Според репортажи в местната преса мерките са били предприети след анонимна заплаха във вторник, според която зареден с експлозиви камион ще атакува сградата на СВП. Тя бе евакуирана за няколко часа, но не беше открито нищо подозрително. (Дневни аваз, Независне новине - 17/03/05; Източници на СВП, Pincom.info - 16/03/05)
