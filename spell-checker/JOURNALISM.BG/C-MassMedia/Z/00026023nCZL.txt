Европейски съд премахна ПКК от списъка на терористичните организации
					04/04/2008
					 
						ЛЮКСЕМБУРГ -- Европейският първоинстанционен съд отмени в четвъртък (3 април) решение, въз основа на което Кюрдската работническа партия (ПКК) бе включена в списъка на терористичните организации. Съдът обясни, че решението от 2002 г. за включване на ПКК в черния списък на ЕС на терористичните организации е незаконно съгласно законодателството на ЕС. Говорител на съда обаче подчерта, че решението от четвъртък е във връзка с процедурни нарушения и няма да има практическо значение. 
						Решението не е пречка за страните, членки на ЕС, да включат ПКК в своите черни списъци на терористичните организации. Въпреки пояснението турският заместник министър-председател Джемил Чичек разкритикува решението на съда, определяйки го като неприемливо. (АФП, Хюриет, Търкиш Дейли Нюз, ДПА, Заман, АП, Ройтерс - 03/04/08)
