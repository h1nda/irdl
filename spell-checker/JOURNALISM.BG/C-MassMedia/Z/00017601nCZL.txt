Високопоставен служител на американското разузнаване похвали партньорството с България в борбата срещу тероризма
					15/02/2006
					 
						ВАШИНГТОН, Съединени щати -- Директорът на Националното разузнаване на САЩ Джон Негропонте похвали участието на България в борбата срещу тероризма, определяйки София като стратегически партньор в тази област. Във вторник (14 февруари) Негропонте се срещна с българския вътрешен министър Румен Петков, който е на посещение в САЩ. Двамата обсъдиха двустранното и регионалното сътрудничество, въпроси на сигурността, както и конференцията на вътрешните министри на страните от Югоизточна Европа, която ще се проведе в София следващия месец. 
						Други новини -- Българският премиер Сергей Станишев е на еднодневно посещение в съседна Румъния. Той ще се срещне с колегата си Калин Попеску Търичану и с парламентарни лидери. (Сега, 24 часа - 15/02/06; Уеб сайт на българското правителство, бТВ, Медиапул - 14/02/06)
