Адвокатите, представляващи Готовина и Маркач, са внесли обжалвания 
					18/05/2011
					
						ХАГА, Холандия -- Адвокатите, представляващи хърватските генерали Анте Готовина и Младен Маркач, съобщиха във вторник (17 май), че са обжалвали присъдите за военни престъпления, произнесени срещу техните клиенти. Крайният срок беше в понеделник в полунощ. Миналия месец Трибуналът на ООН осъди Готовина и Маркач за военни престъпления във връзка с войната от 1991-1995 в Хърватия съответно на 24 и 18 години затвор. Двамата бяха признати за виновни в участие в съвместно престъпно начинание с цел насилствено и постоянно изселване на сръбското население от окупираните райони в Хърватия по време на операция „Буря” и след това. Трети генерал, Иван Чермак, беше оправдан. (ХРТ, ХИНА, tportal.hr - 17/05/11)
