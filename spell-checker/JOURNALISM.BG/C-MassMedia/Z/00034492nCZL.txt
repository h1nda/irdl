Косово потвърди отново европейската си перспектива
					10/05/2010
					 
						ПРИЩИНА, Косово -- Политическите и икономическите критерии, които Косово трябва да изпълни, са основните приоритети на министерството на интеграцията, каза в неделя (9 май) - Ден на Европа и национален празник на Косово - министърът Бесим Бечай. В реч по време на конференция за евроинтеграцията Бечай каза, че Прищина се бори с предизвикателствата, пред които е изправена, като борбата срещу корупцията и установяването на върховенство на закона, с цел изпълнение на препоръките от Доклада на ЕС за напредъка на страната. Ръководителят на службата за връзка на Европейската комисия, Ренцо Давиди, се съгласи, че като част от Западните Балкани бъдещето на Косово е в ЕС. (РТК, Би Би Си, Телеграфи - 09/05/10)
