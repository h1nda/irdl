Осем загинали и девет безследно изчезнали след нови наводнения в Румъния
					22/06/2006
					 
						БУКУРЕЩ, Румъния -- Наводнения в Северна Румъния през последните два дни отнеха живота на осем души, а девет се смятат за безследно изчезнали, съобщиха медиите в сряда (21 юни). Три жени са сред осемте загинали, а две деца на възраст 10 и 12 години са сред безследно изчезналите. Стоитици хора бяха евакуирани от домовете им в кризисния регион. (Найн О'Клок - 22/06/06; Ромпрес, Медиафакс - 21/06/06)
