Групировка пое отговорността за бомбения атентат в Атина
					29/12/2009
					 
						AТИНА, Гърция -- Радикална анархистка групировка пое отговорността в понеделник (28 декември) за експлозията късно в неделя близо до сградите на Националната банка на Гърция и на голяма частна застрахователна компания на централен булевард в Атина. Групировката, която се нарича „Конспирация на огнените ядра” съобщи в изявление по интернет, че атентатът е бил извършен в знак на протест срещу „коледната консуматорска нагласа” и демонстрация на богатство. Според нея взривното устройство, използвано в атентата е било „импровизирано” и е имало за цел да причини сериозни щети. Групировката заплаши, че ще използва още по-мощни бомби в бъдеще и изрази солидарност с анархистите, излежаващи присъди в затвори в Гърция, Чили и Германия. (Бизнесуик, Ройтерс, AНА-MПА - 28/12/09)
