Конституционният съд на ФБиХ ще се произнесе по сформирането на органите на властта 
					29/03/2011
					 
						САРАЕВО, Босна и Херцеговина (БиХ) - Очаква се в сряда (30 март) Конституционният съд на Федерацията Босна и Херцеговина (ФБиХ) да излезе с решение по сформирането на органите на властта в автономната област. Президентът на ФБиХ с изтекъл мандат Боряна Кристо внесе в съда жалба срещу сформирането на горната камара на парламента и избора на президент и вицепрезиденти. Камарата на народите беше конституирана на 17 март въпреки бойкота на двете главни хърватски партии - ХДС БиХ и ХДС 1990. В понеделник върховният представител Валентин Инцко временно отмени решението на Държавната избирателна комисия (ЦИК) на БиХ, което обявява новосъздадения парламент и избраните президент и вицепрезиденти на ФБиХ за незаконни. Той заяви, че ЦИК няма правомощия да се произнася по такива юридически въпроси и че всички трябва да изчакат решението на Конституционния съд. (РТРС, СРНА, Независне Новине, Дневни Аваз - 28/03/11)
