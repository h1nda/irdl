ЮЛЕКС създаде специална полицейска част за Северно Косово 
					05/01/2011
					 
						ПРИЩИНА, Косово -- ЮЛЕКС е създала специална полицейска част, която ще отговаря за Северно Косово, каза говорителят на мисията Ханс-Кристиан Класинг пред информационната агенция „Танюг” във вторник (4 януари). Частта, сформирана през ноември, все още набира членове, включително прокурори и митнически служители. Тя беше създадена с цел засилване на борбата срещу организираната престъпност в тази доминирана от сърбите част на Косово. (Танюг, Б92, Блиц - 04/01/11)
