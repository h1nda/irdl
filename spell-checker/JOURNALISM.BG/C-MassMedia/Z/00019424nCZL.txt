Бивш министър на ФБиХ бе оправдан по обвнения, свързани с незаконното хърватско самоуправление
					30/07/2006
					 
						САРАЕВО, Босна и Херцеговина (БиХ) -- Камарата на апелативния съд в БиХ оправда в петък (28 юли) бившия министър на отбраната на Федерация БиХ (ФБиХ) Мирослав Пърче по обвинения, свързани с опит за хърватско самоуправление през 2001 г. Съдиите решиха, че Пърче трябва да бъде оправдан не само във връзка с обвиненията, че е подкопавал военния и отбранителен капацитет на БиХ, но също и по обвиненията за злоупотреба със служебното положение. Обвиненията възникнаха в резултат на разпускането на хърватския компонент на армията на ФБиХ през март 2001 г., когато бе обявено хърватско самоуправление в областта. 
						Съдът поддържа петгодишната присъда за злоупотреби във връзка със скандал с босненско-хърватска банка. Пърче излежава тази присъда от септември 2004 г. (Дневни аваз - 29/07/06; Pincom.info - 28/07/06)
