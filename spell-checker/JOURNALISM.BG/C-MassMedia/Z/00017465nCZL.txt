Драшкович: "Липсата на сътрудничество от страна на Сърбия и Черна гора с трибунала бе определена като "позор"
					03/02/2006
					 
						БЕЛГРАД, Сърбия и Черна гора -- Липсата на сътрудничество от страна на Белград с трибунала на ООН за военни престъпления е позор, цитира външният министър на Сърбия и Черна гора Вук Драшкович думите на заместник държавния секретар на САЩ Никълъс Бърнс, казани по време на срещата им в четвъртък (2 февруари). Той добави, че Бърнс и други политици са го предупредили, че неизпълнението на задълженията към трибунала може да застраши процесите на евроатлантическа интеграция на Сърбия и Черна гора.
						Също в четвъртък заместник-премиерът на Сърбия Миролюб Лабус продължи официалното си посещение в Брюксел, където се срещна с еврокомисаря по външните отношения Бенита Фереро-Валднер и с директора на Еропейската комисия за Западните Балкани Райнхард Прибе. Лабус изрази подкрепа за предложението на ЕС за създаване на зона за свободна търговия в Западните Балкани и каза, че е помолил ЕС да съдейства за решаването на проблемите, свързани с доставките на руски газ. (Б92, РТС, Бета, РТС, Танюг - 02/02/06)
