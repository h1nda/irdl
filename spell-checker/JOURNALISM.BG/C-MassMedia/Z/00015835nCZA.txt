Поетичнити вечери "Струга" привлякоха 25 поети от 20 страни
		06/09/2005
		Американският поет У.С. Меруин получи тазгодишната награда "Златен венец", която се присъжда на поетичните вечери "Струга" на бреговете на Охридското езеро.
		От Зоран Николовски за Southeast European Times в Скопие -- 06/09/05
 
		 
			
Поетичните вечери "Струга", които датират от 1962 г., се смятат за най-дълго провежданият поетичен фестивал в света. [СВП]
			Най-дълго време провежданият поетичен фестивал в света се състоя на бреговете на Охридското езеро в Македония в края на миналия месец. Двайсет и пет поети от 20 различни страни участваха в 44-тите годишни поетични вечери "Струга" (ПВС), които се проведоха от 25 до 28 август. 
			Победителят в тазгодишните ПВС, който спечели "Златния венец" бе американският поет У.С. Меруин. Той участва във фестивала за трети път. 
			 "За мен това е голяма чест и съм дълбоко развълнуван," каза Меруин. "Разбрах, че тази награда се присъжда от хора, за които поезията е нещо много важно, както и за мен." 
			"Заедно със "Златния венец", приемете и нашите най-добри пожелания за добро здраве и още много стихотворения, които да изпълнят мисията си и да превърнат този бурен свят в по-човечно място, в което няма войни, страдания и различия," заяви президентът на Управителния съвет на СВП Зоран Анчевски. 
			Андрея Коте от Колумбия спечели наградата "Мостове на Струга", която се присъжда на най-добрия млад поет. Носителката на спонсорираната от ЮНЕСКО награда получи пластика, представляваща мостове и гълъб, създадена от македонския художник Бранко Яксич. 
			"Поезията доказа, че допринася за по-доброто здраве в света, за неговия здрав дух. Благодарна съм, че ме поканихте в Струга, където езерото е невероятно прозрачно, точно каквато трябва да бъде и поезията," заяви Коте. 
			 Делегатите на Европейската поетична академия, които се срещнаха по време на фестивала, заявиха в съвместно изявление, че поетичните вечери "Струга", проведени за първи път през 1962 г., са внушителен пример за широкия обхват от международни културни прояви, които Македония спонсорира днес. 
			СВП също така ще издаде поредица от книги, имащи за цел да запознаят македонските читатели с работата на международни автори, както и да предостави английски превод на съвременни македонски поети на чужди читатели. Тази година, поезията на Таникава Сунтару (Япония), Брейтен Брейтенбах (Южна Африка), Рита Доув (САЩ), Лайънел Рей (Франция), Лес Мърей (Австралия), Тарек Елтайеб (Судан) и Хеди Бурауи (Канада) ще бъде включена в годишното издание.
