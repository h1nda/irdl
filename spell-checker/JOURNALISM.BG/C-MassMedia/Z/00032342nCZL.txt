България предложи законопроект, който ще позволи конфискация на имущество
					12/11/2009
					 
						СОФИЯ, България -- В сряда (11 ноември) правителството предложи закон, който ще разреши по-лесна конфискация на незаконно придобито имущество. Министърът на правосъдието Маргарита Попова заяви, че законодателството ще бъде ключов инструмент в борбата с организираната престъпност и корупцията и ще помогне за избягване на санкции от ЕС. Законът ще замени сегашния закон за конфискация на незаконно придобито имущество, който според критиците му не дава възможност за предприемане на реални мерки. Той позволява имуществото да бъде отнето едва след като собствениците бъдат осъдени. По време на разследванията се разрешава само налагането на възбрана върху активите. Новото законодателство обаче допуска парламентарна комисия да провежда собствени разследвания и да отнема имуществото на лица, които не могат да обяснят как са придобили парите си, дори и без осъдителна присъда.
						Също в сряда правителството обяви, че е предложило министъра на външните работи Румяна Желева за нов комисар на България в ЕС. Желева, бивш евродепутат, ще замени настоящия комисар на България Меглена Кунева, която отговаря за защитата на потребителите. (АП, Ройтерс, Стандарт, Фокус - 11/11/09)
