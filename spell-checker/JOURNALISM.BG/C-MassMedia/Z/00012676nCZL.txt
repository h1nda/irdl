Патън разкритикува Баня Лука за нежеланието за сътрудничество с МНТБЮ 
					17/11/2004
					 
						СТРАСБУРГ, Франция -- Европейският комисар по външните отношения Крис Патън остро разкритикува Република Сръбска (РС) във вторник (16 ноември) за нежеланието й да сътрудничи с Трибунала на ООН за военни престъпления, подчертавайки, че това може да застраши шансовете на Босна и Херцеговина за евро-атлантическа интеграция. Патън бе особено критичен към ръководството на РС, което все още не е предало на съда обвинения във военни престъпления Радован Караджич и други лица. Той предупреди, че няма причина да се очаква, че предстоящият доклад на главния прокурор на Трибунала на ООН Карла дел Понте пред Съвета за сигурност на ООН ще бъде положителен. Министърът на вътрешните работи на РС Дарко Матияшевич повтори предходното си твърдение, че не е имал информация за бегълци, които се укриват на територията на РС. (Ройтърс, Дневни Аваз, Независне новине - 17/11/04; уеб сайт на СВП, ПБС БиХ, AФП - 16/11/04)
