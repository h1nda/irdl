Данните сочат окуражаващо увеличаване на чуждите инвестиции в БиХ 
		11/08/2005
		Публикуваните наскоро данни от Централната банка на Босна и Херцеговина (БиХ) сочат, че чуждите инвестиции са се увеличили с почти 50 процента годишно през 2004. 
		От Антонио Прленда за Southeast European Times в Сараево – 11/08/05RCE
 
		 
			
В края на юли Централната банка на Босна и Херцеговина публикува статистически данни за чуждите инвестиции през 2004. [ЦББХ]
			Чуждите инвестиции в Босна и Херцеговина (БиХ) са нараснали почти с 50 на сто през 2004, сочат публикуваните статистически данни. Данните, публикувани в края на юли от Централната банка на Босна и Херцеговина (ЦББХ), соча директен приток на чужди инвестиции от 468 милиона евро. 
			Статистическите данни са "докозателство на повишен интерес от страна на чуждите инвеститори в БиХ," заяви управителя на ЦББХ Кемал Козарич "Очевидно, това има положителен ефект върху икономическия ръстеж в страната."
			Според статистическите данни, през 2004 г. най-големите директни инвестиции от 178 милиона евро са дошли от Австрия, следвана от Холандските Антили (125,5 милиона евро) и Хърватия (4,5 милиона евро). Общо трите страни са осигурили 72 процента от директните чужди инвестиции за годината. 
			"Чуждите инвестиции се увеличиха през годината и достигнаха 207 милиона евро през четвъртото тримесечие на 2004," заяви Козарич. "По отношение на дела им за различните сектори се забелязва увеличение на инвестициите в производството -- 50 процента, след него е банковото дело с 25 процента и небанковия финансов сектор с 9 процента," добави той. 
			Публикувани бяха и данни за чужди инвестиции в акции в края на 2004 г. До 31 декември чуждите инвестиции в акции в БиХ са възлизали на 2,95 милиарда евро, 1,9 милиарда евро от които представляват преки чужди инвестиции. Портфейлът от акции и други видове инвестиции възлизат на 1,05 милиарда евро. От 1,9 милиарда евро в директни чужди инвестиции, 68 процента са били във формата на собствен капитал, докато останалите са заеми между компании и други форми на инвестиране. 
			Използвайки международна методология ЦББХ провежда подробно тримесечно и годишно изследване чрез събиране на данни от компании и банки, които фунционират с чужди инвестиции. Изследването включва повече от 600 компании и банки, функциониращи с чужди инвестиции от над 50 000 евро, като след това на тази основа се правят оценки и за други компании. 
			"Използвани са международно признати концепции за чуждите инвестиции и тези данни може да се различават от административните данни, публикувани преди от БиХ," заяви официален представител на връзки с обществеността в ЦББХ Алмир Салихович. "В този процес ЦББХ си сътрудничи с Министерството на външната търговия и икономическите отношения на БиХ , както и с компании, които редовно изпращат данни за своята дейност."
