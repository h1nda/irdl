Призив към ЮЛЕКС за повече усилия в Косово
					27/04/2010
					 
						ЛЮКСЕМБУРГ -- Представители на ЕС очакват от ЮЛЕКС да предприеме конкретни стъпки в борбата срещу организираната престъпност и корупцията в Косово и да засили присъствието на мисията в доминираната от сърбите северна част на страната. След среща на министрите на външните работи на страните от ЕС в Люксембург в понеделник (26 април) беше съобщено, че се очаква ЮЛЕКС да започне конкретни дела срещу организираната престъпност и корупцията по високите етажи на властта. В същото време министрите отбелязаха важните резултати, постигнати от ЮЛЕКС в тежки условия, при оказването на съдействие на местните съдебни и правоохранителни агенции. Ръководителят на ЮЛЕКС Ив Дьо Кермабон е на посещение в Брюксел във вторник, за да информира за обстановката подкомитет на Европейския парламент. (Коха Диторе, Кохавижън, Арта, Телеграфи - 27/04/10)
