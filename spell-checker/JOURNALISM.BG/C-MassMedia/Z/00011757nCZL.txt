Български министър призовава за мерки срещу престъпността 
					25/08/2004
					 
						СОФИЯ, България – Министърът на европейската интеграция Меглена Кунева предупреди във вторник (24 август), че ако не бъде овладяна престъпността и реформирана съдебната система, присъединяването на страната към ЕС, насрочено за 2007 г. , може да се забави. “Ако България не съумее да се справи с престъпността, може да се наложи присъединяването ни да изчака още една година,” каза тя. Кунева се изказа по повод на силно критичния доклад на британски експерт от ЕС за българските правоохранителни органи. Министърът на вътрешните работи Георги Петканов заяви, че докладът е базиран на остарели сведения.
						Също във вторник директорът на Световната банка за България, Ананд Сет, заяви, че реализацията на проектите на банката в страната протича добре. По време на среща с премиера Симеон Сакскобургготски Сет наблегна на необходимостта от продължаване на усилията за постигане на устойчив икономически растеж и заяви, че трябва да се обърне по-голямо внимание на селските райони. (Труд, бТВ - 25/08/04; AФП - 24/08/04)
