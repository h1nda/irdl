Топи заяви, че споровете за собствеността върху имоти пречат на туризма в Албания
					26/05/2008
					 
						ТИРАНА, Албания – Туризмът не може да се развива, докато инвеститорите са отблъсквани от неустановените права на собственост върху имотите, заяви в събота (24 май) президентът Бамир Топи по време на посещение в гр. Химара, Южна Албания. „От правителството зависи да подобри законовата рамка и да не задоволява временно желанията на отделни личности, а да работи за бъдещето на страната,” каза той. Той добави, че туризмът и собствеността са два много важни икономически въпроса.
						Вътрешният министър Буяр Нашани също обсъди въпросите на собствеността по време на посещение в южния град Саранда в събота. Местните власти искат процедурите за прехвърляне на собственост да бъдат преместени от централно на местно ниво. (BalkanWeb, Нюз 24, Шекули, Клан - 25/05/08)
