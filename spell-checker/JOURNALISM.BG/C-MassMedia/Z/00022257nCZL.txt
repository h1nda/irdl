Еврокомисарят Рен отново призова за сформирането на ново сръбско правителство
					17/04/2007
					 
						БРЮКСЕЛ, Белгия – Комисарят по разширяването на ЕС Оли Рен отново призова лидерите на сръбските демократични партии да се споразумеят за сформирането на ново правителство възможно най-бързо. В понеделник (16 април) Рен предупреди, че забавянето на съставяне на нов кабинет - все още слабо вероятно почти три месеца след парламентарните избори на 21 януари – се отразява на възможността за възобновяване на преговорите по Споразумението за стабилизация и асоцииране с ЕС. Той добави, че сътрудничеството в разследването на военните престъпления остава ключово изискване.
						Рен се срещна в Брюксел и с македонския заместник министър-председател по европейските въпроси Габриела Коневска-Трайковска и й каза, че програмата за членство в ЕС зависи от темпа на реформите. Той одобри възобновяването на политическия диалог и усилията за подобряване на политическия климат след месеците на застой. (Блиц, Данас, Вечер - 17/04/07; ТАНЮГ, АФП, АП, ЮПИ, МИА, Макфакс, МРТ - 16/04/07)
