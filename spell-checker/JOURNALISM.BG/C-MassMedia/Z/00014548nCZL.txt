Хърватия и Сърбия и Черна гора провеждат разгорещен дебат по делото на "Вуковарската тройка"
					13/05/2005
					 
						ХАГА, Холандия -- Съдебният състав към трибунала на ООН за военни престъпления в Хага, който разглежда молби за прехвърляне на дела към други инстанции, проведе заседание в четвъртък (12 май) по искане на прокурор за прехвърляне на процеса на трима офицери от югославската армия, обвинени за клането в Овчара, за разглеждане от съд в Хърватия или в Сърбия и Черна гора. И двете страни представиха своите аргументи за поемане на процеса. Адвокатите на Хърватия се съсредоточиха върху правните аспекти на делото и готовността на местната съдебна власт да разглежда процеси за военни престъпления. Адвокатите на Сърбия и Черна гора на свой ред разкритикуваха хърватската съдебна система и настояха, че справедлив и безпристрастен процес може да бъде гарантиран само в Белград. Главният прокурор на ООН Карла дел Понте спомена за възможността за прехвърляне на делото през февруари. (ХИНA - 12/05/05)
