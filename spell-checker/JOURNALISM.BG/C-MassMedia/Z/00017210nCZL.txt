Високопоставен белгийски дипломат призовава за решаване на кипърския въпрос
					11/01/2006
					 
						АТИНА, Гърция -- По време на посещението си в Атина във вторник (10 януари) белгийският външен министър Карел де Гухт призова за решаване на кипърския въпрос, подчертавайки, че уреждането му е от изключителна важност за разделения остров, за ЕС и за региона като цяло. Кипър бе основна тема на разговорите между Де Гухт и гръцкия му колега Петрос Моливиатис. След срещата Де Гухт отбеляза още, че от Турция се очаква да изпълни предприсъединителните си задължения към ЕС, включително и тези, засягащи двустранните връзки с кипърската гръцка държава.
						Други новини -- Гръцкият заместник-министър на обществения ред Христос Маркоянакис подаде във вторник оставка заради забележките, които бе отправил по адрес на прокурор от Върховния съд. Той употреби думите "глупак" и "невеж" по отношение на Димитрис Линос, който оглавява разследване на предполагаеми незаконни разпити на 28 пакистански граждани от гръцки и британски агенти след юлските бомбени атентати в Лондон. (AНA, MПA, AФП - 10/01/06)
