Управляващата коалиция в България започва разговори за възможни промени в кабинета
02/07/2003
 
СОФИЯ, България -- Движението за права и свободи (ДПС), младши партньор в управляващата коалиция, заяви във вторник (1 юли), че ще инициира преговори в рамките на коалицията по възможни промени в правителството. Председателят на ДПС Ахмет Доган добави, че партията ще държи по-скоро на структурни, отколкото на персонални промени в кабинета.
Също във вторник новоизбраният изпълнителен директор на Холандската група в МВФ Джерон Кремерс оцени високо икономическото развитие на България. Той се срещна с финансовия министър Милен Велчев и каза, че макроикономическата стабилност е важна основа за стимулиране на икономическия растеж и за намаляване на безработицата. (Дневник, Труд, Стандарт, Пари - 02/07/03; БТА, Медиапул - 01/07/03)
