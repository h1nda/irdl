Планът за обединяване на Кипър е представен на Съвета за сигурност на ООН
02/04/2004
 
Петък бе обявен за национален празник в Румъния, а в Букурещ бяха организирани церемонии по вдигане на националния флаг по случай официалното присъединяване на страната към НАТО. Знамената на Румъния, България и още пет страни от бившия съветски блок бяха издигнати пред централата на НАТО в Брюксел. България заяви, че ще зачисли към алианса свои сили за специални операции. [AФП]
НЮ ЙОРК, Съединени щати -- Главният преговарящ на ООН по плана за обединяване на Кипър ще представи в резюме второстепенните договорни клаузи в плана в петък (2 април), но няма да иска одобрението им от Съвета, заявиха дипломати и високопоставени служители на ООН. Специалният пратеник Алваро де Сото ще представи документа с обем 9 000 страници по време на открито заседание на съвета, в който влизат 15 държави и който по-късно се очаква да излезе с призив към разделените турска северна и гръцка южна част на средиземноморския остров да го одобрят в едновременно провеждан референдум на 24 април. В четвъртък Белият дом се опита да лобира за плана пред двете общности на острова, като го нарече "компромис, който задоволява интересите на всички страни". В подкрепа на това виждане европейският комисар по разширяването Гюнтер Ферхойген призова кипърските турски и гръцки лидери да убедят своите гласоподаватели, че планът е "най-доброто и справедливо решение, което може да бъде постигнато". (Ройтерс, Хюриет - 02/04/04; Ройтерс, AП, Би Би Си, AФП, Блумберг, Анадолска агенция, НТВ, TРT 2 - 01/04/04)
