Представител на ЕП призовава Македония да отложи подаването на молба за членство в ЕС
04/02/2004
 
СКОПИЕ, Македония -- Председателката на Комитета за ЮИЕ към Европейския парламент Дорис Пак потвърди във вторник (3 февруари) своето безпокойство, че Македония ще избере неподходящ момент за подаване на молба за членство в ЕС. Пак призова страната да изчака, тъй като понастоящем Съюзът е ангажиран с присъединяването на 10 нови членки и все още "смила" политическите и икономически последствия от това разширяване. Тя препоръчва на Скопие да подаде молбата си през следващата година, а не по-късно този месец както това е планирано.
Други новини от вторник: 14-членен екип от НАТО пристига в Македония за оценка на напредъка в прилагането на реформите, които са необходими за евентуалното членство. (МИА, А1 ТВ - 03/02/04)
