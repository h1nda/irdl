Сърбия експулсира сина на Караджич
					16/09/2007
					 
						БЕЛГРАД, Сърбия -- На Саша Караджич, син на военновременния лидер на Република Сръбска Радован Караджич бе забранено да влиза в Република Сръбска в продължение на една година и му бе наложена глоба от 375 евро, заяви в събота (15 септември) ръководителят на Националния съвет на Сърбия за връзки с Трибунала на ООН за военни престъпления Расим Ляич. Саша Караджич бе задържан за разпит в събота. Тогава полицията откри, че той използва фалшиви документи на сръбски гражданин. 
						Други новини - Запис, публикуван в ЮТюб очевидно противоречи на показанията на босненския мюсюлмански генерал, че той не е имал никаквва власт над ислямистките бойци, които извършиха жестокости срещу хървати и сърби по време на конфликта от 1992-1995 г. В записа, генерал Расим Делич прави обръщение към муджахидините, малко преди заминаването им в края на 1995 и началото на 1996 г. "Никога не съм крил, че съществува такава част, че това е част от босненската армия, че тя е инкорпорирана във веригата за контрол и командване на босненската армия", казва гласът от записа. Ако е автентичен, той може да се приеме за директно признание, че ислямистките бойци са служили като част от босненската мюсюлманска армия. (Бета, AП, Макфакс, РТРС - 15/09/07; Ройтерс, Танюг, AФП - 14/09/07)
