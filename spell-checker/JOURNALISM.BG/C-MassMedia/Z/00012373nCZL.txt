Русия предлага да уреди неизплатения си дълг към България 
					20/10/2004
					 
						СОФИЯ, България -- Руската федерация предлага да уреди дълга си от съветско време на стойност 24 млн. щ.д. чрез модернизация на българска военна техника. Руският премиер Михаил Фрадков пристигна на двудневно посещение в София във вторник (19 октомври). По време на разговорите си с българския си колега Симеон Сакскобурготски Фрадков подчерта интереса на Москва от интензифициране на двустранното сътрудничество, особено в сферите на промишлеността, енергетиката и транспорта. По време на срещата бяха подписани шест споразумения.
						Други новини от вторник: главният секретар на българското МВР генерал-лейтенант Бойко Борисов отхвърли слуховете в медиите, че възнамерява да създаде политическа партия преди парламентарните избори следващата година. Борисов е една от най-популярните публични фигури в страната. (бТВ, Труд, Сега - 20/10/04; бТВ - 19/10/04)
