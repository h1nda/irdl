Караманлис и Папандреу проведоха телевизионен дебат
					22/09/2009
					 
						AТИНА, Гърция -- Премиерът Костас Караманлис се срещна за пръв път в телевизионен дебат на живо в понеделник (21 септември) с главния си съперник на предсрочните избори на 4 октомври, лидера на ПАСОК Георгиос Папандреу, и с лидери на четирите други партии в парламенти. В продължение на два часа Караманлис похвали работата на своето правителство, но в същото време призна и грешките. Той обаче обеща, че ако неговата партия "Нова демокрация" спечели нов мандат, тя ще увеличи усилията си в борбата срещу корупцията и бюрокрацията и ще продължи да подкрепя кандидатурата на Турция за членство в ЕС. 
						Папандреу разкритикува политиката на правителството и обеща, че ще се бори срещу неплащането на данъци, ще подобри управлението на еврофондовете и ще работи за подобряване на отношенията на Гърция с нейните съседи. Втори телевизионен дебат ще бъде проведен във вторник вечер. Според последните социологически проучвания, ПАСОК води пред "Нова демокрация" с около 7%. (AНА-MПА, Синхуа - 21/09/09)
