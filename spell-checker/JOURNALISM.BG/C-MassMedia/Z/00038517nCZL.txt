Инцко потвърди обещанието си да блокира референдума; Аштън посети Сараево
					13/05/2011
					
						САРАЕВО, Босна и Херцеговина (БиХ) -- Върховният представител Валентин Инцко потвърди в четвъртък (12 май), че ако Република Сръбска (РС) не се откаже от плановете си да проведе референдум за законността на съда и прокуратурата на държавно ниво, той ще трябва да го блокира, тъй като е незаконен. Той също каза за всекидневника "Дневни Аваз", че може да помисли и за по-сериозни санкции срещу РС, влючително и за смяната на президента Милорад Додик. 
						Междувременно бе съобщено, че Върховният представител на ЕС по сигурността и външната политика Катрин Аштън е пристигнала на изненадващо посещение в Сараево късно в четвъртък. Тя ще се срещне с Инцко и Додик в петък. 
						От своя странан Додик демонстрира готовност да се откаже от плана за референдума, ако ЕС изпълни политическите му искания. РС иска да инициира дебат за съдебната реформа, за да гарантира безпристрастни държавни съдилища и прокуратури. ЕС бе изразил готовност да дебатира този въпрос. (РТС, СРНА, Днвни Аваз - 12/05/11)
