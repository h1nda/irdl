Министрите на отбраната от "Адриатическата харта" координират усилията си 
					13/12/2006
					 
						ТИРАНА, Албания -- Министрите на отбраната на Албания, Хърватия и Македония - Фатмир Медиу, Берислав Рончевич и Лазар Еленовски - се срещнаха в Тирана във вторник (12 декември), за да координират по-нататъшните си усилия за интеграция в НАТО в светлината на срещата на върха в Рига миналия месец. Министрите одобриха обща декларация, в която окачествяват посланието на НАТО като силно окуражаващо и даващо на страните нов импулс за реформи в армията. В декларацията също така се подчертава важността на регионалното сътрудничество, сигурността, реформите в отбраната и борбата с корупцията и организираната престъпност за постигане на пълноправно членство в НАТО. В своята реч албанският президент Алфред Мойсиу заяви, че сътрудничеството в рамките на "Адриатическата харта" се е оказало успешна формула по отношение на съвместните военни учения и обмена на експертен опит. (Албейниън Нюз - 13/12/06; Уеб сайт на албанския президент, МИА, Макфакс, Фокус - 12/12/06)
