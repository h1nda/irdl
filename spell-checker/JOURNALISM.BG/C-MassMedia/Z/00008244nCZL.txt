България подкрепя засилването на ролята на международната общност в Ирак
05/09/2003
 
СОФИЯ, България -- Министърът на външните работи Соломон Паси каза в четвъртък (4 септември), че правителството подкрепя засилване на ролята на ООН в Ирак по време на следвоенното възстановяване и демократизирането на страната. Той добави, че България ще приветства и по-голямо участие на НАТО, ЕС и ОССЕ. По-рано Паси запозна членовете на парламентарната комисия за външна политика, отбрана и сигурност с посещението си в Ирак в края на миналия месец. Той нарече своето посещение знак на солидарност с иракския народ и опит да се отворят пазари за българските компании. (Труд, Дневник - 05/09/03; БТА, БНТ, БНР - 04/09/03)
