Сенатът на САЩ призова ЕС да задвижи заявлението на Сърбия
					23/04/2010
					 
						ВАШИНГТОН, Съединени щати -- Сенатът е приел резолюция, с която поздравява Сърбия за подаването на заявлението за членство в ЕС и призова ЕС своевременно да заеме ясна позиция относно кандидатурата на Сърбия, предадоха медиите в четвъртък (22 април). Сенатът определи перспективите за членство в ЕС като източник на стабилност, сигурност и просперитет за цяла Европа и заяви, че ЕС би трябвало да продължи да подкрепя усилията за интеграция на страните от Западните Балкани. Същевременно сенаторите призоваха Сърбия да оказва пълно сътрудничество на Хагския трибунал за военни престъпления и да арестува двамата оставащи на свобода обвиняеми Ратко Младич и Горан Хаджич. Очаква се ЕС да обсъди заявлението на Сърбия за членство в ЕС през юни. (Б92, Танюг, РТС - 22/04/10)
