Турският премиер се среща с норвежкия си колега
07/11/2003
 
АНКАРА, Турция -- Премиерът Реджеп Тайъп Ердоган и норвежкият му колега Хел Магне Бондевик обсъдиха по време на срещата си в четвъртък (6 ноември) двустранното сътрудничество в енергетиката, обстановката в Ирак и Близкия изток и напредъка на Турция по пътя към членство в ЕС. Те направиха обзор и на отношенията НАТО - ЕС, тъй като и двете страни са членки на НАТО, но не и на съюза.
Също в четвъртък външният министър съобщи, че държавният секретар на САЩ Колин Пауъл е изпратил писмо до Гюл, в което изказва благодарност на Турция за приноса й по време на донорската конференция за Ирак, проведена в Мадрид миналия месец. (Анадолска агенция, НТВ, TРT 2 - 06/11/03)
