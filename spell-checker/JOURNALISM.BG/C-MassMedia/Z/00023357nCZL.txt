Джелич предрече, че Сърбия може да получи статут на кандидат-членка за ЕС до края на следващата година
					26/07/2007
					 
						БЕЛГРАД, Сърбия -- Заместник министър-председателят, отговарящ за евроинтеграцията, Божидар Джелич каза в сряда (25 юли), че Сърбия може да получи статут на кандидат-членка за ЕС до края на 2008 г., ако демонстрира необходимата политическа воля. Като стъпка в тази посока Сърбия се надява да бъде включена в "белия шенгенски списък", заяви Джелич. На 1 януари ще влезе в сила споразумение за облекчен визов режим с ЕС, което ще позволи на определени категории лица, включително студенти, журналисти и експерти в различни области, да получават визи за страните, членки на ЕС, с по-малко ограничения. 
						Джелич каза също, че процесът на интеграция на Сърбия и решаването на проблема за окончателния статут на Косово са два отделни въпроса. (РТС - 25/07/07)
