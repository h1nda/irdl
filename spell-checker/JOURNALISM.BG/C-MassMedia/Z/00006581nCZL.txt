Пауъл благодари на Трайковски за подкрепата на Македония по време на операцията в Ирак
13/04/2003
 
СКОПИЕ, Македония -- В петък (11 април) президентът Борис Трайковски проведе телефонен разговор с държавния секретар на САЩ Колин Пауъл. Пауъл благодари за подкрепата на Македония по време на водената от САЩ кампания в Ирак. От офиса на Трайковски съобщиха, че двамата са обсъдили и следвоенното възстановяване на Ирак, както и евентуалното участие на Македония в този процес. Страната планира изпращането на малък контингент за осигуряване на медицинска и военна помощ. (Утрински весник - 12/04/03; МИА, A1 TВ - 11/04/03)
