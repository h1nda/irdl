Брамерц заяви, че Сърбия продължава да сътрудничи на МНТБЮ
					23/03/2008
					 
						ХАГА, Холандия -- Главният прокурор на Хагския трибунал за военни престъпления (МНТБЮ) Серж Брамерц отрече в събота (22 март)слуховете, че Белград не сътрудничи повече на Хага поради декларацията за незавимост, обявена от нейната бивша провинция Косово. В интервю за белградския всекидневник "Блиц" Брамерц заяви, че ще публикува доклада си за сътрудничеството на Сърбия с МНТБЮ до средата на май и документът ще бъде представен на заседание на Съвета за сигурност на ООН през юни. Запитан дали неговото становище ще отвори пътя на Сърбия към ЕС, той отговори: "Аз съм прокурор и не се меся в политиката". (РТРС, СРНА, Блиц, Танюг, Б92 - 22/03/08)
