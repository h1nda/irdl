Марович: Сърбия-Черна гора ще бъде приета в СЕ в началото на април
25/03/2003
 
БЕЛГРАД, Сърбия-Черна гора -- Президентът Светозар Марович обяви в понеделник (24 март), че страната може да бъде приета в Съвета на Европа (СЕ) на 3 април. Датата се предполага от коментарите на висши представители на СЕ, които се опитват да ускорят процеса след убийството на сръбския премиер Зоран Джинджич, извършено по-рано този месец. Марович планира да участва на церемонията, която ще се проведе в Страсбург.
В други новини, според съобщения на сръбската полиция, във връзка с убийството на Джинджич са повдигнати обвинения срещу 395 души; 265 от тях са регистрирани като членове на различни престъпни групировки. (Блиц, Taнюг, БиБиСи, Б92, ФоНет, БиСиСи - 25/03/03; Б92, Танюг - 24/03/03)
