Сърбия-Черна Гора подаде официална молба за присъединяване към програмата Партньорство за мир
20/06/2003
 
БЕЛГРАД, Сърбия-Черна Гора -- Външният министър Горан Свиланович е изпратил писмо до НАТО с молба за официално приемане в програмата Партньорство за мир. В съобщение по този повод в четвъртък (19 юни) той заяви, че страната "е готова да допринася по всякакъв начин за реализиране на програмата Партньорство за мир и за укрепване на сигурността в региона". Свиланович добави, че присъединяването към програмата ще помогне на Сърбия-Черна Гора да продължи демократичните реформи, особено за установяването на граждански контрол върху военните. В писмото до НАТО също така се казва, че властите в Сърбия-Черна Гора работят за изпълнение на своите международни задължения, най-важното от които е сътрудничеството по военните престъпления. (Б92, Танюг - 20/06/03; AФП - 19/06/03)
