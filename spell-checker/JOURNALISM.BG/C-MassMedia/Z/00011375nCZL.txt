Според Македония Трибуналът в Хага няма да гледа делото "Ращански лозя"
05/07/2004
 
СКОПИЕ, Македония -- Трибуналът на ООН за военни престъпления в Хага вероятно няма да се занимае с т.нар. случай "Ращански Лозя", каза македонският министър на правосъдието Иджет Мемети в неделя (4 юли) в интервю за радио "Свободна Европа". Той добави, че местен съд вероятно ще гледа делото, което касае убийството през 2002 г. на шестима пакистанци и на един индиец от македонските сили за сигурност, които твърдяха, че чужденците са ислямски терористи.
Други новини: Парламентът прие в петък закон за правата, пенсиите и придобивките на бивши президенти и техните семейства. Решението бе наложено от смъртта на Борис Трайковски при самолетна катастрофа през февруари. (Утрински вестник - 05/07/04; А 1 ТВ - 04/07/04; МИА - 02/07/04)
