Държавите от Адриатическата харта ще изпратят обща медицинска част в Афганистан
					05/05/2005
					 
						БРЮКСЕЛ, Белгия -- Трите държави от Адриатическата харта -- Албания, Хърватия и Македония -- подписаха в сряда (4 май) в Брюксел меморандум за разбирателство за разполагането на многонационална медицинска част в Афганистан. Документът бе подписан от министрите на отбраната на трите страни -- Пандели Майко на Албания, Берислав Рончевич на Хърватия и Йован Манасиевски на Македония -- а също и от генералния секретар на НАТО Яп де Хоп Схефер. Съвместният медицински екип ще служи като част от международните мироопазващи сили в Афганистан. Представителите на страните приеха и изявление, с което отбелязаха втората годишнина от подписването на Адриатическата харта. (Албейниън нюз - 05/05/05; Уеб-сайт на НАТО, Макфакс - 04/05/05)
