Барозу призова Румъния да се съсредоточи върху подобряване на капацитета си за усвояване на финансовите средства, предоставяни от ЕС 
					31/01/2007
					 
						БРЮКСЕЛ, Белгия -- По време на среща с румънския президент Траян Бъсеску в Брюксел във вторник (30 януари) председателят на Европейската комисия Жозе Мануел Барозу препоръча на Румъния да предприеме действия за подобряване на капацитета си за усвояване на финансовите средства, предоставяни от ЕС. Той подчерта, че Румъния трябва да получи общо 32 млрд. евро по различни проекти.
Междувременно румънската Консервативна партия заяви, че ще започне кампания за събиране на подписи за парламентарно искане за отстраняване на министъра на правосъдието Моника Маковей, обвинявайки я в слаби резултати. (Гъндул, Зиуа - 31/01/07; Ромпрес, Медиафакс - 30/01/07)
