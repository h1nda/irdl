Прокуратурата в Хага приключи встъпителното си изложение по делото срещу Караджич
					03/11/2009
					 
						ХАГА, Холандия -- Прокурорите по делото за военни престъпления срещу бившия босненски сръбски лидер Радован Караджич приключиха своето встъпително изложение в понеделник (2 ноември), като поставиха ударението върху геноцида в Сребреница, извършен през юли 1995 г. Прокурорът Алън Тийджър заяви, че Караджич и разпоредил на босненските сръбски сили да нападнат анклава, при което са били убити повече от 7 000 цивилни мюсюлмани. "Той е знаел, че там са убивани хора, той е прикривал масовите експулсирания и убийства и продължава да прави това до ден днешен, и единственото нещо, за което съжалява във връзка с цялата операция, е че някои от мъжете мюсюлмани са успели да се измъкнат живи", подчерта Тийджър. Той хвърли върху Караджич и вината за 44-месечната "кампания на терор" срещу цивилни граждани по време на обсадата на Сараево. Караджич, който бойкотира началото на процеса, ще се яви на процедурното заседание във вторник, за да поиска повече време за подготовка на своята защита. Той е подсъдим по 11 обвинения в геноцид, военни престъпления и престъпления срещу човечеството, извършени по време на босненския конфликт. (Ройтерс, АФП, Б92, Бета - 02/11/09)
