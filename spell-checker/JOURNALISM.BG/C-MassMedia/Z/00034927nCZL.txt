Koсовската полиция арестува лидер на движението "Ветевендосе"
					13/06/2010
					 
						ПРИЩИНА, Koсово -- Полицията съобщи в събота (12 юни) за арестуването на Албин Курти, лидер на движението "Ветевендосе" ("Самоопределение"). На Курти са предявени обвинения, свързани с протеста през февруари 2007 г., който прерасна в сблъсъци на насилие, в които загинаха двама протестиращи и десетки бяха ранени. Съдебният процес срещу него бе отлаган осем пъти заради неявяването му в съда в знак на протест срещу международни мисии, които не признават независимостта на Косово. Той бе арестуван след пресконференция в събота в Прищина, където заяви, че неговото движение ще участва на парламентарните избори през следващата година като политическа партия. При протестите след арестуването му бяха ранени 12 полицаи и трима активисти и бяха нанесени щети на няколко коли на полицията и ЮЛЕКС. (Taнюг, Б92 - 12/06/10)
