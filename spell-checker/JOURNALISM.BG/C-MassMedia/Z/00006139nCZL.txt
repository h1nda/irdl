Малко не достигна на турския парламент, за да одобри разполагането на американски войски
02/03/2003
 
АНКАРА, Турция -- Парламентът не одобри в събота (1 март) решението за разполагане на повече от 60 000 американски войници за евентуални действия срещу Ирак. Първоначално бе обявено, че предложението на правителството е прието. Минути след това председателят на парламента Бюлент Арънч съобщи, че от всички 533 членове на парламента, 264 са гласували "за", 250 "против" и 19 са се въздържали. Това е с три гласа по-малко от необходимото просто мнозинство. Гласуването се забави поради опита на управляващата Партия на справедливостта и развитието (ПСР) да осигури достатъчно подкрепа сред своите депутати. Премиерът Абдула Гюл заяви, че в неделя ще свика среща на членовете на ПСР, за да се опита да ги убеди да подкрепят решението, ако то бъде внесено отново в парламента през следващата седмица. Турция е изправена пред риска да загуби финансовата помощ от САЩ в размер на милиарди долари, която би подпомогнала изтощената й икономика, възстановяваща се от най-дълбоката рецесия от 1945 г. насам. Под въпрос е и кредитният пакет на МВФ от 16 млрд долара. (Ройтерс, АП, - 02/03/03; СиЕнЕн, БиБиСи, АП, АФП, Ройтерс, Анадолска агенция - 01/03/03)
