Министър: „България ще изпълни критериите за Шенген до март 2011 г.”
					04/10/2010
					 
						СОФИЯ, България -- Вътрешният министър Цветан Цветанов каза в неделя (3 октомври), че България ще изпълни критериите за влизане в Шенгенската зона до 31 март 2011 г. Той направи това изявление при получаването на доклад от неправителствената организация „Отворено общество”. В документа се дава положителна оценка за темпа на осъществяване на мерките, необходими за влизането на България в безвизовата зона на ЕС. Общо „43 от всичко 48 мерки са финализирани, някои по-бързо от планираното”, се казва в доклада. Цветанов каза, че България и Румъния трябва да станат част от Шенген заедно през 2011 г. (Новините, бТВ, БНТ - 03/10/10)
