Още членове на ПКК се предадоха на турските власти
					13/11/2009
					 
						АНКАРА, Турция -- Осем членове на терористичната Кюрдска работническа партия (ПКК), базирани в Ирак, се предадоха на властите в Югоизточна Турция, подкрепяйки правителствената инициатива за предоставяне на повече права на кюрдското малцинство в Турция. Прокурор в град Диарбекир разпитва бунтовниците, заяви представител на съда в четвъртък (12 ноември). Членовете на ПКК се предадоха в сряда в гр. Силопи, до границата с Ирак. Силите за сигурност заявиха, че бунтовниците твърдят, че има много други, които искат да се завърнат в Турция. Това е втората "група на мира", която се предава доброволно. Първата се предаде през октомври. (Ройтерс, Заман, Хюриет, Синхуа - 12/11/09)
