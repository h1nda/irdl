България и ЕС подписаха меморандум за втори мост на Дунав
					20/02/2005
					 
						СОФИЯ, България -- Българският министър на финансите Милен Велчев и представителят на Европейската комисия в София Димитрис Куркулас подписаха в петък (18 февруари) меморандум за построяване на втори мост на Дунав. България ще получи 70 млн. евро от ЕС за изпълнение на проекта. 
						В други новини, говорителят на правителството съобщи, че премиерът Симеон Сакскобургготски ще обяви промените в правителството в понеделник. Наблюдателите очакват, че малката партия Ново време, чиято подкрепа бе решаваща по време на гласуването на неотдавнашния вот на недоверие, ще получи поне едно министерско кресло. В неделя лидерът на Ново време Емил Кошлуков потвърди, че са в ход преговорите по въпроса. (БНТ, Стандарт, Монитор - 20/02/05; Сега - 19/02/05; Ройтерс, АФП, Уебсайт на българското правителство - 18/02/05)
