Фейт призова косовските институции да пристъпят към децентрализация 
					24/03/2011
					 
						ПРИЩИНА, Косово -- Ръководителят на Международната гражданска служба Питер Фейт насърчи косовските институции да продължат децентрализацията и да започнат осъществяването на процеса и в доминираното от сърбите Северно Косово. След заседание в сряда (23 март) на Междуведомствената група по децентрализацията Фейт настоя, че децентрализацията трябва да остане приоритет за правителството в цяло Косово, за да бъдат убедени жителите в северната част на страната, че това е положителен процес. Правителството планира да създаде община в Северна Митровица до края на тази година. Министърът на местното самоуправление Слободан Петрович заяви, че децентрализацията на севера се нуждае от конкретни планове. (Коха Диторе, Косова Сот, Зъри - 23/03/11)
