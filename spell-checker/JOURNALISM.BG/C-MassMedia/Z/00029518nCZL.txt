Албански министър бе уволнен заради сексуален скандал
					06/03/2009
					 
						ТИРАНА, Албания -- В сряда (4 март) парламентът уволни министъра на туризма, културата и спорта Или Панго, след като местен телевизионен канал излъчи видеозапис, на който се вижда как Панго иска сексуални услуги от две жени, кандидатстващи за работа в повереното му министерство. Видеото показва как Панго насрочва частни срещи с двете кандидатки. „Материалът, показан в медиите, е неприемлив”, заяви правителството в свое изявление. Адриан Турку, управител на префектура Елбасан, ще застане на мястото на Панго. (Шекули, Ора Нюз, Топ Чанъл, Клан, Алсат - 05/03/09)
