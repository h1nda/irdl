Румъния мести командването на флота от Констанца в Букурещ
21/11/2002
 
БУКУРЕЩ, Румъния -- Командването на генералния щаб на румънския военноморски флот ще бъде преместено от пристанищния град Констанца в Букурещ от 1 декември. Началникът на генералния щаб на военноморските сили Корнелиу Руденку обяви решението в сряда (20 ноември), като каза, че то е в съответствие със стандартите на НАТО. Флотът ще се присъедини към другите части на въоръжените сили в обединяването на административната структура на Министерството на отбраната. (Ромпрес - 20/11/02)
