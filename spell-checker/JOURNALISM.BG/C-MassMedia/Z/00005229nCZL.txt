Генералният секретар на НАТО ще посети Албания и Македония
29/11/2002
 
БРЮКСЕЛ, Белгия -- Генералният секретар на НАТО Джордж Робъртсън ще посети Албания и Македония в петък (29 ноември) с цел да насърчи усилията им да се присъединят към алианса. В Скопие той ще се срещне с президента Борис Трайковски и министър-председателя Бранко Цървенковски, както и с други официални лица, като се очаква изложи повторно политиката на НАТО за "отворената врата", след срещата за разширяването в Прага миналата седмица. Медиите в Скопие съобщиха, че визитата на Робъртсън цели също и уточняване на подробностите за мисията, която ще замени Амбър Фокс след изтичането на мандата й на 15 декември.
В други новини, Върховният главнокомандващ на НАТО за Европа генерал Джоузеф Ралстън пристигна в петък на двудневно посещение в България. Той ще се срещне с членове на кабинета, за да обсъдят реформите в армията, извършени след последното му посещение през март. (Утрински вестник, Дневник, МИА, Медиапул, БТА - 29/11/02; НАТО уеб сайт, Макфакс, АТА - 28/11/02)
