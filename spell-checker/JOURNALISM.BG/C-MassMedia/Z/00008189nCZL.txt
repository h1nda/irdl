Борбата срещу тероризма ще бъде във фокуса на срещата на остров Бриюни.
01/09/2003
 
ЗАГРЕБ, Хърватия -- Борбата срещу тероризма и подобряването на сигурността ще бъде в центъра на вниманието по време на срещата, която започва в понеделник (1 септември) на северноадриатическия остров Бриюни. В нея ще участват президентът Стипе Месич, председателят на парламента Златко Томчич и членове на парламентарните комисии по вътрешни работи и национална сигурност, както и представители на НАТО и ЕС.
Други новини: хърватският остров Сипан близо до Дубровник е домакин на годишният семинар, посветен на НАТО и ЮИЕ, който се открива в понеделник. Представители на правителството и медиите, както и докторанти от ЮИЕ и държави-членки на НАТО ще присъстват на форума. (ХИНА, Би Би Си - 31/08/03)
