Смъртоносна жега обхвана Югоизточна Европа
					26/06/2007
					 
						АТИНА, Гърция -- По-голямата част от Югоизточна Европа остава обхваната от гореща вълна с температури, достигащи до 40 градуса в много от районите. Трима души са починали и поне 33-ма други са хоспитализирани с диагноза топлинен удар в Гърция, съобщи в специално изявление Министерството на здравеопазването. Гърция е изправена и пред остър недостиг на електричество, тъй като хората в страната увеличават използването на вентилатори и климатици. Потреблението достигна в понеделник 10 372 мегавата, счупвайки стария рекорд от 9 962 мегавата, поставен миналия август.
						В понеделник Гърция внесе 1 300 мегавата от България и Италия, които също така страдат от жегата. България съобщава, че поне 100 души са били хоспитализирани в резултат на горещините. На тежките камиони им е забранено да се движат по някои магистрали през деня, за да се предотвратят повреди на размекнатия асфалт. В Румъния жегата се е отразила на 60 % от реколтата. Производителите на зърно предвиждат, че добивите ще бъдат с 40 % по-ниски от очакваните. (Блумбърг, АФП, АП, Новините - 25/06/07)
