Намаляващите кредитни рейтинги в ЕС оказват ли влияние на Балканите? 
					26/12/2011
					Според регионалните икономисти спадът на кредитния рейтинг на някои от най-големите банки в ЕС може да застраши икономическата стабилност на Балканите.
					От Александър Павлевски за Southeast European Times в Скопие - 26/12/11 
 
					 
						
Регионалните банки като "Евростандард Банк" в Македония са добре капитализирани, твърдят икономистите. [Aлександър Павлевски/SETimes]
						Инвеститорската служба на рейтинговата агенция "Мудис" понижи кредитния рейтинт на трите най-големи френски банки - "Сосиете Женерал", "БНП Парибас" и "Креди Агрикол" на 9 декември, което увеличи тревогите, свързани с икономическите проблеми на ЕС. 
						Според рейтинговата агенция банките трябва да очакват по-нататъшни загуби от резервите си от гръцки и италиански държавни облигации, ако кризата се задълбочи. 
						Мнозина се страхуват от допълнителното въздействие на състоянието на тези и други банки от ЕС в Гърция и другаде в региона върху местните банки и икономики. 
						"Мудис" обясни, че причините за намаляването на рейтингите са влошените финансови условия и банковата ликвидност, както и нестабилната среда, в която функционират европейските банки. 
						Друга рейтингова агенция "Стандард &amp; Пуърс" предупреди, че понижаването на кредитните рейтинги на страни членки на ЕС може да се отрази негативно на Балканите, като равнищата на дълговете продължават да растат. 
						"Тази възможност е породена от убеждението, че през последните няколко седмици, систематиката на европейския валутен съюз се е увеличила до ниво, което се отразява негативно върху кредитния рейтинг на еврозоната като цяло", смятат от "Стандард &amp; Пуърс". 
						Регионалните икономисти твърдят, че понижаването на кредитните рейтинги не са добра новина, за която и да е страна, тъй като това е сигнал за потенциалните инвеститори за загуба на доверие и сигурност. 
						"Това [също] влошава условията за отпускане на заеми и затруднява излизането от рецесията. Това засяга Хърватия и също и Сърбия, Босна и Херцеговина, Франция и всички останали", каза за SETimes Мато Бабич, професор по икономика в бизнес училището "Либертас" в Загреб. 
						Бабич обясни, че намаляването на кредитните рейтинги означава увеличаване на разходите при отпускането на заеми, а именно по-високи лихви. "Последното означава по-слаби инвестиции и общо търсене, което намалява производството и увеличава безработицата." 
						Банките в Хърватия обаче са добре капитализирани, каза Бабич, което означава, че като цяло те имат по-голяма капиталова адекватност, отколкото банките в ЕС. "Ето защо хърватаските банки са относително стабилни и засега не се очертават никакви проблеми." 
						Директорът на Института по икономика в Белград Деян Ерик обясни, че понижаването на кредитния рейтинг на френските банки засяга глобалните им операции и оттам и операциите им в региона. 
						"Самото съобщаване на новината означава, че равнището на кредитния риск се увеличава, което също носи със себе си и "повтарящ се риск". В краткосрочен план това може и да не означава много, но ако понижаването на кредитния рейтинг продължи, това може да доведе до изтегляне на депозити и намаляване на кредитирането," каза той. 
						
Анализаторът Виктор Трифуновски каза, че понижените кредитни рейтинги на френските и на други банки означават по-голяма необходимост за Гърция да спестява, повече бюджетни средства да се отделят за изплащане на дълга и по-малко за държавната администрация. [Aлександър Павлевски/SETimes]
						Ерик каза, че банковия сектор и икономиката на Сърбия не са силно засегнати. 
						"Чуждестранните банки в Сърбия са регистрирани като независими юридически лица според местните закони, което е добре.Те са относително имунизирани срещу по-голям стрес в страната на произход. Ние имахме подобна ситуация през 2008 г., когато някои банки "майки" на местните банки имаха много сериозни проблеми у дома, но това не се отрази толкова на техните "дъщери" в Сърбия", каза той. 
						Ерик твърди, че по-ниските кредитни рейтинги може да имат негативен дългосрочен ефект, ако се яви проблемът с изтегляне на депозити и намаляване на трансграничните заеми от банки в родните им страни. Но това се случва през последните няколко месеца. 
						"Понастоящем най-големият проблем за регионалните офиси на тези банки е "повтарящият се риск" , тъй като те се опитват да обяснят, че по-ниския кредитен рейтинг на централния офис няма да засегне много бизнеса им в Сърбия." 
						Тенденцията към по-нисък кредитен рейтинг много вероятно ще продължи, казва водещият македонски икономист Живко Атанасовски. 
						"В период на световна икономическа криза, която се основава на дълга и се характеризира с огромни държавни дългове и слаби държавни финанси, очакванията са, че агенциите ще понижат рейтингите на банките и страните. Всичко това се отразява на стойността на еврото", каза Атанасовски за SETimes. 
						Въпреки оптимистичното мнение на Ерик външният дълг на Сърбия през октомври беше 24 милиарда евро, с един милиард повече отколкото през предишните месеци, като тенденцията продължава със същото темпо. 
						Според икономическия анализатор от Скопие Виктор Трифуновски, по-ниските кредитни рейтинги ще засегнат способността на френските банки да отпускат кредити, особено в страни като Гърция. 
						"Банките ще трябва да увеличат лихвените проценти по вече отпуснатия кредит. Всичките пари, които гърците са взели като заеми, ще трябва да се изплащат при по-високи лихви, докато държавният дълг расте, без да се вземат нови кредити," каза Трифуновски. 
						
Ако спадът на кредитните рейтинги продължи, експертите се страхуват, че това може да доведе до изтегляне на депозити и намаляване на кредитирането. [Aлександър Павлевски/SETimes]
						Бившият гръцки премиер Георгиос Папандреу обвини агенциите, определящи кредитните рейтинги, както и ЕС, като отговорни за гръцката криза. 
						Гърция има най-ниският или високорисков кредитен рейтинг в региона, като облигациите, които тя издава, са крайно спекулативни и високорискови и страната може да обслужва дълга си само ако подобри икономическото положение. 
						"ЕС имаше възможности да финансира част от гръцкия дълг, дължим на европейските банки, но няма да може да направи същото с другите страни. Това означава, че капиталът в цяла Европа ще бъде по-скъп", каза Трифуновски. 
						"Ако ЕС обещае, но не спаси застрашените страни от банкрут, тогава пониженият кредитен рейтинг ще бъде валиден за целия ЕС, а не само за държавите, потенциално изправени пред банкрут", добави той. 
						Една от страните, която може потенциално да бъде засегната е съседна Македония, която има среден кредитен рейтинг. 
						"Макар че Македония принадлежи към групата на малко задлъжнелите страни, тя трябва да внимава да не взема нови кредити и да проявява предпазливост по отношение на публичните разходи. Всяко късно изплащане на лихви по каквато и да е причина пряко ще се отрази на кредитния рейтинг на Македония", каза за SETimes професорът по икономика Ванчо Узунов. 
						Управителят на Националната банка на Македония Димитър Богов обаче отбеляза, че държавните резерви са на отлично ниво, банковият сектор отбелязва положителни резултати и държавният дълг на Македония е сред най-ниските в региона. 
						"Очакваме удар, но сме в по-добра позиция отколкото през 2008 г; икономиката има по-малко дисбаланси отколкото през 2008 г. Каквото и да се случи, депозитите на нашите граждани са сигурни. Независимо от това дали те са в евро или в денари, те няма да изгубят от стойността си", каза Богов.
