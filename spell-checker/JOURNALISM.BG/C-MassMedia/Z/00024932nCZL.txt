Барозу заяви, че присъединяването на България и Румъния е успех
					20/12/2007
					 
						БУКУРЕЩ, Румъния -- Председателят на Европейската комисия Жозе Мануел Барозу каза в сряда (19 декември), че за изтеклата година от присъединяването на Румъния и България към ЕС това присъединяване трябва да бъде определено като успех. Критиците не бяха прави, каза Барозу за "Радио Франс Ентернасионал". Запитан за механизмите за наблюдение и контрол, прилагани по отношение на секторите на селското стопанство и съдебната система на Румъния и България, Барозу каза, че мониторингът е донесъл положителни резултати. Парафразирайки думите на Джон Ф. Кенеди, Барозу каза, че Румъния и България трябва да се запитат какво могат да направят за Европа, вместо да си задават въпроса какво Европа може да направи за тях. (Сега - 20/12/07; Медиафакс, РФЕ Румъния - 19/12/07)
