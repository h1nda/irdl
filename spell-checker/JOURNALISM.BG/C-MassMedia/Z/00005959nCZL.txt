Ашдаун създава работна група за данъчните реформи в БиХ
12/02/2003
 
САРАЕВО, Босна и Херцеговина (БиХ) -- Очаква се в сряда (12 февруари) върховният представител Пади Ашдаун да обяви официално създаването на експертна комисия, която да ръководи провеждането на ключови данъчни реформи в страната. Това ще отбележи началото на процедурите по създаването на единна митническа администрация и въвеждането на ДДС в БиХ, заяви говорителят на Ашдаун Джулиън Брейтуейт. Комисията вероятно ще включва международен представител като председател, както и двама представители от централното правителство и правителствата на двете съставни общности. (Източници на СВП - 12/02/03)
