Висш американски служител изразява оптимизъм по отношение на напредъка на Македония през 2006 г.
					27/12/2005
					 
						СКОПИЕ, Македония -- Заместник-държавният секретар на САЩ Никълъс Бърнс изрази оптимизъм по отношение на по-нататъшния напредък на Македония през 2006 г. в телефонен разговор с външния министър Илинка Митрева в петък (23 декември). Бърнс оцени получаването на статут на страна-кандидатка за членство в ЕС като истински успех за Македония и признание за нейните усилия за осъществяването на реформи. Той също е съобщил на Митрева, че страната е сериозен кандидат за покана за членство в НАТО.
						Други новини -- Пратеникът на ЕС Ерван Фуер заяви, че организацията и провеждането на свободни и демократични избори ще бъде главното предизвикателство за Македония през идната година. В интервю за списание "Македония през последната седмица" Фуер подчерта, че Съюзът ще следи отблизо всички събития, свързани с изборите, както и икономическите реформи през следващата година. (Уеб-сайт на македонското правителство, Утрински вестник, A1 TV, Макфакс - 26/12/05; Утрински вестник, Дневник - 24/12/05)
