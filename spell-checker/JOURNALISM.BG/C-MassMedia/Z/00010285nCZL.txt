Ердоган и Ферхойген обсъждат перспективите за членство на Турция в ЕС
26/03/2004
 
БРЮКСЕЛ, Белгия -- Турският премиер Реджеп Тайъп Ердоган се срещна с комисаря по разширяването на ЕС Гюнтер Ферхойген в четвъртък (25 март). Двамата обсъдиха перспективите за присъединяване на Турция към ЕС и мерките, които следва да бъдат взети, преди да може да бъде насрочена дата за начало на присъединителните преговори в края на годината. В последвалата обща пресконференция Ферхойген заяви, че Европейската комисия е оптимистично настроена относно перспективите за започване на преговори. Той обаче добави, че Турция все пак трябва напълно да изпълни политическите критерии от Копенхаген. (Анадолска агенция, НТВ - 25/03/04)
