Словакия изтегля войски от Косово
					21/11/2010
					 
						ПРИЩИНА, Косово -- Словакия прекрати участието си в КФОР, съобщи мисията на НАТО в изявление в петък (19 ноември). Според съобщението, последните военнослужещи на страната бяха изтеглени от Косово миналата седмица. Това стана, след като парламентът на Словакия реши през октомври да изтегли всички 140 военнослужещи на страната от Косово. 
						Също в петък Министерството на външните работи съобщи, че Тувалу е признало Косово като държава. Тихоокеанската островна държава стана 72-та страна, която призна независимостта на бившата сръбска провинция, обявена през февруари 2008 г. (AФП, ДПА, Taнюг, Ню Косова Рипорт, Б92 - 19/11/10)
