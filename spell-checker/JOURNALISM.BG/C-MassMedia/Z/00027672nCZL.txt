Maкедонски полицай бе заловен с 4,2 кг хероин
					08/09/2008
					 
						TИРАНА, Албания -- Полицията в албанския пристанищен град Дурес арестува полицай от македонската гранична полиция и още двама други, за които се твърди, че са носили 4,2 кг хероин в събота (6 септември). Според властите полицията е конфискувала наркотика от автомобил фолксваген, където също са открили 35 000 долара и 6 000 швейцарски франка. Според първоначалните съобщения, заподозрените са част от международна мрежа за контрабанда на наркотици. 
						Други новини - Албанският премиер Сали Бериша обеща в неделя да ускори осъществяването на инфраструктурните проекти. "Няма съмнение, че Албания се променя поради усилията на правителството да подобри инфраструктурата като построи нови пътища, училища и водопроводи", заяви Бериша по време на посещението си в град Поградец в източната част на страната. "Тази есен ще продължим да осъществяваме проект за строежа на 4000 км пътища в провинцията", обеща той. (Toп Ченъл, БолкънУеб, Maкфакс, Телеграфи, Вижън +, Клан, Aлсат - 08/09/08)
