Отговорен служител от българското вътрешно министерство обсъжда мерки за борба с престъпността в Гърция
26/02/2004
 
СОФИЯ, България -- Главният секретар на МВР генерал Бойко Борисов се срещна с представители на ФБР в сряда (25 февруари) в Атина за обсъждане на съвместни операции против незаконния трафик. При посещението си в Гърция той бе придружаван от директора на българската Национална служба за борба с организираната престъпност и заместник-директора на Националната служба за сигурност. Борисов се срещна и с представители на Администрацията за контрол върху наркотичните вещества в посолството на САЩ в Атина. Той заяви, че София предприема всички необходими мерки за сигурност, свързани с предстоящите Олимпийски игри в Атина и прави необходимото да не допусне възстановяването на визовия режим за български граждани от Гърция. (БTA, БНТ - 25/02/04)
