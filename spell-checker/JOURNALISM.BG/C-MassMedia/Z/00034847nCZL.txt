Терористи от ПКК бяха убити в престрелки
					07/06/2010
					 
						АНКАРА, Турция -- Трима членове на терористичната Кюрдска работническа партия (ПКК) бяха убити в неделя (6 юни) в Югоизточна Турция при сблъсъци с турските сили за сигурност, съобщи източник от армията. В първия сблъсък са участвали военнослужещи, които преследвали група бунтовници, детонирали взривно устройство на шосе в провинция Шърнак. По-късно същия ден е имало втори сблъсък, в който група бунтовници от ПКК нападнали полицейски контролен пункт в същата провинция. (Ройтерс, АФП, Прес ТВ - 06/06/10)
