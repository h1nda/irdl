Израел забрани на войниците си да посещават Турция
					07/06/2010
					 
						АНКАРА, Турция -- Израел обяви в неделя (6 юни), че забранява на военнослужещите си да пътуват до Турция във връзка с напрежението, последвало проверката от Израел на 31 май на кораби на водената от Турция флотилия за доставяне на хуманитарна помощ за Газа, при която бяха убити пропалестински активисти. Забраната се отнася в частност за военнослужещите от резерва, запланували почивките си в Турция. 
						Междувременно премиерът Реджеп Тайип Ердоган отново подчерта в неделя, че Анкара няма да спре да работи за принуждаването на Израел да вдигне блокадата си над Газа. Той призова също Израел и палестинците да започнат сериозни мирни преговори. (Заман - 07/06/10; AФП, АП - 06/06/10)
