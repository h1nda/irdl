Македонски министър разсея тревогите за застрашена сигурност във връзка със събитията в Косово
17/08/2003
 
СКОПИЕ, Македония -- Министърът на отбраната Владо Бучковски заяви в събота (16 август), че няма сериозна заплаха за националната сигурност на страната във връзка с неотдавнашните събития в Косово. Той обаче каза, че македонското правителство трябва да следи внимателно развитието на ситуацията. Според Бучковски основната тревога сега е свързана не със статута на Косово, а с неговата стабилност, която засяга стабилността и сигурността на целия регион. По друга тема той каза, че македонската армия е постигнала високи стандарти на бойна готовност и допълни, че страната има правото да очаква евентуална покана за членство в НАТО. (MИA - 16/08/03)
