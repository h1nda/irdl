Бивши висши хърватски служители са арестувани в БиХ
25/01/2004
 
САРАЕВО, Босна и Херцеговина (БиХ) -- Анте Йелавич, бивш член на тристранното президентство на БиХ, Мирослав Пърче, бивш военен министър в мюсюлманско-хърватската федерация, и Мирослав Рупчич, бивш директор в застрахователна компания, бяха арестувани района около Мостар в петък (23 януари) по обвинения, че са замесени в организираната престъпност. Местната полиция извърши арестите с помощта на СФОР. Говорител на полицията заяви, че заподозрените са свързани със случая "Херцеговацка Банка". Случаят бе поет от международната администрация в БиХ през 2001 г., когато бе установено, че банката е оказвала финансова помощ на опитите на националистическия Хърватски демократически съюз да извоюва автономия за босненските хървати. (АФП, ФЕНА, СРНА, Хърватско Радио - 23/01/04)
