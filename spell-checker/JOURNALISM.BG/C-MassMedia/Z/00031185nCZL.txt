Инцко предупреди ръководителите на БиХ във връзка с държавната собственост
					06/08/2009
					 
						САРАЕВО, Босна и Херцеговина (БиХ) -- Върховният представител Валентин Инцко предупреди ръководителите на БиХ, че ще обмисли алтернативни мерки за гарантиране на инвентаризацията на държавната собственост, ако работната група, отговаряща за това, не си свърши работата и не събере необходимите документи. Инцко посочи в писмо, публикувано в сряда (5 август), че една от тези стъпки може да бъде извършването на инвентаризацията от неговата собствена Служба на върховния представител (СВП). Босненските сръбски власти се противопоставят на тази възможност.
