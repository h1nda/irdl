Турското правителство отново подчерта готовността си да измени спорния член 301
					29/01/2007
					 
						АНКАРА, Турция -- В отделни изявления в неделя (28 януари) премиерът Реджеп Тайип Ердоган и министърът на правосъдието Джемил Чичек подчертаха, че правителството е готово да измени спорния член 301 от наказателния кодекс. Ердоган обаче добави, че все още не са внесени конкретни предложения и призова гражданите и НПО да предложат идеи на кабинета. Макар да заяви ясно, че правителството е отворено за предложения, Ердоган каза, че според него членът не трябва да бъде напълно премахнат. Член 301 гласи, че "обидата на турската национална идентичност" е престъпление. Критиците му, сред които е и ЕС, смятат, че той представлява сериозна пречка за свободата на словото в Турция. (Сабах, Хюриет, Радикал, Милиет - 29/01/07)
