Дипломатически дневник: Шварц-Шилинг се срещна с германския канцлер
					16/01/2007
					Върховният представител в Босна и Херцеговина Кристиан Шварц-Шилинг проведе разговори с германския канцлер Ангела Меркел в Берлин. Още в дипломатическите новини: Сърбия участва в първата си сесия на Евроатлантическия съвет за партньорство; японският външен министър посети Букурещ за обсъждане на двустранните отношения.
					 
						
Върховният представител в Босна и Херцеговина Кристиан Шварц-Шилинг и германският канцлер Ангела Меркел се срещнаха в Берлин миналата седмица. [СВП]
						Върховният представител в Босна и Херцеговина (Бих) Кристиан Шварц-Шилинг се срещна в четвъртък (11 януари) с германския канцлер Ангела Меркел в Берлин. Основна тема на разговорите им бяха последните събития в БиХ. След това Шварц-Шилинг отпътува за Париж и Брюксел за други срещи. 
						 *** 
						Целта за членство в ЕС и НАТО бе акцентът в разговорите между черногорския премиер Желко Щуранович и хърватския му колега Иво Санадер. Те се срещнаха в петък (12 януари) в Скопие.
						*** 
						
Албанският външен министър Бесник Мустафай и македонският му колега Антонио Милошоски се срещнаха в петък (12 януари) в Тирана. Те обсъдиха туризма и двустранното сътрудничество в областта на енергетиката и инфраструктурата.
						 *** 
						В сряда (10 януари) Сърбия взе участие в сесия на Евроатлантическия съвет за партньорство в Брюксел -- за първи път след присъединяването си през декември към програмата на Пакта "Партньорство за мир". Сръбският посланик в НАТО Бранислав Милинкович заяви, че страната му, както и Черна гора и Босна и Херцеговина, са били приветствани с добре дошли и призовани да се заемат с реформите в отбраната и политиката си. 
						*** 
						
Гръцкият премиер Костас Караманлис пристигна в неделя (14 януари) в Загреб в началото на тридневната си обиколка в региона. В понеделник той се срещна с хърватския си колега Иво Санадер и с президента Стипе Месич. След това той посети Словения и &lt;b&gt;Сърбия&lt;b&gt;. 
						 *** 
						Египетският външен министър Ахмед Абул-Геит бе в Турция на 9 януари. Той се срещна в Анкара с колегата си Абдула Гюл и с други представители на висшето държавно ръководство. 
						*** 
						Японският външен министър Таро Асо се срещна с румънския си колега Михай Разван Унгуряну на 9 януари. Дискусиите се съсредоточиха основно върху двустранните отношения и сътрудничеството в контекста на новото членство на Румъния в ЕС.
						
(Различни източници -- 9/01/07-16/01/07)
