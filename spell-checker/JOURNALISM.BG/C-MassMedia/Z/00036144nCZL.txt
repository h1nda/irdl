Работниците по договори за обществени поръчки в Гърция протестират срещу мерките за строги икономии
					24/09/2010
					 
						АТИНА, Гърция -- Над 1000 работници по договори за обществени поръчки се събраха в четвъртък (23 септември) пред парламента и Върховния съд в Атина на митинг срещу мерките за строги икономии, които правителството наложи в отговор на финансовата криза. Участниците в мирния протест настояваха за постоянни договори и пълни трудови придобивки. Работниците по договори за обществени поръчки отнесоха исканията си до Върховния съд, където е насрочено заседание за 20 януари. Митингът в четвъртък бе проведен на фона на продължаващите протести на собствениците на камиони и работниците в железниците срещу трудовите реформи. (Катимерини - 24/09/10; AП - 23/09/10)
