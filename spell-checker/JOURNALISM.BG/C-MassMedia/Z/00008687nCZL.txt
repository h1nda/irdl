Разговорите по Косово започват във Виена
14/10/2003
 
ВИЕНА, АВСТРИЯ -- Първите преки разговори между Белград и Прищина започнаха във вторник (14 октомври) след като президентът на Сърбия-Черна Гора Светозар Маркович обяви, че Белград няма да бойкотира срещата. Заплахата бе отправена, след като официални представители на Белград научиха, че ръководителят на ЮНМИК Хари Холкери е отстранил единствения представител на косовските сърби в делегацията от Прищина. Световните медии съобщиха, че ходът може да бъде разглеждан като опит да се балансира делегацията, след като премиерът Байрам Реджепи и други албански официални представители отказаха да участват в разговорите. "Осъзнавам, че първата крачка по дългия път е често пъти най-трудната," заяви в своето встъпително изявление Върховният представител на ЕС по външната политика Хавиер Солана. "Но с движението напред и прогресът става по-лесен." (Ройтърс - 14/10/ 03; Ройтърс, АП, АФП, Б92, Би Би Си, Танюг, ФоНет - 13/10/03)
