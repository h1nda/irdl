Холандски свидетел дава показания в гражданското дело за Сребреница
					19/05/2005
					 
						ХАГА, Холандия -- Холандски армейски офицер бе първият свидетел, дал показания по гражданското дело, повдигнато срещу холандското правителство от две семейства на жертви на клането в Сребреница. Беренд Остеврвеен, който застана на свидетелската скамейка в сряда (18 май), каза, че холандските мироподдържащи сили са били неподготвени за сръбската офанзива срещу мюсюлманския анклав. Семействата искат 2,6 млрд. долара за извънсъдебно споразумение. 
						Също в сряда испанският външен министър Мигел Анхел Моратинос отхвърли твърденията на босненско-сръбски представител, че виновниците за терористичните атентати в Мадрид на 11 март 2004 г. са били обучени в Босна и Херцеговина (БиХ). Изявлението бе направено по повод на декларацията на началника на полицията в Република Сръбска Драгомир Андан, който каза, че нападателите са свързани с мрежа на чуждестранни ислямски бойци, които са се сражавали в конфликта в БиХ. (Дневни аваз - 19/05/05; AП, ЕФЕ, РТРС, НТВ Хаят, ПБС БиХ - 18/05/05)
