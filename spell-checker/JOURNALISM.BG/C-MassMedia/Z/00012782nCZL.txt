Мисията на ОССЕ представя доклад за Хърватия
					26/11/2004
					 
						ЗАГРЕБ, Хърватия -- Ръководителят на мисията на ОССЕ в Хърватия, посланик Питър Семнъби, предаде в четвъртък (25 ноември) доклад на Постоянния съвет на ОССЕ . Осведомителната агенция ХИНА цитира източници, които твърдят, че докладът в голямата си част е положителен и че дебатите по него са били конструктивни. Те са заявили, че Хърватия е отбелязала напредък в реформите през последните шест месеца, но подчертават, че са нужни допълнителни усилия в областта на завръщането на бежанците, съдебната реформа и правата на малцинствата. Помощник-външният министър по многостранните въпроси Томислав Видошевич го окачестви като "със сигурност най-добрият доклад за напредъка на Хърватия досега." (ХИНA - 25/11/04)
