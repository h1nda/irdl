Полицаи и пожарникари искат повишение на заплатите по повод Олимпиадата
10/12/2003
 
АТИНА, Гърция -- Повече от 1,000 пожарникари, полицаи и служители в бреговата охрана преминаха по улиците на Атина във вторник (9 декември) с искания за надбавки за опасен труд преди и по време на Олимпиадата. Служителите искат малък финансов бонус върху заплатите си и пълна пенсионна компенсация за семействата на онези, които загиват при изпълнение на служебните си задължения.
Други новини: представители на няколко организации, следящи за спазването на човешките права, призовават Гърция да подобри жизнените условия на своите около 100,000 роми. Организациите призоваха също така правителството да подобри отношението си към нелегалните имигранти. (АП, Анадолска агенция, АНА - 09/12/03)
