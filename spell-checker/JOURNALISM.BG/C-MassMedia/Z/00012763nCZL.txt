Британският министър Макшейн призовава балканските страни да оказват пълно съдействие на Хага
					25/11/2004
					 
						ЗАГРЕБ, Хърватия -- В изявление, публикувано в сряда (24 ноември) от британското посолство, министърът за Европа Денис Макшейн призова страните от бивша Югославия да оказват пълно съдействие на Хагския трибунал. Той призова властите в Босна и Херцеговина, Хърватия и Сърбия и Черна гора да положат повече усилия за разрешаването на проблемите, посочени от главния прокурор на трибунала Карла дел Понте в нейната реч, изнесена тази седмица пред Съвета за сигурност на ООН. Дел Понте разкритикува трите държави и особено Сърбия и управляваната от сърби част на БиХ заради липсата на сътрудничество от тяхна страна. Тя отбеляза, че тримата най-търсени обвиняеми във военни престъпления - босненските сърби Радован Караджич и Ратко Младич, и хърватина Анте Готовина - все още се укриват, най-вероятно под закрилата на мощни мрежи в собствените им страни. (ХИНA, AФП - 24/11/04)
