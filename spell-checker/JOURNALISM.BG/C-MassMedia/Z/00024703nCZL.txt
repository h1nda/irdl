Санадер може да получи мандат за сформиране на кабинет тази седмица
					29/11/2007
					 
						ЗАГРЕБ, Хърватия -- Премиерът Иво Санадер от Хърватския демократичен съюз (ХДС) може да получи мандат за сформиране на кабинет още тази седмица, ако си осигури подкрепата на коалицията между Хърватската селска партия и Социаллибералната партия (ХСП-СЛП). ХДС потвърди в сряда (28 ноември), че преговорите с коалицията са в ход. Заедно ХДС и ХСП-СЛП биха имали 74 от 77-те места, които са необходими за парламентарно мнозинство. Подкрепата на двама депутати, представляващи етнически малцинства, тогава би осигурила на водената от ХДС коалиция най-малко 76 места. Ако към нея се присъединят и представителите на сръбското малцинство, съюзът би разполагал със 79 места. 
						Председателят на социалдемократите от лявата опозиця обаче също твърди, че си е осигурил парламентарно мнозинство. Зоран Миланович заяви пред "Вечерни Лист", че съобщение за това може да се очаква до няколко дни. (ХРТ, Вечерни Лист, Весник, Пословни Дневник - 29/11/07)
