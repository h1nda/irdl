Еврокомисарят Рен заяви, че процесът на разширяване в Югоизточна Европа трябва да бъде завършен
					08/05/2009
					 
						БРЮКСЕЛ, Белгия – Еврокомисарят по разширяването Оли Рен призова в четвъртък (7 май) всички страни членки да завършат процеса на разширяване и да приемат страните от Югоизточна Европа в редиците си. „Нека да си свършим работата в Югоизточна Европа ... както изискват от нас принципите на свободата и демокрацията, зачитането на правата и свободите на човека, върху които е основан ЕС,” каза Рен в слово по случай Деня на Европа, 9 май. Той отбеляза, че западнобалканските страни – Сърбия, Хърватия, Македония и Босна и Херцеговина – напредват непрекъснато по пътя си към ЕС. Брюксел очаква че Турция също ще осъществи необходимите реформи, добави той. „В сравнение с други региони по света Югоизточна Европа се радва на относителна политическа стабилност, за което заслуга има европейската й перспектива,” каза Рен. (Б92, Танюг - 08/05/09; MИA - 07/05/09)
