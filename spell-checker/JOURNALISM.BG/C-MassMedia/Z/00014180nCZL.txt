ООН предлага компромис в спора за името на Македония
					10/04/2005
					 
						ВАШИНГТОН, САЩ -- Специалният пратеник на ООН Матю Нимиц предложи компромис за изваждане от застоя на отдавнашният спор за името между Гърция и Македония. ООН предложи да бъде прието името Република Македония-Скопие. Ако предложението бъде прието, името ще бъде използвано без превод. И двете страни внимателно отклониха идеята, но Гърция даде сигнал, че предложението може да бъде използвано като основа за конструктивни преговори. Македонският премиер Владо Бучковски каза, че неговото правителство предпочита да се придържа към досегашната "двойна формула", т.е. Скопие да използва името "Република Македония" в международните отношения, с изключение на контактите си с Гърция. Държавният департамент междувременно похвали "новия подем" в преговорите и призова двете страни да се възползват от възможността и да се ангажират с конструктивен диалог. Новият кръг на двустранните преговори под егидата на ООН започва в понеделник в Ню Йорк. (AНA, Катимерини, A1 TВ, Дневник - 09/04/05; AФП, AП, Би Би Си - 08/04/05)
