Албанският външен министър Баша даде показания в разследването за магистралата Дуръс-Кукеш
					11/12/2007
					 
						ТИРАНА, Албания -- Външният министър и бивш министър на транспорта Лулзим Баша се яви в главната прокуратура в понеделник (10 декември), за да даде показания в разследването, свързано със сделката за магистралата Дуръс-Кукеш. Спорната сделка доведе през септември до ареста на няколко висши държавни служители по подозрения в манипулиране на търгове, свързани с изграждането на магистралата. Баша, който е контролирал проекта като министър на транспорта по това време, бе разпитван в продължение на два часа в понделник. (Коха Йоне, Шекули, Шкип - 11/12/07; Balkanweb, Топ-Ченъл - 10/12/07)
