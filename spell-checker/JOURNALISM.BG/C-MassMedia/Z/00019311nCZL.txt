Проучване сочи одобрение за реформите в българската съдебна система, подкрепяни от Американската агенция за международно развитие (USAID)
					19/07/2006
					 
						СОФИЯ, България -- Проучване, публикувано във вторник (18 юли), сочи, че българските граждани одобряват подкрепяните от Американската агенция за международно развитие (USAID) съдебни реформи. Проучването, проведено от "Алфа Рисърч" по поръчка на USAID, се базира на интервюта с 3200 участници в 30 града. Резултатите сочат, че качеството на съдебното обслужване се е повишило с 15 %, а ефективността на съдилищата -- с 5 %, докато скоростта на съдебните процедури се е увеличила с 18 %. Обществеността обаче остава критично настроена към работата на съдилищата в най-големите градове -- София, Пловдив, Варна и Бургас. Авторите на проучването казват, че реформите трябва да се съсредоточат в големите градове, а държавата трябва да увеличи броя на съдиите и да модернизира материалната база на съдилищата. (Дневник, Сега - 19/07/06)
