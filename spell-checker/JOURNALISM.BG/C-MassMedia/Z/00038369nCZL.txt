ЕС потвърди прекратяването на мандата на Фейт в Косово
					02/05/2011
					 
						ПРИЩИНА, Косово -- ЕС официално потвърди, че Питер Фейт вече няма да изпълнява ролята на специален представител на ЕС (СПЕС) в Косово, предадоха медиите в събота (30 април). Фейт заема също така поста на международен граждански представител (МГП) в Косово. Дипломати от ЕС са заявили пред всекидневника "Коха Диторе", че в Брюксел има объркване относно присъствието в Косово. "Единственото, което се знае, е че Питер Фейт не може повече да изпълнява длъжността на СПЕС. Нищо друго не се знае, тъй като няма друго официално решение за каквото и да било," каза дипломат от ЕС, добавяйки, че по отношение на присъствието на ЕС има повече въпроси отколкото отговори. (Коха Диторе, Арта ТВ, Кохавижън - 30/04/11)
