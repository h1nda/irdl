Албания разреши на НАТО да патрулира в нейното въздушно пространство
					07/05/2009
					 
						ТИРАНА, Албания -- Правителството реши късно в сряда (6 май) да даде разрешение на НАТО да патрулира в нейното въздушно пространство, докато албанските военновъздушни сили започнат да патрулират сами. Очаква се скоро парламентът да одобри мярката без възражения от опозицията. Албания стана член на НАТО в началото на април.
						Други новини -- Първата група от 30 експерти, които ще наблюдават общите избори на 28 юни, пристигна в Албания в сряда. Представители на Бюрото за демократични институции и права на човека (БДИПЧ) към мисията на ОССЕ ще наблюдават всички етапи на кампанията, подготовката на инфраструктурата и медийното отразяване. Очаква се общо 430 наблюдатели от ОССЕ/БДИПЧ да пристигнат преди изборите. (Ора Нюз, Balkan Web, Топ Чанъл, Алсат - 06/05/09)
