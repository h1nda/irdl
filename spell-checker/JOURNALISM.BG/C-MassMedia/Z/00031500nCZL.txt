МВФ прави отстъпки на Сърбия
					02/09/2009
					 
						БЕЛГРАД, Сърбия -- МВФ позволява на Сърбия да разшири бюджетния си дефицит до 4,5% от БВП, което е увеличение в сравнение с първоначално определените 3%, заяви на пресконференция в Белград във вторник (1 септември) ръководителят на екипа на МВФ Албърт Джегър. Той добави, че МВФ очаква сръбската икономика да се свие с 4% тази година, в сравнение с първоначалните прогнози от 2% спад, но да регистрира ръст от 1,5% през 2010 г. Джегър също съобщи, че екипът на МВФ ще посети страната отново през октомври, за да реши кога да бъдат изплатени втория и третия транш от заема от 2,9 милиарда евро. (Бета, Taнюг, Б92, ДПА - 01/09/09)
