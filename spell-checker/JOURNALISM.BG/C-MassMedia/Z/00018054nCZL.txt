Среща между депутати от ЕС и Западните Балкани потвърди перспективите на региона за членство в ЕС
					28/03/2006
					 
						ВИЕНА, Австрия -- Среща между депутати от страните членки на ЕС и страните кандидатки от Западните Балкани завърши във вторник (28 март) във Виена. В момента Австрия е ротационен председател на ЕС. В изказване пред участниците в конференцията председателят на Националния съвет на австрийския парламент Андреас Кол каза, че ЕС няма да е завършен без страните от Югоизточна Европа. Тяхната стабилност и безопасност означава стабилност и безопасност за Европа, добави той.
						Други новини -- Високопоставени представители на Европейската комисия, ВКБООН и ОССЕ се срещнаха в Белград в понеделник, за да призоват Хърватия, Босна и Херцеговина и Сърбия и Черна гора да улеснят завръщането на бежанците. Смята се, че три милиона души са били принудени да напуснат родните си места заради войните в началото на 90-те години. (Данас - 28/03/06; ХИНА, ЮПИ - 27/03/06)
