Турция предприема стъпки за извеждане на своите граждани от Либия 
					21/02/2011
					 
						АНКАРА, Турция -- Турция прибира своите граждани от Либия на фона на взелите жертви бунтове срещу правителството на Муамар Кадафи през последните няколко дни. Правителството съобщи в неделя (20 февруари), че 256 турски граждани са се завърнали в страната с редовни и специални полети. Други 281 души трябваше да излетят от Бенгази в неделя. В Анкара беше сформиран кризисен екип, който да се занимае с въпроса. Някои от пристигналите в Истанбул съобщиха, че са били малтретирани от либийците. Други казаха, че протестиращите са подпалили офисите на турски фирми. (Заман - 21/02/11; Анадолска информационна агенция, Хюриет, Уърлд Булетин, Джихан - 20/02/11)
