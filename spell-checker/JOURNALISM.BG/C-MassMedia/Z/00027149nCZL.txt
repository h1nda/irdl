Командирът на концентрационния лагер в Ясеновац Сакич почина в болница в Хърватия
					22/07/2008
					 
						ЗАГРЕБ, Хърватия -- Динко Сакич, последният оцелял командир на концентрационен лагер от Втората световна война, почина късно в неделя (20 юли) в болница на затвор в Загреб. Сакич, който бе 87-годишен, страдаше от болно сърце. През 1998 г. той бе депортиран от Аржентина, където се е укривал след войната. През 1999 г. той получава 20-годишна присъда за военни престъпления срещу цивилни лица в Ясеновац, печално известния концентрационен лагер в Хърватия от Втората световна война. Съдът го призна за виновен в мъчения, нечовешко отношение и убийства на цивилни лица, докато е бил командир на лагера между май и октомври 1944 г. Сакич обаче никога не се призна за виновен и настояваше, че всичките му действия са били в интерес на Хърватия. (24 Сата, Дневник, Весник, ХИНА, AП, Бета, Явно, ДПА - 21/07/08)
