Представители на Хърватска и БиХ обсъждат въпроси за границата
02/03/2003
 
НЕУМ, Босна и Херцеговина (БиХ) -- Експерти от комисията по демаркирането на границата между Хърватска и БиХ се срещнаха в петък (28 февруари), за да обсъдят въпроси, свързани със споразумението за държавната граница. Те направиха преглед на Споразумението за движението през границата, което трябва да бъде подписано през тази седмица, и на трите анекса към Споразумението за общите гранично-пропусквателни пунктове.
Според други новини, хърватският външен министър Тонино Пицула ще посети Сараево във вторник. По време на двудневната си визита в БиХ той ще се срещне със своя колега Младен Иванич и други официални лица. (ХИНА - 28/02/03)
