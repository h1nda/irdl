Генералният секретар на Съвета на Европа каза, че Сърбия и Черна гора е на важен кръстопът 
					07/04/2006
					 
						БЕЛГРАД, Сърбия и Черна гора -- Сърбия и Черна гора е изправена пред важен кръстопът, каза генералният секретар на Съвета на Европа (СЕ) Тери Дейвис в четвъртък (6 април) в реч пред депутатите от федералния парламент. Независимо от резултата от преговорите за статута на Косово и референдума за независимост на Черна гора "албанците, черногорците, сърбите и другите народи в региона пак ще трябва да живеят един до друг, да живеят заедно," каза Дейвис.
						Също в четвъртък сръбският премиер Воислав Кощуница се срещна в Букурещ с еврокомисаря по разширяването Оли Рен. Рен каза пред репортери, че е насърчил Кощуница да се заеме с множеството предизвикателства, стоящи пред Сърбия, включително сътрудничеството с Трибунала на ООН за военни престъпления в Хага. Кощуница определи разговорите си с Рен като дружески и конструктивни. (Б92, Бета, РТС, Танюг - 06/04/06)
