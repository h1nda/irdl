СФОР унищожава излишно оръжие и муниции в БиХ
12/11/2003
 
САРАЕВО, Босна и Херцеговина (БиХ) -- СФОР съобщи, във вторник (11 ноември), че силите са започнали да унищожават огромни количества необезопасени муниции, останали от конфликта в периода 1992-1995 г. Според говорител на СФОР ще бъдат унищожени 1,000 тона муниции, по-голямата част от които принадлежат на босненско-сръбската армия. В рамките на отделна операция миротворците започнаха да унищожават ракети земя-въздух, принадлежащи на армиите на мюсюлманско-хърватската и сръбската автономни области.
Други новини: говорител на финансовото министерство на босненските сърби заяви пред репортери, че Република Сръбска ще продължи да прилага своя план за повишаване на заплатите в публичния сектор и на пенсиите независимо от предупрежденията на МВФ и Световната Банка. Новите по-високи заплати ще започнат да се изплащат през следващата седмица.
Също във вторник кантоналната прокуратура на Сараево издаде обвинителен акт срещу Мустафа Хота, бивш военнослужещ в армията на БиХ. Той е обвинен в убийството на двама хървати в село Грабовица през 1993 г. (Дневни Аваз, Вечерни Лист, Ослобождение - 12/11/03; АФП - 11/11/03)
