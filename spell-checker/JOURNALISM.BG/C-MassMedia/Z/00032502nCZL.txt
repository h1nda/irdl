Турски държавни служители напуснаха работните си места
					25/11/2009
					 
						АНКАРА, Турция -- Стотици хиляди държавни служители напуснаха работните си места в сряда (25 ноември) с искания за по-високо заплащане и право на стачка. Според турския закон цивилните служители могат да членуват в профсъюзи, но не могат да стачкуват. Техните заплати се определят от правителството. Салим Услу, лидер на профсъюза "Хак-Иш", каза, че 24-часовата акция в сряда е предупреждение. Жп транспортът между няколко големи града спря, принуждавайки пътниците да търсят алтернативен транспорт дo Истанбул и Анкара. Лекари, учители, инженери и архитекти също участват в протеста. (АП, ИТАР-ТАСС - 25/11/09)
