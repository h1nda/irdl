Съветът на Европа оценява високо реформите в съдебната система на Албания
14/11/2002
 
ТИРАНА, Албания -- В сряда (13 ноември), наблюдателите на Парламентарната асамблея на Съвета на Европа (СЕ) дадоха в доклада си висока оценка на реформите в съдебната система, проведени от албанското правителство. Депутатите Йержи Сморавински от Полша и Сьорен Сьоренгард от Дания, членове на Наблюдателната комисия на Парламентарната асамблея на СЕ, пристигнаха в Тирана в началото на седмицата, за да подготвят доклад за изпълнението на задълженията и ангажиментите, поети от Албания. На среща с генералния секретар на социалистическата партия Грамоз Ручи, те изразиха задоволството си от засилените мерки срещу корупцията и незаконния трафик. (БиБиСи Мониторинг, АТА - 13/11/02)
