Командващият на КФОР Бентлер направи оценка на състоянието на сигурността в Косово
					10/11/2009
					 
						ПРИЩИНА, Косово -- В понеделник (9 ноември) командващият на КФОР Маркус Бентлер определи състоянието на сигурността в Косово като стабилно, но отбеляза три фактора, които представляват потенциална заплаха: различните групи, действащи в Митровица, предстоящото решение на Международния съд по въпроса за независимостта и икономическата ситуация в Косово. Той добави, че КФОР няма индикации, че местните избори на 15 ноември ще предизвикат каквито и да било проблеми със сигурността. КФОР ще намали числеността на своя военен контингент до 10 000 военнослужещи през следващите седмици. (Зери, Коха Диторе, Косова Сот, Експрес - 10/11/09; РТК, Кохавижън - 09/11/09)
