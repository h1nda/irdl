Главният прокурор на Хагския трибунал Брамерц каза, че Сърбия трябва да увеличи усилията за залавяне на укриващите се военнопрестъпници
					12/05/2011
					
						БЕЛГРАД, Сърбия -- Главният прокурор на Трибунала на ООН за военни престъпления Серж Брамерц каза в сряда (11 май), че Сърбия може и трябва да направи повече, за да бъдат арестувани двамата укриващи се военнопрестъпници Ратко Младич и Горан Хаджич. След среща с президента Борис Тадич в Белград Брамерц отбеляза, че Трибуналът все още смята, че Младич се укрива в Сърбия. Тадич обеща, че Белград ще продължи да издирва двамата заподозрени, докато приключи сътрудничеството си със съда. Брамерц посети Сърбия, за да оцени усилията на правителството, преди да представи средногодишния си доклад за сътрудничеството пред Съвета за сигурност на ООН през юни. (Бета, Танюг, Б92 - 11/05/11)
