Трибуналът на ООН оправда високопоставен мюсюлмански командир
					17/11/2005
					 
						ХАГА, Холандия -- В сряда (16 ноември) трибуналът на ООН за военни престъпления оправда бивш началник-щаб на босненската армия по обвинения в убийство във връзка с избиването на 62-ма цивилни босненски хървати и един военнопленник в Грабовица през 1993 г. Тримата съдии признаха, че убийствата са били извършени, но решиха, че прокурорите не са успели да докажат, че Сефер Халилович е имал действителен контрол над войсковата част, която ги е извършила.
						Други новини -- В сряда процесът срещу Слободан Милошевич бе отложен, след като обвиняемият каза, че не се чувства добре и не може да остане в съдебната зала. Във вторник той е подал молба за отлагане на процеса с шест седмици поради здравословни проблеми. (Дневни аваз - 17/11/05; Би Би Си, АФП, Ройтерс, АП, Уеб-сайт на МНСБЮ, Фена, ПБС БиХ - 16/11/05)
