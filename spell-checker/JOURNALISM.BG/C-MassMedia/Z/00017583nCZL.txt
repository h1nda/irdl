Бърнс похвали напредъка на страните от Адриатическата харта в осъществяването на реформите 
					14/02/2006
					 
						ВАШИНГТОН, Съединени щати -- В понеделник (13 февруари) заместник държавният секретар Никълъс Бърнс похвали напредъка на страните от Адриатическата харта -- Албания, Хърватия и Македония -- в осъществяването на реформите, свързани с интеграцията в НАТО. Бърнс говори на откриването на двудневна среща във Вашингтон, на която присъстват външните министри на трите страни от Хартата: Бесник Мустафай на Албания, Колинда Грабар-Китарович на Хърватия и Илинка Митрева на Македония. Бърнс каза, че вярва, че страните ще продължат по пътя на реформите, и отново потвърди подкрепата на САЩ за разширяването на НАТО. (ХИНА, Телма ТВ - 13/02/06)
