Предстои реорганизация на косовския кабинет
					29/03/2010
					 
						ПРИЩИНА, Косово -- Премиерът Хашим Тачи и представители на по-малкия партньор в правителството - Демократичната лига на Косово - са постигнали споразумение за преструктуриране на правителството, предадоха местните медии в неделя (28 март). По непотвърдени съобщения около десет министри и заместник-министри ще бъдат сменени. Спекулациите за евентуални промени в кабинета продължават вече няколко месеца, без да има никакви конкретни резултати. Опозицията разкритикува коалицията, че се опитва да отвлече вниманието на гражданите от проблемите с корупцията и лошото управление. (Зери, Коха Диторе, РТК, Телеграфи - 29/03/10)
