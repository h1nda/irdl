Джоана: Ирландия ще съдейства на Румъния в подготовката за членство в ЕС
16/07/2003
 
БУКУРЕЩ, Румъния -- Външният министър Мирча Джоана се завърна от посещение в Ирландия във вторник (15 юли) вечерта, като заяви, че Дъблин е готов да сподели опита си в подготовката за членство в ЕС. Джоана каза, че такава помощ вероятно ще бъде необходима на Румъния за преговорите на страната с ЕС по финансовите глави, които се считат за връхна точка на предприсъединителния процес. Ирландия поема ротационното председателство на ЕС през януари.
Други новини: мисия на МВФ пристига в Букурещ в сряда, за да оцени изпълнението на стенд-бай споразумението на стойност 413 млн. щ.д. между Румъния и Фонда. Това ще бъде последният преглед от страна МВФ на 18-месечното споразумение, чието изпълнение бе обект на многократни отлагания след старта му през октомври 2001 година. След като изпълнението му приключи, то ще бъде първото споразумение, финализирано от постокомунистическа Румъния. (Ромпрес, Романия Либера, АКТ Медиа - 16/07/03; Ромпрес - 15/07/03)
