БиХ поиска екстрадирането на Дивяк от Австрия 
					10/03/2011
					 
						САРАЕВО, Босна и Херцеговина (БиХ) -- Министерството на правосъдието е изпратило искане до австрийските власти за екстрадирането на генерала от босненската армия Йован Дивяк, съобщиха медиите в сряда (9 март). Дивяк беше освободен във вторник, след като внесе 500 000 евро гаранция, но не може да напуска страната, докато съдът не се произнесе по неговото дело. Той беше задържан на 3 март на летището във Виена въз основа на заповед за арест, издадена от Сърбия. Той е издирван във връзка с нападението през май 1992 г. в Сараево срещу конвой на Югославската народна армия, при което загинаха над 40 войници. (СРНА, РТРС - 09/03/11)
