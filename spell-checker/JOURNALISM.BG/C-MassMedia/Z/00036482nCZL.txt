ЕС ще изпрати екип на ФРОНТЕКС на гръцко-турската граница 
					25/10/2010
					 
						БРЮКСЕЛ, Белгия -- Европейската комисия (ЕК) съобщи в неделя (24 октомври), че по искане на Атина ще изпрати екип от гранични служители в Гърция, които да й помогнат да се справи с растящия брой имигранти, търсещи начини за нелегално влизане в ЕС от Турция. Екипът за бързо реагиране на ФРОНТЕКС ще бъде първият, който ще бъде изпратен на мисия от създаването на агенцията през 2007 г. Еврокомисарят по вътрешните работи Сесилия Малмстрьом обясни, че решението да бъдат изпратени експертите е било взето поради „тревожния брой” на нелегалните имигранти, пресичащи границата от Турция. Тя добави, че Гърция „очевидно не е в състояние да се справи със ситуацията сама”. (Радио Свободна Европа, АФП, ДПА - 24/10/10)
