Предаването на командването на Постоянния щаб на НАТО в БиХ е предвидено за следващата седмица
					26/08/2005
					 
						САРАЕВО, Босна и Херцеговина (БиХ) -- Американският бригаден генерал Стивън П. Шук предава командването на Постоянния щаб на НАТО в БиХ на американския бригаден генерал Луис У. Уебър идната седмица. Предаването на поста ще бъде отбелязано с официална церемония в базата "Бутмир" в сряда (31 август).
						Други новини -- Ръководителят на Полицейската мисия на ЕС (ПМЕС) в БиХ Кевин Карти смята, че мандатът на ПМЕС трябва да продължи под някаква форма и след декември, когато той изтича. В интервю, публикувано в петъчния брой на "Дневни аваз", Карти каза, че има вероятност настоящата мисия да бъде продължена, но отбеляза, че искането за това трябва да дойде от министерския съвет на БиХ. (Дневни аваз - 26/08/05; Фена, РТРС - 25/08/05)
