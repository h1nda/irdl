Хърватия осъди шест души на 150 години затвор за убийството на Пуканич 
					03/11/2010
					 
						ЗАГРЕБ, Хърватия -- В сряда (3 ноември) шест лица, обвинени в убийството на известния хърватски издател и журналист Иво Пуканич през 2008 г., бяха осъдени на общо 150 години затвор. Окръжният съд в Загреб ги призна за виновни в извършването на убийство първа степен и помагачество в извършване на убийство първа степен. Обвиняемият Роберт Матанич получи 33 години затвор, Лука Матанич и Амир Мафалани получиха по 16 години, Желко Милованович, който беше съден задочно, получи 40 години, Боян Гудурич получи 30 г., а Слободан Джурович получи 15 години затвор. Пуканич, съсобственик и главен редактор на седмичника „Национал”, беше убит при атентат с кола бомба в центъра на Загреб на 23 октомври 2008 г заедно с маркетинговия директор на вестника Нико Франич. Процесът срещу шестимата обвиняеми започна през февруари. (ХИНА, ХРТ, Вечерни Лист, АП, ДПА, Би Би Си - 03/11/10)
