Работна група предлага по-висок избирателен праг в БиХ
					06/02/2006
					 
						САРАЕВО, Босна и Херцеговина (БиХ) -- Работна група, която изготвя промени в избирателния закон на БиХ, предложи прагът за влизане в парламента да бъде повишен от сегашните 3 % на 4 %. Предложенията на работната група, която включва представители на парламента, правителството и държавната избиртелна комисия, бяха изложени по време на пресконференция в Сараево в петък (3 февруари). Групата твърди, че един по-висок праг ще спомогне за консолидирането на политическия сектор и отсяването на по-малките партии. Друго предложение предвижда едно лице да може да заема само две длъжности -- едната избираема, а другата по назначение. С това ще се предотврати практиката държавни служители да заемат едновременно длъжности и в парламента, кантоналните и общинските съвети. Парламентът на БиХ трябва да приеме тези реформи до 1 април, за да могат те да влязат в сила по-късно през годината. (Фена, РТРС, НТВ Хаят - 03/02/06)
