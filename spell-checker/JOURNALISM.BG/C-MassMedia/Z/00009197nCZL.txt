Гърция планира околосветското пътешествие на олимпийския огън
27/11/2003
 
АТИНА, Гърция -- Яна Ангелопулос-Даскалаки, председател на Атинския организационен комитет за Олимпиадата през 2004 г., заяви в сряда (26 ноември), че официални лица планират околосветското пътешествие на олимпийския огън. Общо 3 600 души ще участват в пренасянето на факела на разстояние над 77 000 км. Огънят първо ще се отправи към Австралия, след това към Азия и Африка, преди да пресече Атлантика на път за Северна и Южна Америка. Той ще направи заключителното си пътуване през Европа, преди отново да се завърне на стадиона в Атина на 13 август. Външният министър Георгиос Папандреу нарече щафетата "символ на мира". (AП, Ройтерс - 26/11/03)
