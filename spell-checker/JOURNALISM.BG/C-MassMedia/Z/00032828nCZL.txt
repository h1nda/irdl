Турски журналисти осъдиха убийството на редактор
					22/12/2009
					 
						АНКАРА, Турция -- В понеделник (21 декември) Асоциацията на журналистите в страната осъди убийството през миналата седмица на редактора на вестник, заявявайки, че то е показателно за рисковете, на които все още са изложени турските журналисти. Джихан Хаирсевенер, на 53 г., редактор на местен вестник в северозападния град Бандърма, беше застрелян посред бял ден в петък следобед от неизвестен въоръжен мъж. Според съобщенията в медиите журналистът е разследвал корупционен скандал с участието на конкурентен вестник и е получавал заплахи със смърт. „Журналистите нито са свободни, нито работят в безопасност”, каза Зафер Атай, генерален секретар на Асоциацията на журналистите в Турция. (Ройтерс, АФП - 21/12/09)
