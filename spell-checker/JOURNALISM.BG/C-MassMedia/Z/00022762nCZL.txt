Трибуналът на ООН разсекретява още седем имена по присъдата срещу хърватските генерали
					01/06/2007
					 
						ЗАГРЕБ, Хърватия -- В четвъртък (31 май) Трибуналът на ООН в Хага разсекретява имената на още седем хървати, цитирани в присъдата срещу тримата бивши генерали Анте Готовина, Младен Маркач и Иван Чермак. Имената бяха публикувани по искане на екипа на защитата на генералите. Според съобщенията седемте може да са сътрудничили на генералите в „криминалния проект” за преследване на сърбите от Краина. Седемте души са Мирко Норац, Рахим Адеми, Миленко Църняч, Мате Лаушич, Иван Ярняк, Маркица Ребич и Юре Радич. 
						Други новини от четвъртък -- Хърватският президент Стипе Месич се срещна с украинския си колега Виктор Юшченко в Загреб. Двамата се съгласиха, че е необходимо да се либерализира визовият режим, особено за бизнесмените, за да се подпомогне търговското сътрудничество. (Весник - 01/06/07; ХИНА, ХРТ - 31/05/07)
