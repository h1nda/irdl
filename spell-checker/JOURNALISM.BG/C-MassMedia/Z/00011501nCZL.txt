ОССЕ призовава местните лидери в Косово да подпомагат по-активно стабилизацията
16/07/2004
 
Черногорци в национални носии носят новото си знаме пред сградата на парламента в Подгорица в четвъртък. [AФП]
ПРИЩИНА, Косово, Сърбия и Черна гора -- ОССЕ призова местните власти да вземат по-дейно участие в стабилизирането на провинцията. Маврицио Масари, ръководител на мисията на ОССЕ в Косово, заяви в четвъртък (15 юли), че местните лидери трябва да работят по-усърдно за подпомагане на процеса. "Мултиетническата стабилизация започна през 2001 г. и е постигнала доста успехи, но далеч не е приключила," каза Масари.
Други новини: Американската агенция за международно развитие внедрява нова програма в Косово. По думите на ръководителя на мисията Кен Ямашита тригодишната инициатива има за цел да подобри работата на местните управи в провинцията. (Б92, КосоваЛайв - 15/07/04)
