Всекидневник в Баня Лука публикува призив към Караджич да се предаде 
		11/08/2005
		 
			БАНЯ ЛУКА, Босна и Херцеговина (БиХ) -- Всекидневникът "Независне новине" в Баня Лука публикува в сряда (10 август) на цяла страница декларация на местна асоциация, която призовава военновременния лидер на босненските сърби Радован Караджич да се предаде на Хагския трибунал. Подобен призив за първи път се публикува в местната преса. Той е подписан от организация, наречена Общество за модерна политика и идва след призива на съпругата на Караджич Лиляна Зелен-Караджич, с който тя наскоро призова съпруга си да се предаде, "за да спаси" себе си и семейството си. (B92, Танюг - 10/08/05)
