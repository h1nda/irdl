Петима загинаха при сблъсък между влак и автомобил в Румъния
					31/08/2008
					 
						БУКУРЕЩ, Румъния -- Пет души загинаха в събота (30 август), когато автомобилът им бе ударен от влак на железопътен прелез близо до град Фетести в югоизточната част на страната. Според полицията 19-годишният шофьор е карал с голяма скорост и е изгубил контрол върху автомобила. Във влака няма ранени, но железопътният трафик бе спрян заради инцидента за четири часа по линията Букурещ-Черно море.
						При друг инцидент американски войник е бил ранен от гумен куршум по време на побой между четирима американски войници и група румънски рокери в курорта Мамая рано в събота. Според свидетел, двете групи първо са се замервали с камъни и бутилки. Говорителят на полицията Раду Кройтору заяви, че рокерите са изстреляли четири гумени куршума срещу войниците, ранявайки един от тях в крака, ръката и стомаха. Военните учения на НАТО в региона включват четири кораба, един от които е от военноморския флот на САЩ. (AП, Реалитатиа, Meдиафакс - 30/08/08)
