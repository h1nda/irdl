Трибуналът на ООН даде съгласие да изслуша апелацията на адвокатите на Милошевич
					12/09/2004
					 
						 ХАГА, Холандия -- Трибуналът на ООН за военните престъпления се съгласи в петък (10 септември) да разреши на двамата английски адвокати на Милошевич да обжалват тяхното назначение. Тримата съдии по делото на бившия югославски президент дадоха на адвокатите седем дни да внесат обжалване в апелативния състав. Съдиите се съгласиха, че решението им да назначат защита на подсъдимия “ще се отрази съществено на воденето на делото” и по-добре да бъде разгледано от апелативен състав веднага, отколкото в края на процеса. Гледането на делото трябва да бъде възобновено във вторник с явяване пред съда на третия свидетел на защитата. Адвокатите Стивън Кей и Гилиън Хигинс казаха, че тяхната нова роля е накарала редица от предложените от Милошевич свидетели да се откажат да дадат показания. (AП, АФП - 11/09/04; Б92, АФП - 10/09/04)
