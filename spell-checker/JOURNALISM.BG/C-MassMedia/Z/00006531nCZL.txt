Македонският външен министър обсъжда сигурността с представители на НАТО
08/04/2003
 
СКОПИЕ, Македония -- Външният министър Илинка Митрева се срещна в понеделник (7 април) с посланика на НАТО в Македония Николаас Бигман и с висшия военен представител на щаба на НАТО в Скопие генерал-майор Бернардо Алварес дел Мансано. Те обсъдиха обстановката на сигурност в страната след предаването на натовската мисия "Съюзническа хармония" на Силите за бързо реагиране на ЕС. Алиансът заяви, че ще продължи да подкрепя процеса на стабилизация.
Митрева се срещна и с Райнхард Прибе, директор за Западните Балкани в генералната дирекция за външни отношения на Европейската комисия. Те разгледаха напредъка в осъществяването на реформите, както и приноса на Македония за укрепване на регионалното сътрудничество.
Според други новини, на сесия в понеделник правителството назначи журналистката Елеонора Каранфиловска за посланик в съседна Албания. На същата сесия кабинетът прие и закона за убежището и бежанците, който бе разработен в съответствие с международните стандарти. (А1 ТВ, МИА - 07/04/03)
