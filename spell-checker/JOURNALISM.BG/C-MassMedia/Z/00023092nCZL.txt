Дезертьори от ПКК заявиха, че бунтовниците опразват базите си в Ирак
					02/07/2007
					 
						АНКАРА, Турция -- Бунтовниците от Кюрдската работническа партия (ПКК) напускат базите си в Северен Ирак във връзка със слуховете за предстояща турска военна операция, заявиха четирима дезертьори от ПКК пред медиите в неделя (1 юли). Тримата мъже и една жена се предали на турската армия, след като прекосили границата от Ирак. Турският външен министър Абдула Гюл отново повтори в неделя готовността на своето правителство да изпрати военни части в Северен Ирак, за да унищожи лагерите на ПКК. 
						Други новини -- В неделя истанбулската полиция задържа трима членове на ПКК, сред които една жена, заподозрени в заговор за терористични нападения. Полицията съобщи, че в апартамента, който тримата са обитавали заедно, са били намерени експлозиви, литература за правене на бомби и документи на ПКК. (Ройтерс, АФП - 01/07/07; Хюриет, Заман - 02/07/07; AП, АФП - 01/07/07)
