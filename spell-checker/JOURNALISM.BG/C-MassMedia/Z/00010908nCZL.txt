Новият американски посланик пристига в Белград
25/05/2004
Новият посланик на САЩ в Сърбия-Черна гора, Майкъл Полт обеща, че ще подпомага икономическото развитие на държавния съюз, но призова и към пълноценно сътрудничество с Трибунала в Хага.
От Игор Йованович за Southeast European Times в Белград - 25/05/04
 
 
"Дошъл съм в Белград, за да изградя нови отношения между нашите страни - отношения на бъдещето," заяви американският посланик в Сърбия-Черна Гора Майкъл Полт. [Файл]
Новият американски посланик в Сърбия-Черна гора Майкъл Полт пристигна в Белград на 18 май. Той незабавно обяви, че приоритети му ще бъдат подкрепа за икономическото развитие на Сърбия-Черна Гора и съдействие за усилията на правителството да изпълнява международните задължения на страната, вкл. изправяне на лица, заподозрени за военни престъпления, пред съда.
"Дойдох в Белград, за да изградя нови отношения между нашите две държави - отношения за бъдещето," каза Полт. Той допълни, че основите, върху които се развиват отношенията между САЩ и Сърбия-Черна Гора, са стабилни, но се нуждаят от по-нататъшно подобрение. Полт посочи, че без демократичната смяна на правителството в Сърбия САЩ твърдо подкрепят усилията на Сърбия-Черна Гора за прилагане на реформи и за пълноценен достъп до ЕС и НАТО и техните програми.
"Моите усилия и усилията на посолството на САЩ ще продължат в тази насока," каза Полт. Той се ангажира, че един от най-висшите му приоритети ще бъде да съдейства на Сърбия-Черна Гора да подобри своя стандарт на живот и да развие благоденстваща и конкурентна икономика.
"Ще се опитам да привлека американски инвестиции и да развия търговията, което не само ще приближи двете държави, но и ще открие нови работни места и ще донесе икономически напредък на народите на Сърбия-Черна Гора и САЩ," посочи той. Понастоящем САЩ е на първо място сред държавите, които инвестират в сръбската икономика.
Сърбия-Черна Гора и САЩ споделят своята привързаност към универсалните ценности на свободата, демокрацията и справедливостта," каза Плот. Ето защо Сърбия-Черна Гора трябва да се изправи лице в лице с истината за войните в бивша Югославия, отбеляза той.
"Единствено ако прочетем миналото си можем да вървим заедно напред," каза Плот, допълвайки, че е готов да съдейства на правителството на Сърбия-Черна Гора в усилията му "да изпълни цялостно международните си задължения, вкл. изправяне на заподозрените във военни престъпления и престъпления срещу човечеството пред съда."
Полт наследи на посланическия пост Уилям Монтгомъри. Преди това той е бил главен заместник-помощник на Държавния секретар на законодателното бюро на Държавния департамент. Дипломатическата му кариера обхваща почти тридесет години и включва постове в Германия, Австрия, Мексико, Дания и Панама.
