Германски представители призовават Турция да ускори реформите си 
					21/03/2005
					 
						БЕРЛИН, Германия -- Двама висши германски представители призоваха турското правителство да ускори реформите, ако иска да започне присъединителни преговори със Съюза през октомври. В интервю, публикувано в неделя (20 март), Гюнтер Глозер, говорител на управляващите социал-демократи, каза, че Турция понастоящем е в една "слаба фаза на умора" след като прокара ударна серия от реформи миналата година. Мартин Шулц, лидер на социалистическата фракция в Европейския парламент, се оплака от това, което той определи като липса на прогрес през 2005 г. По-рано през март Ханс Йорг Кречмер, пратеник на ЕС в Турция, предупреди, че се наблюдава "отпускане" в реформаторската решимост на турското правителство. (Ройтерс - 20/03/05; НТВ - 18/03/05)
