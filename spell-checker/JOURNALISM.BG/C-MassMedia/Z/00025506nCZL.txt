Сняг парализира части от Турция и Гърция 
					18/02/2008
					 
						АНКАРА, Турция -- Главни магистрали бяха затворени в неделя (17 февруари), както и летища и докове, поради развихрилата се в събота снежна буря. В някои части на страната температурите паднаха до минус 20 градуса по Целзий. Главната магистрала, свързваща Истанбул с Одрин, бе затворена, както и пътят между Анкара и гр. Коня. Хиляди градове и села останаха откъснати от останалата част на страната заради снега. 
						Гърция също бе засегната от силен снеговалеж и навявания, които блокираха пътищата и задържаха корабите в пристанищата. В Атина, където рядко пада сняг, летището бе затворено, както и училищата. (ДПА, АФП, Анадолска информационна агенция, Скай, АНА-МПА, ЕРТ, Нафтемпорики, Нюз Ин, Антена - 17/02/08)
