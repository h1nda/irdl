България и Румъния ще председателстват ЕС съответно през 2018 и 2019 г. 
					15/12/2004
					 
						БРЮКСЕЛ, Белгия -- Ако се присъединят според предвижданията към ЕС през 2007 г., България и Румъния ще председателстват ЕС съответно през 2018 и 2019 г., гласи план, одобрен от държавите-членки на ЕС. Документът, публикуван в брюкселското издание EU Observer във вторник (14 декември), включва списък на председателствата на ЕС до 2020 г. Също във вторник холандският външен министър Бернард Бот, чията страна е понастоящем ротационен председател на Съюза, потвърди, че България и Румъния могат да подпишат договора си за присъединяване към ЕС най-късно в началото на май. 
						Междувременно комисарят по разширяването на ЕС Оли Рен изключи във вторник възможността да се отворят повторно глави, които вече са затворени с Румъния. Новоизбраният президент бе казал, че ще поиска предоговаряне на някои въпроси, включени в главите "Конкуренция" и "Енергетика". (Ромпрес, Nine o'clock - 15/12/04; EU Observer, бТВ, Медиапул, Медиафакс - 14/12/04)
