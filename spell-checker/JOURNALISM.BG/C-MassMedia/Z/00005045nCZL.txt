Сръбска конференция се насочва към американски компании
11/11/2002
Министър-председателят Зоран Джинджич насърчава американски компании да инвестират в сръбския пазар и да подпомогнат икономическото развитие на региона.
От Игор Йованович за Балкан таймс в Белград - 11/11/02
 
 
На 4 ноември, министър-председателят Зоран Джинджич призова американските компании да инвестират в сръбския пазар и да заемат позиция в тази част от югоизточна Европа, която ще се "развива бързо" през следващите десет години.
"Ние осъзнаваме, че успеха на реформите ще зависи от нашата способност да изградим основите на пазарната икономика, да я направим да функционира според ясните правила на честната игра за всички участници, без административна намеса и с международно признати закони", каза Джинджич на конференцията на американските бизнесмени, която се проведе в Белград на 4 и 5 ноември.
Като подчерта нуждата от стабилизиране на района, той каза, че стратегическата цел на правителството е да направи Сърбия център, който ще привлича пет или шест страни с общо население 50 или 60 милиона.
Югославският президент Воислав Кощуница каза, че директните инвестиции в икономиката трябва да станат основен източник на чужди капитали.
"Аз съм убеден, че законността т.е. стабилният законов ред да се прилага еднакво за всички, е най-добрата среда за инвеститори, дори за най-големите, които могат да използват властта си, за да повлияят на авторитарните управляващи", каза Кощуница на откриването на конференцията.
Американският посланик в Югославия Уилям Монтгомъри каза, че процесът на реформите протича много добре, като подчерта, че резултатите постигнати през последните две години са сред най-добрите от страните в преход. Той, обаче, отбеляза че обществото все още не е забелязало конкретни подобрения в жизнения си стандарт.
"Има добри условия за истински растеж в частния сектор и сега е времето да се инвестира в Югославия", каза Мантгомъри.
Рос Конъли, представител на американската Корпорация за задгранични частни инвестиции, каза че успешното осъществяване на икономическите реформи в Сърбия ще насърчат американските инвестиции.
"Сърбия се намира в средата на зоната за свободна търговия в югоизточна Европа, която е динамичен пазар с тенденция към развитие, с население от около 60 милиона в осем страни, и пазар, който може много да предложи на американските инвеститори", каза той на закриването на конференцията, която привлече 40 американски компании, включително Ситибанк, DHL, Ели Лили, Моторола, Оракул, Филип Морис, ПрайсУотърхаукКупърс, Скарсдейл-Харисън, AbCRO, Double D Tractor and PAIR.
