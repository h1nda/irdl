Албанците се сбогуват със съпругата на престолонаследника
22/07/2004
 
ТИРАНА, Албания -- Стотици албанци отдадоха в сряда (21 юли) последна почит на кралица Сюзън, съпруга на престолонаследника Лека Зог І. Кралицата почина в събота на 63 годишна възраст. Сюзън Барбара Кълен-Уорд, родена в Австралия, се омъжи за Лека в Биариц през октомври 1975 г. Церемонията в сряда се проведе в зала на хотела "Дайти" в Тирана, на която присъства кралското семейство, представители на всички религиозни общности и представители на обществеността. Кралицата бе погребана в гробището "Шара" до кралицата-майка Жералдин, която почина през 2002 г., само месеци след като кралското семейство се завърна в Албания след 50-годишно изгнание. (Албейниън дейли нюз - 22/07/04; ATA, Албанска телевизия - 21/07/04)
