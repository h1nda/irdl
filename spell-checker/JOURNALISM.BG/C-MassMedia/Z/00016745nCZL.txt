Още един заподозрян в тероризъм бе арестуван в БиХ
		27/11/2005
		 
			САРАЕВО, Босна и Херцеговина (БиХ) -- Полицията във Федерация БиХ арестува още един заподозрян в тероризъм, за когото се смята, че е свързан с други читирима - един турски гражданин, един шведски гражданин и двама граждани на БиХ, които бяха арестувани по подозрение, че са готвели терористични атаки. Според изявление на Министерството на вътрешните работи в петък (25 ноември), полицията е открила голямо количество експлозиви, които се смята, че принадлежат на арестуваните мъже. 
			Според други новини, босненски сърбин, осъден от трибунала на ООН за военни престъпления е бил прехвърлен в Швеция, където да излежи 10-годишната си присъда. Мирослав Деронич, бивш председател на сръбския Кризисен щаб в община Братунац, се призна за виновен по обвинения, свързани с нападението и разрушаването на село Глогова в източната част на Босна и Херцеговина и с убийствата на местни мюсюлмани през май 1993 г. Той бе арестуван от мироопазващите сили на НАТО в Босна и Херцеговина и екстрадиран в Хага през лятото на 2002 г. (Дневни аваз, Независне новине - 26/11/05; Уеб-сайт на МНТБЮ, ПБС БиХ, РТРС, НТВ Хаят - 25/11/05 - 25/11/05)
