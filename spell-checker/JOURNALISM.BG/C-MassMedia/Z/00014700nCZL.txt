Висши армейски офицери в София и Букурещ коментират в отделни изявления въпроса за американските бази
					26/05/2005
					 
						СОФИЯ, България -- Началникът на ГЩ на армията генерал Никола Колев каза в сряда (25 май), че евентуалното откриване на американски военни бази в страната ще стане най-рано в края на 2006 - началото на 2007 г. Той потвърди, че двете страни са все още в процес на преговори, като се очаква тази есен да бъде подписано споразумение.
						Междувременно в Букурещ началникът на Отдела за стратегическо планиране на Румънската армия, бригаден генерал Валериу Никут, заяви в сряда, че американски военни бази ще бъдат открити в югоизточния район Добруджа до една година. (Сега - 26/05/05; Ромпрес - 25/05/05)
