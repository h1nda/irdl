Строителството на пътя Дуръс-Кукеш - приоритет за албанското правителство
03/11/2003
На среща под председателството на албанския премиер Фатос Нано Националният съвет по пътищата одобри амбициозен проект за построяване на път, свързващ главното албанско пристанище Дуръс с град Кукеш в северната част на страната. Проектът е ключов елемент в националната стратегия на правителството за развитие на албанската пътна мрежа.
От Орест Ерзени за Southeast European Times от Тирана - 03/11/03
&lt;br&gt;&lt;br&gt;Снимки от Гент Шкулаку
 
 
Строителството на пътя, свързващ главното албанско пристанище Дуръс с най-северния град в страната Кукеш, е ключов елемент в правителствената стратегия за развитие на националната пътна мрежа през периода 2003-2005 г. Пътят ще свързва източно-западния и северно-южния коридори и по такъв начин ще бъде една от главните пътни оси в Албания. Това също така ще бъде един от най-трудните пътища за построяване.
Според окончателния план, одобрен на среща на националния съвет по пътищата на 7 октомври, шосето с четири платна ще бъде дълго 175 км и се очаква да струва над 256 млн. евро. Два допълнителни плана бяха представени на срещата, която бе проведена под председателството на премиера Фатос Нано. Единият предвиждаше път, дълъг 250 км и на стойност 213 млн. евро. Решението бе в полза на плана, предлагащ най-кратък път - този, който може да бъде изминат за два часа.
&lt;table border="0" align="left" width="288" height="217"&gt;
 &lt;tr&gt;
 &lt;td&gt;&lt;img src="../../images/photos/031103-SHABANphoto2.jpg" align="left" width="288" height="217"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Албанският министър на транспорта Спартак Почи (вляво) и албанският премиер Фатос Нано (вторият отляво) по време на среща за обсъждане на пътния проект Дуръс-Кукеш.&lt;/font&gt;&lt;/td&gt;
 &lt;/tr&gt;
&lt;/table&gt;
Шосето Дъръс-Кукеш е приоритет за правителството, заяви Нано и добави, че с него ще бъдат създадени най-добри възможности за интегриране на националния пазар и укрепване на отношенията на сътрудничество със съседните страни в региона, който става все по-отворен и интегриран. Стратегията на правителството за развитие на пътната мрежа в Албания бе разработена съгласувано със Световната банка, Европейската инвестиционна банка (ЕИБ), ЕБВР и съответните институции на ЕС, каза Нано.
Значението на проекта за региона е очевидно. Пътят не само ще стига до Кукеш, но ще свързва по-нагоре с Морина на албанско-косовската граница, като по този начин осигурява връзка между Прищина и Адриатическо море. Идеята за построяване на път между Дуръс и Кукеш и след това до Прищина бе първоначално издигната от бившия премиер Пандели Майко през 1999 г. Данъкът върху автомобилите, който той въведе за финансиране на пътя, стана известен като "данъка Майко".
Предложението получи широка подкрепа в Косово, където гледат на връзката с Адриатическо море като откриваща нови възможности за икономическо развитие. Асоциацията на комуните в Косово и Асоциацията на общините в Албания подписаха съвместен документ за установяване на сътрудничество между местните управи по протежението на пътя Дуръс-Прищина с цел ускоряване на строителството. Проектът има подкрепата на всички основни политически сили в Албания, а също и на НАТО, твърдят официални лица в Тирана.
Проучването, извършено от Световната банка, приключи непосредствено преди срещата, на която проектът за пътя бе одобрен. Албанското правителство е осигурило международно финансиране за отделни участъци от шосето, а останалите ще бъдат осъществени с национални средства, включително и от помощта на "данъка Майко". Специална роля се отрежда на строителния корпус на албанската армия, която има значителен опит в строителството на пътища в труднопроходимите планински зони.
Като цяло Албания има успехи в осигуряването на международно участие и финансиране за нейните национални пътни проекти. През юли тя подписа споразумение със Световната банка за 11 млн. евро кредит за проект за пътна поддръжка; това бе в допълнение към заема от 14.5 млн. евро, който Банката отпусна по-рано за същата цел. Финансирането на участък от 30.5 км от Коридор 8, свързващ Елбасан и Либражд, бе осигурено от ЕБВР и италианското правителство. ЕИБ отпусна средства за 34-километров участък на пътя, свързващ Вльора с Фиери, който ще струва 17.5 млн. евро. Отсечката от 82 км Фиери-Телепа се строи междувременно със средства от ЕИБ и ЕБВР, възлизащи на 65 млн. евро.
Албанското правителство откри процедура за даване на концесии на различни участъци от пътя. То вече одобри концесия за първата отсечка - Рогожине - Тирана - Тумане, която е дълга 55 км и струва 150 млн. евро. Този проект ще даде на Албания нейната първа магистрала, която отговоря на европейските стандарти и критерии.
Националната стратегия за пътищата е ориентирана към създаване на най-ефективни връзки между албанската пътна мрежа и транспортните комуникации в съседните страни. За тази цел пътищата, свързващи граничните пунктове, са включени като част на строителните програми. ЕС и Световната банка финансират строителството на участъка Трите моста - Каршове, който свързва с гръцката граница, и пътя Саранда - Конисполи, продължаващ също до гръцката граница. Отсечката между моста Буна в Шкодра и Мурикан осигурява връзка с границата с Черна Гора. За пътната комуникация с Македония се извършват строителни работи в участъците Кукъси - Кафетане, Пешкори-Блаче и Горица-Ликенаш.
Друг ключов елемент в националната стратегия е установяването на връзки с крайбрежните туристически райони. Пътят Вльора-Саранда по южното крайбрежие на страната, шосето Велипоя в северната крайбрежна зона и пътищата Дивяка и Семан в централната част на Албания - всички те са построени именно с такава цел.
