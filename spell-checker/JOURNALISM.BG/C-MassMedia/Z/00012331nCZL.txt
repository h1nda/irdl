Турция арестува бойци от лявото крило
					17/10/2004
					 
						ИСТАНБУЛ, Турция -- Турският съд в събота (16 октомври) издаде заповед за арест на трима члена на обявената извън закона Революционна народно-освободителна партия по обвинение в планиране на големи бомбени нападения. През юни две жени загинаха, когато групата извърши нападение срещу автобус в Истанбул. 
						Междувременно съд в Истанбул освободи известен кюрдски политик, ден след като той се завърна от деветгодишно принудително пребиваване зад граница. Съдиите стигнаха до извода, че обвиненията срещу Мехди Зана, съпруг на кюрдската активистка Лейла Зана, вече не са валидни поради новото законодателство. 
						В други новини, германаската опозиционна партия Християн-демократически съюз обяви в петък, че се отказва от намеренията си да организира петиция срещу приемането на Турция в ЕС. Висши членове на партията бяха изразили безпокойство, че петицията може да се възприеме като акт на враждебност срещу над 2 милиона турци, живеещи в Германия. (АФП, Aнадолска агенция - 16/10/04; АФП, ХИНА- 15/10/04)
