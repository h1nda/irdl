Председателите на парламентите на страните от ПАЧИС подкрепиха развитието на многостранното сътрудничество
					10/06/2008
					 
						АТИНА, Гърция -- Укрепването на статута на Парламентарната асамблея на Организацията за черноморско икономическо сътрудничество (ПАЧИС) ще повиши нивото на многостранното сътрудничество в региона, заявиха председателите на парламентите на страните, членки на ПАЧИС, в съвместна декларация след своята среща в понеделник (9 юни) в Атина. Те отбелязаха 15-ата годишнина от създаването на организацията. В изявлението се посочва, че през годините ПАЧИС е успяла да създаде сигурни основи за непрекъснат прогрес и е спечелила признанието на обществеността в региона. Създателите на ПАЧИС се стремят към укрепване на регионалното сътрудничество в области като политика, опазване на околната среда, търговия, енергетика, транспорт, туризъм, телекомуникации, наука и технологии и борбата с тероризма. (ИТАР-ТАСС, БНР - 09/06/08)
