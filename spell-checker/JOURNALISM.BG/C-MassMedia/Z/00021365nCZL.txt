Съветът за сигурност на Македония не вижда рискове, свързани с решението за статута на Косово
					24/01/2007
					 
						СКОПИЕ, Македония -- Съветът за сигурност на страната заседава във вторник (23 януари), за да обсъди последните предизвикателства пред Македония. По време на заседанието президентът Бранко Цървенковски каза, че Съветът не вижда рискове за стабилността, сигурността или териториалната цялост, произтичащи от решението за бъдещия статут на Косово. Като призна, че има известна несигурност заради екстремистките престъпни групировки и големите количества оръжия в Косово, той подчерта, че македонските служби за сигурност непрекъснато наблюдават ситуацията и са готови да действат незабавно, ако е необходимо. Премиерът Никола Груевски се съгласи, че в момента няма заплахи за стабилността и сигурността. (Вечер - 23/01/07; MИA, Макфакс, Телма ТВ, A1 ТВ - 22/01/07)
