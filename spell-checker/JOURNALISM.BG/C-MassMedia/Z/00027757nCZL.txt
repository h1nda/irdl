Косовските лидери заявиха, че непоколебимата позиция на Сърбия срещу независимостта ще претърпи провал
					16/09/2008
					 
						ПРИЩИНА, Косово -- Правителствени ръководители заявиха, че сръбската инициатива за искане на мнението на Международния съд дали едностранно обявената независимост на Косово е законна ще се провали. "За всички е ясно, че Косово е независима и суверенна държава, призната от 46 държави от цял свят. Процесът на признаване на независимостта продължава и няма връщане назад", каза в понеделник (15 септември) министър-председателят Хашим Тачи в навечерието на 63-ата сесия на Общото събрание на ООН във вторник в Ню Йорк. Сръбската инициатива е в дневния ред. Председателят на парламента Якуп Красничи се присъедини към това мнение, като заяви, че "политическата активност в Косово се развива в съответствие с международното право". По-късно в понеделник Самоа стана 47-ата страна, който призна независимостта на Косово. (Зери, Експрес, Коха Диторе, Лайм, Телеграфи - 16/09/08; РТК, РТС, Танюг, Бета - 15/09/08)
