Приключи публичният дебат по проекта за национална стратегия за присъединяването на Сърбия към ЕС
					30/05/2005
					 
						БЕЛГРАД, Сърбия и Черна гора -- Общественият дебат по националната проектостратегия на Сърбия за присъединяване към ЕС приключи в събота (28 май), според заместник-премиера Миролюб Лабус. Стратегията очертава всички мерки, които трябва да бъдат предприети до 2010 г., когато Сърбия и Черна гора се надява да се присъедини към съюза. Опитът на други страни по пътя към членството в ЕС бе включен в процеса, каза Лабус. Документът бе предаден за разглеждане в Съвета за европейска интеграция и следващия месец ще бъде внесен в парламента.
						Други новини: Специалният координатор на Белград за Косово, Небойша Чович, взе в петък отношение по доклада на ръководителя на ЮНМИК Сьорен Йесен-Петерсен пред Съвета за сигурност на ООН в Ню Йорк. Чович отхвърли положителната като цяло оценка на Йесен-Петерсен за свободата на придвижване на косовските сърби и напредъка със завръщането на бежанците. (Данас - 30/05/05; Б92, Политика, Бета - 29/05/05; Танюг, Б92 - 28/05/05)
