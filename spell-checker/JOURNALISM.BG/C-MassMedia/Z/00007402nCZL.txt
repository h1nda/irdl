Гърция повдига обвинение срещу екипажа на кораба с експлозивите
24/06/2003
 
АТИНА, Гърция -- Прокуратурата повдигне в понеделник (23 юни) обвинение срещу корабонаемателите и екипажа на кораба в гръцки териториални води, в който бяха намерени 680 тона експлозиви. Министърът на корабоплаването Георгиос Аномеритис заяви пред репортери, че морският съд притежава взривната мощ на "атомна бомба". Екипажът на плаващия под флаг на Коморските острови кораб "Болтик Скай" е обвинен в това, че не е разкрил характера на товара пред служителите от бреговата охрана, който са дошли да го инспектират. Властите започнали да се безпокоят след като разбрали, че корабът е в Средиземно море от шест седмици без да се движи в определено направление. Според документите на кораба експлозивите са били натоварени в Габес,Тунис, на 12 май и предназначени за компания в Судан. Суданският външен министър Мустафа Осман Исмаил заяви, че неговото правителство е одобрило доставката за използване от няколко законно регистрирани компании. Аномеритис обаче каза, че властите разследват няколко версии за хода на събитията, които включват както терористичен заговор, така и провалена сделка. (АП, Ройтърс, АФП - 23/06/03)
