Македония трябва да даде отговор на Гърция в МС до 9 юни
					18/03/2010
					 
						СКОПИЕ, Македония -- Правителството има срок до 9 юни да даде отговор на Гърция относно жалбата, подадена от Скопие в Международния съд (МС) в Хага, че Гърция е нарушила двустранно споразумение, съобщиха местните медии в сряда (17 март). Македония внесе жалбата си през ноември 2008 г., обвинявайки Гърция в нарушаване на временното споразумение от 1995 г. чрез блокирането на кандидатурата на Скопие за членство в НАТО на срещата на върха на НАТО в Букурещ. По силата на споразумението Атина се „съгласява да не се противопоставя” на кандидатурите на Македония за членство в международни организации и институции, които използват в отношенията си с нея името "Бивша югославска република Македония". Гърция внесе своите контрааргументи на 19 януари. (МИА, Макфакс, A1, МРТ - 17/03/10)
