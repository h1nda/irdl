Македонската полиция спаси албански имигранти от снега
					15/03/2010
					 
						СКОПИЕ, Македония -- В неделя (14 март) граничната полиция спаси двама албански имигранти, бедстващи в планината Кораб. Издирването им, включително с хеликоптери, продължи над 30 часа. Двамата албанци, идентифицирани като Моиси Селами и Шабан Елези, прекосили нелегално македонската граница в събота и заседнали в снега. Властите смятат, че те са искали да преминат в Гърция. След лечение в местна болница те ще бъдат върнати в Албания. (Алсат, МИА, АП, Топ Чанъл, Balkan Web, Телеграфи - 14/03/10)
