Палежи в Атина
					21/01/2008
					 
						АТИНА, Гърция -- Офисите на трима дилъри на леки коли и пет банкови клона понесоха щети след серия от палежи в Атина рано сутринта в понеделник (21 януари). Полицията предполага, че атаките са били координирани, тъй като са станали в рамките на много кратък период от време на различни места. Сред целите е бил клон на американската банка "Ситигруп" и офисът на дилър на "Порше". Не се съобщава за пострадали хора.
						Рано сутринта в неделя бомба избухна в северното атинско предградие "Халандри", причинявайки щети на лека кола, принадлежаща на чилийски дипломати. Малко след това в офиса на вестник "Елефтеротипия" се е обадило анонимно лице и е поело отговорността за нападението от името на движение, наричащо се "Бойна солидарност". Няколко часа по-късно "коктейл Молотов" е нанесъл щети по фасадата на офиса на "Юробанк" в центъра на Атина. Не се съобщава за пострадали хора и при давата инцидента. (Вечер, АП, Нафтемпорики - 21/01/08; АФП, Нюз Ин, РИА Новости, Макфакс - 20/01/08)
