Министрите на търговията и енергетиката на страните-участнички в ПСЮИЕ, заявиха готовността си за ускоряване на сътрудничеството
					02/04/2006
					 
						АТИНА, Гърция -- Министрите на търговията и енергетиката на страните-участнички в Процеса за сътрудничество в ЮИЕ постигнаха споразумение в събота (1 април) да ускорят сътрудничеството си в енергийния сектор. В обща декларация, направена в края на двудневната регионална среща в Атина, министрите също потвърдиха готовността на страните от ПСЮИЕ да осъществят договора от 2005 г. с ЕС за приемане на единни пазарни регулации в енергийния сектор и либерализацията на пазара до 2008 г. (AП - 01/04/06; AНА - 31/03/06)
