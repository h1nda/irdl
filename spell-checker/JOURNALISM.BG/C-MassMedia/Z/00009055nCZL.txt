Скопие и Букурещ засилват съвместните си усилия срещу организираната престъпност
13/11/2003
 
БУКУРЕЩ, Румъния -- Премиерът Адриан Нъстасе и македонският му колега Бранко Цървенковски се срещнаха в сряда (12 ноември) и се споразумяха за съвместни мерки в борбата срещу организираната престъпност и трафика на хора. Бяха подписани общо три споразумения за засилване на сътрудничеството. Нъстасе и Цървенковски обсъдиха и въпроси, свързани с кандидатстването на двете страни за членство в ЕС и НАТО. Цървенковски потвърди отново, че Македония ще кандидатства за официален статут на кандидат за ЕС до няколко месеца. (Дневник, Утрински весник - 13/11/03; MИA, Ромпрес, Би Би Си - 12/11/03)
