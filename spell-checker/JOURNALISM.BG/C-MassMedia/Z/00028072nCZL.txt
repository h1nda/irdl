ЕС обеща да помогне в прилагането на правилата му в турската част на Кипър
					15/10/2008
					 
						БРЮКСЕЛ, Белгия -- Председателят на Европейската комисия Жозе Мануел Барозу каза във вторник (14 октомври), че ЕС ще предложи своята експертна помощ в прилагането на правилата на Съюза в турската част на Кипър, след като бъде отбелязан напредък в протичащите в момента преговори за обединение. Барозу и кипърският президент Деметрис Христофиас постигнаха договореност по инициативата на своя среща в Брюксел. Протокол № 10 от Договора за присъединяване на Кипър към ЕС дава основата за прилагането на законовите разпоредби на ЕС в турската част в рамките на една бъдеща федерация. (Симерини - 15/10/08; Си Ен Ей, Филелетерос - 14/10/08)
