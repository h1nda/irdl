На националния празник на Турция генерал Буюканът обеща на ПКК разплата 
					29/10/2007
					 
						АНКАРА, Турция -- Армията ще отговори на нападенията на кюрдските бунтовници по начин, който те не могат да си представят, каза в неделя (28 октомври) началникът на генералния щаб генерал Яшар Буюканът в изявление по случай националния празник на Турция. "Никой не трябва да се съмнява, че турските въоръжени сили ще продължат борбата си до пълното унищожаване на терористите [от Кюрдската работническа партия], чиято цел е да разрушат единството на страната," каза той. Турция отбелязва 84-ата годишнина от основаването на републиката от Мустафа Кемал Ататюрк. 
						Междувременно иракският външен министър Хошияр Зебари каза пред "Би Би Си" в неделя, че всяко нахлуване на турските сили в Северен Ирак ще има тежки последици. Зебари окачестви сегашната криза като много сериозна и каза, че Турция не проявява воля за търсене на мирни решения. (Търкиш Уикли, Радикал, Анадолска информационна агенция- 29/10/07; АП, Би Би Си - 28/10/07)
