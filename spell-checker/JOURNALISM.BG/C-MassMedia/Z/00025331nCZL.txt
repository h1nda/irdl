Гърците се сбогуваха с архиепископ Христодулос
					01/02/2008
					 
						АТИНА, Гърция -- Предстоятелят на Гръцката православна църква архиепископ Христодулос, който почина от рак на черния дроб в понеделник на 69-годишна възраст, бе погребан в четвъртък (31 януари). Училищата, държавните институции и съдилищата бяха затворени за погребението на архиепископа, което бе извършено с почести, с каквито обикновено се удостояват държавни глави. Към шествието се присъединиха хиляди хора, стекли се в Атина от всички краища на страната. (AНA-MПA, EРT, Евронюз, Прес ТВ, АП, Антена - 31/01/08)
