България, Румъния и Турция подчертават решимостта си за членство в ЕС
05/06/2003
 
БУКУРЕЩ, Румъния -- Президентите на България, Румъния и Турция Георги Първанов, Йон Илиеску и Ахмет Недждет Сезер изразиха надежда в сряда (4 юни), че ЕС ще разгледа кандидатурите им за членство на срещата на върха на 21 юни. Те направиха заявление в този дух в края на двудневна среща в румънския град Нептун. Тримата президенти призоваха ръководителите на ЕС да потвърдят присъединяването на България и Румъния през 2007 г. и да разгледат бъдещето на Турция в Съюза. Те също така заявиха намерението си да продължат борбата с тероризма, както и да разширяват сътрудничеството между техните страни. (АФП, БНТ, бТВ - 04/06/03)
