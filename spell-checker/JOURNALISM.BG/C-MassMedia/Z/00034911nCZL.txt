Инцко организира прием по случай закриването на СВП в Мостар
					11/06/2010
					 
						САРАЕВО, Босна и Херцеговина (БиХ) -- Върховният представител Валентин Инцко бе домакин на прием в Мостар в четвъртък (10 юни), с който беше отбелязано закриването на местния офис на Службата на върховния представител (СВП) в края на този месец. В речта си Инцко заяви, че през последните 13 години Южният офис на СВП е играл съществена роля за постигнатия в Мостар напредък, включително за завръщането на разселени лица и бежанци, възстановяване на инфраструктурата и обединяване на градската администрация. Той подчерта обаче, че закриването на офиса не означава пълно изтегляне на международното присъствие. (Фена, СВП - 10/06/10)
