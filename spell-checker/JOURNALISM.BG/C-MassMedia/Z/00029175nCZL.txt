Албания ще подаде молба за кандидатски статут в ЕС по време на чешкото председателство
					02/02/2009
					 
						ТИРАНА, Албания -- Чехия, която понастоящем заема ротационното председателство на ЕС, е предложила подкрепата си на Албания в процеса на кандидатстването й за статут на кандидат-член на ЕС, предадоха в неделя (1 февруари) албанските медии. „Чехия ще приветства подобно искане, тъй като успехът на Албания е очевиден за всички,” е казал чешкият президент Вацлав Клаус след среща с албанския премиер Сали Бериша на световния икономически форум в Давос миналата седмица. Бериша потвърди, че Албания ще подаде молба за статут на страна кандидатка по време на сегашното председателство на ЕС, и благодари на Прага за подкрепата й за нейния интеграционен процес. В Давос Бериша получи също подкрепата на Швеция, която поема ротационното председателство на ЕС през юли. (Старт, Алсат, Телеграфи, Топ Чанъл - 01/02/09)
