Албания чества националния си празник
29/11/2002
 
ВЛЬОРА, Албания -- В четвъртък (28 ноември) албанските лидери се събраха да отбележат националния празник на страната. Събитието се състоя във Вльора, където през 1912 г. бе провъзгласена независимостта на Албания. В обръщението си към множеството, президентът Алфред Моисиу призова за реформи и решителност при посрещането на "огромните предизвикателства", както ги нарече той, които идват занапред - имайки предвид несъмнено кандидатурите за членство в НАТО и ЕС. Присъстваха също и политици от Косово и Македония. (АП, АФП, АТА - 28/11/02)
