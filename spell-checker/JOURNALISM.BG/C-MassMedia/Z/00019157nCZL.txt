Българският главен прокурор Велчев иска отстраняването на двама висши прокурори
					05/07/2006
					 
						СОФИЯ, България -- Главният прокурор Борис Велчев обяви в сряда (5 юли), че е поискал от Висшия съдебен съвет да освободи от длъжност двама висши прокурори, Цеко Йорданов и Ангел Илиев. Според съобщенията при неотдавнашна проверка на работата им са били разкрити голям брой нередности и нарушения. Двамата са отказали да подадат оставките си. 
						Във вторник вътрешният министър Румен Петков обяви, че през периода януари-юни са били внесени 24 обвинителни акта за корупция срещу високопоставени държавни чиновници и магистрати. Той отказа да цитира конкретни имена. (Дневник, Сега, Монитор - 05/07/06; Медиапул - 04/07/06)
