Член на администрацията на САЩ отхвърли възможността за референдум в Република Сръбска 
					05/06/2006
					 
						БЕЛГРАД, Сърбия и Черна гора -- По време на посещение в Белград в петък (2 юни) Розмари Дикарло, американски заместник помощник-секретар по европейските и евроазиатските въпроси, отхвърли възможността за организиране на референдум за независимост в Република Сръбска, подобен на провелия се в Черна гора миналия месец. Дикарло обясни, че всички въпроси, свързани с границите на Босна и Херцеговина (БиХ), са били разгледани в Дейтънското мирно споразумение и по тази причина ситуацията не може да се сравнява с тази в Черна гора или Косово. Нейното изказване бе в отговор на неотдавнашния коментар на президента на РС Драган Чавич, който намекна, че провеждането на референдум за незавсиимост е възможно. Върховният представител на ЕС по въпросите на сигурността Хавиер Солана каза, че Съюзът ще отхвърли всеки подобен ход на РС. (Дневни Аваз - 04/06/06; Пинком, ПБС - 03/06/06)
