Брюксел похвали свързаните с ЕС реформи в Черна гора
					24/02/2010
					 
						БРЮКСЕЛ, Белгия -- Във вторник (23 февруари) представители на ЕС похвалиха Черна гора за напредъка в свързаните с ЕС реформи, но отбелязаха, че предстои още много работа за постигането на членство. След политическия диалог Черна гора-ЕС в Брюксел испанският държавен секретар за международните отношения Анхел Лосада каза, че Подгорица е постигнала „значителен напредък” в приемането на законодателството на общността, и добави, че очаква в скоро време да бъде завършена ратификацията на Споразумението за стабилизация и асоцииране. Директорът на Генерална дирекция "Разширяване" на ЕК Майкъл Лий каза, че Комисията изготвя свое мнение по заявлението за членство на Подгорица. (РТЧГ, Порталаналитика - 23/02/10)
