ОССЕ призова за подкрепа за изграждането на многоетническо общество в Косово
					30/06/2008
					 
						АСТАНА, Казахстан -- ОССЕ призова всички страни да подкрепят процеса на изграждане на многоетническо общество в Косово, каза в неделя (29 юни) генералният секретар на ОССЕ Марк Перен дьо Бришамбо. В обръщение по време на годишната сесия на Парламентарната асамблея на ОССЕ в столицата на Казахстан той каза, че ОССЕ ще подкрепи демократичните процеси в Косово и ще се стреми да изгради здрави структури на местното самоуправление, които да споделят ценностите на ОССЕ.
						Други новини -- В неделя "Танюг" предаде, че косовският министър на транспорта и далекосъобщенията Фатмир Лимай е поискал на Косово официално да бъде определен код за международно избиране и интернет домейн. Лимай заяви на икономически форум в Монако, че това би улеснило международните връзки с Косово. (Танюг, РИА Новости, Уебсайт на ОССЕ - 29/06/08)
