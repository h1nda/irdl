Ръководителят на НАТО потвърди, че вратите на пакта са отворени за Албания 
					27/10/2005
					 
						ТИРАНА, Албания -- Генералният секретар на НАТО Яп де Хоп Схефер потвърди, че вратите на пакта остават отворени за Албания и призова страната да продължи да работи за постигане на стандартите за членство. По време на срещата си с албанския външен министър Бесник Мустафай в Брюксел в сряда (26 октомври) Де Хоп Схефер оцени и конструктивната роля на Албания в региона, като каза, че тя би била полезна, докато международната общност работи по решаването на въпроса със статута на Косово. 
						Мустафай се срещна и с върховния представител на ЕС по въпросите на сигурността Хавиер Солана, пред когото отново подчерта, че правителството е решено да осъществи свързаните с ЕС реформи и бързо да приключи преговорите по Споразумението за стабилизация и асоцииране. (Албейниън нюз - 27/10/05; Уеб-сайт на НАТО - 26/10/05)
