Косовска комисия нареди провеждане на повторно гласуване в три общини
					21/12/2009
					 
						ПРИЩИНА, Косово -- Комисията за изборни жалби (КИЖ) реши в събота (19 декември), че в три общини трябва да се проведе повторно гласуване, след като бе потвърден голям брой нередности. Председателят на КИЖ Тахир Речай заяви, че комисията е установила фалшификации на избирателните списъци, по-голям брой гласували от броя на регистрираните избиратели и семейно гласуване, практика, при която членове на семейството гласуват от името на роднини. Повторно гласуване ще се състои в Призрен, Гниляне и Липлян, където нередности бяха потвърдени в 50 % от избирателни секции, но още не е обявена дата. (Би Би Си, Алсат, Кохавижън, РТК - 19/12/09)
