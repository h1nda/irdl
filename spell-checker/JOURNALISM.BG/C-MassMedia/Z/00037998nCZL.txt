Гръцката полиция разби четири престъпни банди, свързани с изнудвания 
					31/03/2011
					 
						АТИНА, Гърция- - Полицията съобщи в сряда (30 март), че е разбила четири престъпни групи, за които са предполага, че са свързани с изнудването на стотици бизнесмени в Атина и други градове. Предполага се, че те са използвали бомби срещу своите конкуренти и срещу отказалите да им платят. „Над 260 бизнесмени в Атина, Коринт, Лутраки, Халкидики и Агринио е трябвало да плащат на изнудвачите до 3 000 евро ежемесечно”, съобщи полицията. Общо 250 души са обвинени, а 25 от тях вече са в затвора, добавиха от полицията. Бандитските групи се подозират в участие в трафик на хора, контрабанда на наркотици, проституция, грабежи, измами и пране на пари. (Катимерини - 31/03/11; Вима, СКАИ, Етнос - 30/03/11)
