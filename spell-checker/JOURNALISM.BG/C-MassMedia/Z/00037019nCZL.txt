Турски лекар беше арестуван по подозрения в извършване на трансплантации на органи в Косово 
					12/01/2011
					 
						АНКАРА, Турция -- Във вторник (11 януари) полицията арестува лекар, заподозрян в извършването на десетки операции като част от предполагаема международна мрежа за трафик на човешки органи в Косово, съобщиха местните медии. Юсуф Сьонмез, на 53 г., е един от най-малко деветимата души, обвинени по косовското дело. Той беше арестуван въз основа на заповед за арест, издадена от съд в Прищина, в която той се обвинява в трафик на хора и незаконна имиграция. ЮЛЕКС приветства ареста на Сьонмез, но заяви, че е твърде рано да се коментира дали той ще бъде екстрадиран в Косово. Прокуратурата го определя като „ключов участник хирург” в операциите, извършвани в частна клиника в Прищина. 
						Сьонмез, който отрича да е извършил нещо нередно, е бил арестуван и по-рано по подозрения в доставяне на бъбреци от мизерстващи турци за трансплантиране на предимно чуждестранни клиенти със значителна печалба. Той успя да избегне затвора, като предостави документи, доказващи, че няма парични разплащания. В Турция е разрешено хората да даряват органи на некръвни роднини, ако това не става срещу заплащане. (Ватан, АП, РТРС - 11/01/11)
