Гръцката полиция освободи незаконни имигранти
					17/08/2009
					 
						АТИНА, Гърция -- Полицията съобщи в неделя (16 август), че е спасила десет незаконни имигранти, които цял месец са били заключени в транспортен контейнер в Атина. Твърди се, че докато са били в плен, имигрантите са били измъчвани, а похитителите са искали от тях да платят още 4000 евро, за да бъдат освободени. Повечето от имигрантите са пакистанци, но има и сомалийци и един сириец. Полицията заяви, че те са пристигнали в Гърция през Турция и са били вкарани в контейнера, който се намирал в промишленото предградие Аспропиргос. Шестима души са били арестувани по обвинения за трафик на хора. (Катимерини - 17/08/09; AП - 16/08/09)
