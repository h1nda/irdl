Румъния ще закупи реактивни изтребители
					25/03/2010
					 
						БУКУРЕЩ, Румъния -- В изявление на министерството на отбраната, публикувано в сряда (24 март), се казва, че въоръжените сили възнамеряват да се снабдят с 24 употребявани реактивни изтребителя чрез сделка, която ще струва 974 милиона евро. Планът, одобрен от Националният съвет по отбрана (КСАТ), ще бъде внесен в парламента, чието одобрение е необходимо за сделки от такъв мащаб. Покупката ще включва също така спомагателни услуги, като обучение на пилотите, полетни симулатори, логистична подкрепа и свързаното с това оборудване. 
						Министерството не даде никакви подробности за цените и доставчика. В репортаж на Румънската информационна агенция "НюзИн" обаче се цитират военни представители, които са казали, че доставката ще стане посредством междуправителствен договор със Съединените щати. (Румъния Либера, Евениментул Зилеи - 25/03/10; Ройтерс, ЮПИ, Финанчиарул, Hotnews.ro, Медиафакс, Форбс - 24/03/10)
