Българските органи на реда предприемат масирани действия срещу организираната престъпност
					28/08/2005
					 
						СОФИЯ, България -- Органите на реда предприемат масирана операция срещу групите на организираната престъпност и свързани с тях лица, съобщи министърът на вътрешните работи Румен Петков в петък (26 август) след среща с финансовия министър Пламент Орешарски, главния прокурор Никола Филчев и началника на Националната следствена служба Ангел Александров. Срещата се проведе след убийството на ключова фигура от престъпния свят - Георги Илиев, който бе застрелян в четвъртък в черноморския курорт Слънчев бряг.
						В други новини, докладчикът от Парламентарната асамблея на Съвета на Европа Тони Лойд призова Либия да отмени смъртните присъди на петте български медицински сестри. Лойд завърши тридневното си посещение в Либия в края на миналата седмица със заключението, че сестрите са "напълно невинни" от обвиненията, че преднамерено са заразили стотици деца със спин. Очаква се върховния съд на Либия да излезе през ноември с решение по обжалването на присъдата. (Сега, 24 Часа - 27/08/05; Медиапул, Уебсайт на Съвета на Европа - 26/08/05)
