Букурещ заклейми антирумънска демонстрация в Киев
					02/09/2007
					 
						БУКУРЕЩ, Румъния -- Международният имидж на Украйна бе помрачен от антирумънска демонстрация, организирана там, заяви в неделя (2 септември) румънският премиер Калин Попеску Таричану. "Дълбоко съжалявам, че Украйна използва формули, които могат само да навредят на нашите взаимоотношения. Смятам, че Украйна трябва да [бъде] отворена към Европа и Румъния, точно както и Румъния трябва да поддържа нормални отношения със своите съседи", заяви Таричану в интервю за местна радиостанция. 
						На 30 август повече от 4000 души се събраха пред румънското посолство в Киев, за да протестират срещу териториалните претенции на Румъния към остров, който се намира в континенталния шелф и на двете страни. Спорът бе отнесен към Международния съд. (Румъния Актуалитати, Фокус - 02/09/07; HotNews.co -- 31/08/07)
