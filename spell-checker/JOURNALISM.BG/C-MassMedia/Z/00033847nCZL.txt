Български министри искат реформа на Висшия съдебен съвет
					18/03/2010
					 
						СОФИЯ, България -- Министърът на правосъдието Маргарита Попова и вътрешният министър Цветан Цветанов призовават за реформиране на Висшия съдебен съвет (ВСС), най-висшия орган на съдебната система, съобщиха местните медии в сряда (17 март). Те се противопоставят по-специално на системата на политически квоти във ВСС, при която 11 от членовете на Съвета се избират от парламента, което според министрите осигурява защитен чадър на фигури от организираната престъпност. Цветанов добави също, че 25 съдии са твърде много за страна с размерите на България. Всяка реформа във ВСС изисква промяна на конституцията. (Дневник, Дарик, Труд - 17/03/10)
