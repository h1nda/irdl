Бившият германски канцлер Шрьодер каза, че бъдещето на Хърватия е в ЕС
					25/04/2007
					 
						ЗАГРЕБ, Хърватия -- Бившият германски канцлер Герхард Шрьодер похвали прогреса, постигнат от Хърватия през изминалото десетилетие, като изрази увереност, че бъдещето на страната е в ЕС. По време на посещение в Загреб във вторник (24 април) Шрьодер бе награден с почетен медал от хърватския президент Стипе Месич за заслугите му в развитието на двустранните отношения и за подкрепата му за хърватската кандидатура за евроатлантическа интеграция. Шрьодер се срещна също с министър председателя Иво Санадер и с настоящия лидер на главната опозиционна Социалдемократическа партия Желка Антунович. (Пословни дневник, Весник - 25/04/07; ХИНА, ХРТ - 24/04/07)
