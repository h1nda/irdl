САЩ възстановяват нормалните търговски отношения със Сърбия-Черна Гора
04/11/2003
 
НЮ ЙОРК, САЩ -- Държавният секретар на САЩ Колин Пауъл е удостоверил решението за възстановяване на нормалните търговски отношения със Сърбия-Черна Гора, заяви говорителят на Държавния департамент в понеделник (3 ноември). Статутът, регламентиращ нормалните търговски отношения, бе отменен през 1992 г. заради подкрепата на бивша Югославия за сърбите-сепаратисти в Босна и Херцеговина. Според Държавния департамент отношенията на Белград със Сараево са се променили след края на конфликта от 1995 г. и особено след отстраняването от власт на Слободан Милошевич. Освен това американското правителство е окуражено от реформите в Сърбия-Черна Гора. Според говорителя възстановяването на нормалната търговия се разглежда като средство за насърчаване на промяната, икономическия растеж и стабилността в региона. (Дау Джоунс, Танюг, Би Би Си, Б92 - 03/11/03)
