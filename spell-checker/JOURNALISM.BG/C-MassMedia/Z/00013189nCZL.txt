Командващият НАТО в БиХ е предложил премахване на министерствата на обраната в двете общности
					09/01/2005
					 
						БАНЯ ЛУКА, Босна и Херцеговина (БиХ) -- Командващият НАТО в БиХ, бригадният генерал на САЩ Стивън П. Шук е предложил да бъде прието решение за премахване на военните министерства в двете общности до есента в рамките на цялостната реформа на отбранителната система в БиХ. Според съобщения в медиите в събота (8 януари), Шук е отбелязал, че този вариант е бил обсъден в комисията на БиХ по военната реформа. Той е добавил, че това няма да доведе до дестабилизация. 
						В петък върховният представител Пади Ашдаун каза, че ще продължи плана си за закриване на министерствата на отбраната и на вътрешните работи в РС през есента и прехвърляне на техните компетенции на министерства на държавно равнище. Той, обаче, подчерта, че че това няма да означава премахване на армията на РС. 
						В други новини от петък, представители на НАТО в БиХ съобщиха за предаване на босненския сърбин Душан Бата Тесич на полицията в Биелина. Тесич бе задържан на 24 декември по подозрение, че подпомага военнопрестъпници. (НТВ Хаят, РТРС, Pincom.info, ФЕНА - 08/01/05; ПБС БиХ, Pincom.info, ФЕНА - 07/01/05)
