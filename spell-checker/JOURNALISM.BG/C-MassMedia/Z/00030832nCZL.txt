Албанското СДИ ще обсъди евентуална бъдеща коалиция
					06/07/2009
					 
						ТИРАНА, Албания -- Опозиционното Социалистическо движение за интеграция (СДИ) обяви в неделя (5 юли), че ще проведе във вторник извънредно национално съвещание, за да осигури подкрепата на партията за бъдещо коалиционно правителство с Демократическата партия (ДП) на министър-председателя Сали Бериша. "Партийните членове ще се съберат, за да обсъдят дали да упълномощят ръководството на СДИ да преговаря за сформирането на ново правителство", каза членът на висшето ръководство на СДИ Едмонд Хаджинасто. Партията заяви, че ще се съгласи само ако ДП се заеме с реформи, насочени към придвижването на страната напред по пътя към членство в ЕС. СДИ спечели четири важни депутатски места на парламентарните избори на 28 юни. От тях се нуждае опозиционната Социалистическа партия (СП), за да състави правителство, според все още неофициалните резултати. 
						Лидерът на СП Еди Рама разкритикува и СДИ и ДП за сформирането на коалиция още преди приключването на преброяването. Неговата партия не одобрява и действията на Централната избирателна комисия, която обяви ДП за победител преждевременно. (Би Би Си, Телеграфи, Топ Ченъл, Алсат - 05/07/09)
