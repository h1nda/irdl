Българският премиер Борисов заяви, че проектът за нефтопровод може да се забави
					09/12/2009
					 
						СОФИЯ, България -- Построяването на нефтопровода Бургас-Александропулис (Дедеагач), свързващ българското черноморско крайбрежие с егейското крайбрежие на Гърция, може да се забави с още 18 месеца, заяви във вторник (8 декември) министър-председателят Бойко Борисов. Говорейки на кръгла маса, организирана от Конференцията на "Икономист", Борисов каза, че проучването за въздействието върху околната среда, което се изисква от закона, може да продължи година и половина, което на практика ще блокира всякаква работа по проекта. Русия, която е основният партньор, оказва натиск върху българското правителство да продължи осъществяването на проекта, който беше договорен от предишния кабинет. (БГНЕС, Дневник, Стандарт, Труд, Медиапул - 08/12/09)
