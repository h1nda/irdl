Сръбски министър призова японски фирми да инвестират 
					03/11/2005
					 
						ТОКИО, Япония -- В четвъртък (3 ноември) сръбският финансов министър Младжан Динкич призова японските фирми да инвестират в страната му. Той каза, че ниските разходи за труд и ниските корпоративни данъци могат да бъдат силен стимул за инвеститорите. След среща с японския си колега Садакадзу Танигаки Динкич каза, че правителството му би искало да види скоро голяма японска фирма на сръбския пазар. Това, обясни той, може да породи "ефекта на доминото" и да насърчи и други фирми да сторят същото.
						Също в сряда профсъюзите на работниците от държавните предприятия в Сърбия заплашиха, че на 28 ноември ще започнат обща стачка, ако парламентът не обсъди пакет от закони, представени от профсъюзите, които предвиждат раздаване на акции на предприятията. Членове на управляващата коалиция отхвърлиха идеята да дадат процент от акциите на профсъюзни служители. (Киодо, Данас - 03/11/05; Танюг - 02/11/05)
