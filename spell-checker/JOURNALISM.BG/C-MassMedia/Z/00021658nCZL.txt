Турските власти иззеха документи и боеприпаси по време на операции срещу ПКК
					20/02/2007
					 
						АНКАРА, Турция -- Властите иззеха документи и боеприпаси по време на отделни операции срещу терористичната организация Кюрдска работническа партия (ПКК) в югоизточните региони Ван и Сърнак в понеделник (19 февруари). Според съобщения в пресата полицията е намерила документи, свързани с ПКК, при обиск на местен офис на прокюрдската Партия за демократично общество във Ван. Арестувани са 20 души. В отделна акция в провинция Сърнак турските сили за сигурност са иззели голямо количество оръжия и боеприпаси, заровени в земята, за които се предполага, че са били предназначени за ПКК. 
						Местните медии в Анкара съобщиха във вторник, че правителството обсъжда дали да установи контакти с лидери на иракските кюрди в контекста на борбата срещу ПКК. Турция смята, че групировката има свои бази в Северен Ирак. (Сабах, Заман, Джумхуриет - 20/02/07)
