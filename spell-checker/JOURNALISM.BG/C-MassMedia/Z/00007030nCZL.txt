Германия удължава мандата на умиротворителните сили в Косово
22/05/2003
 
БЕРЛИН, Германия -- Говорител на правителството съобщи в сряда (21 май), че Германия е решила да удължи мандата на своя контингент за поддържане на мира в Косово, който изтича на 11 юни. Решението трябва да бъде ратифицирано от парламента преди тази дата. Берлин държи 3700 войника в тази сръбска провинция, по-голямата част от които за разположени около Призрен.
В други новини, ръководителят на ЮНМИК Михаел Щайнер посети централата на НАТО в Брюксел в сряда и заяви, че още е твърде рано за започване на разговори относно окончателния статут на Косово. Той даде да се разбере, че международната общност е решена да завърши работата по приоритетите, определени в началото на годината. (АФП - 21/05/03)
