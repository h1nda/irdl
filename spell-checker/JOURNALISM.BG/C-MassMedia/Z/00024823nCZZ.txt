Наука и технологии: Според експерти средиземноморската храна предотвратява раковите заболявания 
					10/12/2007
					Гръцки експерти установиха, че средиземноморският начин на хранене предотвратява рака. Още в новините: Държавният университет в Скопие отвори филиал в Обединените арабски емирства; Албания и Италия подписаха споразумение за сътрудничество. 
					 
						
[Гети Имиджис]
						
Гръцки експерти установиха, че средиземноморската храна е една от причините случаите на рак на простатата сред монасите от Света гора в Атон, Гърция, да са 4,5 пъти по-малко отколкото средностатистическите световни стойности. Менюто на монасите включва зехтин и ниска консумация на животински продукти, но висока консумация на риба, заленчуци и плодове. 
						*** 
						Държавният университет в Скопие "Св. Кирил и Методий" отвори първия си филиал в чужбина. Филиалът започна работа в Обединените арабски емирства на 1-и декември.
						*** 
						
						*** 
						Министърът на образованието на Албания Генц Поло и италианският посланик в Тирана Саба Д'Елиа подписаха третата двустранна изпълнителна програма за научно-техническо сътрудничество в понеделник (3 декември). Според програмата Италия ще осигури 400 млн. евро за научноизследователски проекти и дейности в Албания.
						*** 
						Академик Георги Старделов, на 77 г., бе избран за председател на Македонската академия на изкуствата и науките в понеделник (3 декември). Старделов е осмият директор на академията и ще замени на поста Цветан Грозданов.
						*** 
						USAID и норвежкото правителство обявиха в четвъртък (6 декември), че ще финансират тригодишна програма за увеличаване на използването на информационни и съобщителни технологии от малките и средните предприятия в Босна и Херцеговина. Общото финансиране на проекта ще бъде в размер на 3,4 млн. евро и ще бъде насочено основно към фирми от секторите на селското стопанство, лесовъдството и туризма. 
						 *** 
						Броят на потребителите на интернет в Босна и Херцеговина (БиХ) се е увеличил от 21 % през 2006 г. на 29 % през 2007 г., според проучване на "ГфК БиХ", което бе публикувано на 30 ноември. Броят на домакинствата, свързани с интернет, също се е повишил от 14 % преди година на 23 %. 
						
(Различни източници – 03/12/07-10/12/07)
