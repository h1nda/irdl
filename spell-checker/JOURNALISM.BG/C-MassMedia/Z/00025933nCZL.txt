Словения съобщи, че ЕС може скоро да предложи на Сърбия по-либерален визов режим
					27/03/2008
					 
						ЛЮБЛЯНА, Словения -- Настоящият председател на ЕС Словения заяви в сряда (26 март), че на Сърбия може в най-скоро време да й бъде предложен по-либерален визов режим с ЕС, за да се даде на гражданите й нов стимул да подкрепят кандидатурата на Сърбия за членство в ЕС. "Това, което можем да предложим, е споразумение за визов режим, който ще бъде значително по-благоприятен от сегашния", каза словенският външен министър Димитрий Рупел преди срещата през уикенда на външните министри от ЕС в Бърдо при Краню. "Това споразумение ще бъде готово в най-скоро време и аз се надявам да бъде подписано преди изборите (в Сърбия)", добави той. 
						Сърбите ще се явят в избирателните секции на 11 май, за да изберат ново правителство. Управляващата коалиция се разпадна след обявяването на независимост от Косово. (Танюг, Ройтерс, Блиц, Фонет, Бета - 26/03/08)
