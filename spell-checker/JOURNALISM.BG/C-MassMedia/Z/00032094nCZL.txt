Плавшич ще напусне шведския затвор идната седмица
					23/10/2009
					 
						СТОКХОЛМ, Швеция -- Правителството реши в четвъртък (22 октомври) да освободи бившия босненски сръбски президент Биляна Плавшич на 27 октомври. Миналия месец Хагският трибунал за военни престъпления одобри предсрочното й освобождаване във връзка с обстоятелството, че тя вече е излежала две трети от 11-годишната си присъда. Плавшич бе осъдена през 2003 г., след като се призна за виновна по единственото обвинение за преследване, което е престъпление срещу човечеството, във връзка с кампанията за етническо прочистване чрез изселване на мюсюлмани и хървати от контролираните от сърбите райони на Босна. (Б92, Бета, Танюг, РТС, Ройтерс, ДПА - 22/10/09)
