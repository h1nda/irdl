Черногорците показват широка подкрепа за влизането в НАТО и ЕС
					03/07/2008
					 
						ПОДГОРИЦА, Черна гора -- Ново допитване, публикувано в сряда (2 юли), показва, че 73 % от гражданите на Черна гора подкрепят кандидатурата на своята страна за членство в ЕС, а 51 % подкрепят влизането в НАТО. Според проучването, проведено от Центъра за мониторинг, почти две трети от отговорилите вярват, че присъединяването към НАТО ще улесни влизането в ЕС. В същото време хората не са успяли да посочат по-конкретни ползи, които страната ще получи от членството в НАТО. (Виести - 03/07/08; РТЧГ, Макфакс - 02/07/08)
