Албания издаде първите електронни сертификати
					15/08/2008
					 
						ТИРАНА, Албания -- Властите започнаха да издават лични сертификати на албански граждани с помощта на компютризирана система в службите за гражданско състояние в страната. На церемония в четвъртък (14 август) премиерът Сали Бериша определи издаването на новите електронни сертификати като една от най-важните реформи, която правителството му е реализирало. Представителят на ОССЕ в Албания Роберт Бош се съгласи, че тя е от основно значение. Модернизацията на административното обслужване бе отдавнашен въпрос в дебата между опозицията и правителството относно избирателната система на страната. (Гласът на Америка, BalkanWeb, Клан - 14/08/08)
