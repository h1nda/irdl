Според съобщенията Сърбия ще обещае на МВФ значителни съкращения
					11/08/2009
					 
						БЕЛГРАД, Сърбия -- Според съобщенията, когато делегацията на МВФ дойде на посещение по-късно този месец, правителството ще обещае да извърши значителни съкращения в публичната администрация през следващите 12 месеца. Излизащият в Белград всекидневник "Блиц" съобщи във вторник (11 август), че съкращенията ще включват секторите на администрацията, образованието и здравеопазването, както и съдебната система.
						"Блиц" съобщи, че това ще бъде гаранцията, която ще бъде предложена на МВФ, за да се съгласи на по-голям правителствен дефицит от 4,5 % от БВП, отколкото сега поставената цел от 3 %. Правителството може да обещае също и да замрази всички пенсии и заплати в публичния сектор до 2011 г. и да няма увеличение на ДДС.
						Мисията на МВФ пристига в Белград на 24 август за преговори по първия преглед на стендбай споразумението за почти 3 милиарда евро. (Блиц, ФоНет, Б92, Фокус - 11/08/09)
