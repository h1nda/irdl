Според Гърция отношенията й със САЩ стават все по-зрели
					20/05/2005
					 
						АТИНА, Гърция -- Отношенията между Гърция и Съединените щати стават все по-зрели, заяви в четвъртък (19 май) говорителят на гръцкото външно министерство Георгиос Кумуцакос в коментар по повод предстоящата среща между гръцкия премиер Костас Караманлис и американския президент Джордж Буш. В интервю за "НЕТ ТВ" гръцкият министър на външните работи Петрос Моливиатис, който ще придружава Караманлис, изрази увереност, че двустранните отношения ще получат допълнителен тласък в резултат на посещението. (MПA - 20/05/05; EРA, AНA - 19/05/05)
