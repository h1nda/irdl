Македония и Италия обсъдиха борбата с организираната престъпност
					01/12/2006
					 
						СКОПИЕ, Македония -- В четвъртък (30 ноември) премиерът Никола Груевски се срещна и разговаря в продължение на седем часа с италианския заместник държавен прокурор за борба с мафията Франческо Мандои. Двамата обсъдиха мерките, които Македония трябва да предприеме за по-ефективна борба с корупцията и организираната престъпност, особено чрез законови промени. 
						Други новини -- В четвъртък македонското правителство реши да изпрати 35 войника и петима офицери в международните мироподдържащи сили в Ирак. Разполагането им започва този месец. (MИA, Макфакс, A1 TВ - 30/11/06)
