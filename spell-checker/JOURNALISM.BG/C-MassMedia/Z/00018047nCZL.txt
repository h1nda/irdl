Албания иска екстрадицията на мъж, арестуван в Турция
					27/03/2006
					 
						ТИРАНА, Албания -- Министерството на правосъдието поиска от Турция да екстрадира осъдения албански престъпен бос Алфред Шкурти, известен още като "Алдо Баре", който бе арестуван в Анкара в събота (25 март). Шкурти, който се смята за лидер на една от най-известните престъпни групировки в Албания и на Балканите, бе задържан с фалшив македонски паспорт след полицейска акция в един от жилищните квартали на Анкара. Той се свързва с над 15 убийства и няколко отвличания, а също и с търговия на наркотици и оскверняване на гробове. Шкурти бе осъден задочно през 2001 г. на общо 32 години лишаване от свобода. (Албейниън Нюз - 27/03/06; AП - 26/03/06)
