СПП отрече, че иска да се присъедини към сръбския кабинет
					06/01/2009
					 
						БЕЛГРАД, Сърбия -- Най-новата партия в страната, Сръбската прогресивна партия (СПП) - сформирана от бившият заместник-лидер на Сръбската радикална партия Томислав Николич - няма планове за участие във възможни промени в правителството, каза Николич в понеделник (5 януари). Той добави, че партията предпочита да остане в опозиция. Има нарастващи спекулации около възможни промени в правителството поради влошаващите се отношения между "Г 17 Плюс" и нейните партньори в правителството. "Г 17 Плюс" се конфронтира с Демократическата партия и с по-малките партии във връзка с бюджета за 2009 г., а по-късно и заради споразумението за сътрудничество в енергетиката, подписано с Русия в края на декември, което според "Г 17 Плюс" е вредно за Сърбия. (Б92 - 06/01/09; Бета, РТС, Блиц - 05/01/09)
