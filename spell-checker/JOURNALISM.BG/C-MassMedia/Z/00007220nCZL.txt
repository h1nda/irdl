Македонски умиротворителен контингент отпътува за Ирак
08/06/2003
 
СКОПИЕ, Македония -- Контингент за поддържане на мира отпътува за Ирак в петък (6 юни), за да се присъедини там към международната мисия. Министърът на отбраната Владо Бучковски окачестви участието на Македония като потвърждение на ангажимента на страната да влезе в НАТО и да засили борбата срещу тероризма. 28-членният контингент включва членове на специалните части "Скорпиони" и "Вълци" и е определен да охранява обекти и пътища около град Таджи, заедно с 4-та американска пехотна дивизия. В македонското подразделение влиза също и деветчленен медицински екип. (МИА - 06/06/03)
