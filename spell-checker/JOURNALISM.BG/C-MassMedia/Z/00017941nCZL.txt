Конференция в Македония обсъжда трансформацията на НАТО
					17/03/2006
					 
						СКОПИЕ, Македония -- Конференция под надслов "Смисълът на военната трансформация на НАТО" бе открита в четвъртък (16 март) в Скопие. Тази година ще бъде много важна за НАТО, каза генерал Ланс Л. Смит, върховен командващ на Съюзното командване по трансформацията на НАТО, при откриване на конференцията, като добави, че срещата на върха през ноември в Рига ще разгледа трансформацията и разширяването. На конференцията македонският премиер Владо Бучковски подчерта важната роля, която НАТО играе на Балканите. (МИА, Макфакс - 16/03/06)
