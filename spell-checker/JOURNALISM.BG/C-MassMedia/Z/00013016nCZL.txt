Ръководителят на ЮНМИК съобщи за прехвърляне на нови отговорности на косовското правителство
					19/12/2004
					 
						ПРИЩИНА, Косово, Сърбия-Черна гора -- Ръководителят на ЮНМИК Сьорен Йесен-Петерсен съобщи в петък (17 декември), че нови отговорности в областта на икономическата политика ще бъдат прехвърлени на временното косовско правителство. Той каза също, че дискусиите около частичното предаване на политическите и юридическите компетенции ще започнат следващата година. Това изявление бе направено след среща между Йесен-Петерсен и косовския премиер Рамуш Харадинай. 
						В други новини, три косовски ТВ станции се съгласиха да отделят 115000 евро за обучение на техните репортери. Станциите бяха осто критикувани заради отразяването на бунтовете миналия март, като ОССЕ заяви, че те са допринесли за насилията чрез пристрастните и безотговорни репортажи. (АФП, КосоваЛайв, Танюг - 17/12/04)
