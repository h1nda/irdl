Вуянович каза, че Черна гора иска да има приятелски отношения с всички държави от бивша Югославия 
					13/07/2006
					 
						ПОДГОРИЦА, Черна гора -- Президентът Филип Вуянович каза, че страната му, която наскоро придоби независимост, иска да има приятелски отношения с всички държави от бивша Югославия. Той каза това в реч в сряда (12 юли) по време на прием в навечерието на националния празник на Черна гора, Деня на държавността. Черногорски и чуждестранни ръководители, включително президентите на Хърватия и Сърбия Стипе Месич и Борис Тадич, присъстваха на събитието наред с интелектуалци и знаменитости.
						По-рано в сряда Вуянович се срещна поотделно с Месич и със словенския си колега Янез Дърновшек и разговаря с тях за засилване на двустранното икономическо и търговско сътрудничество. Междувременно Подгорица и Белград приеха споразумение за разделяне, което им дава възможност да участват поотделно в международни финансови институции. (Победа, Виести, Файненшъл Таймс - 13/07/06; Мина, ХИНА, AП, АФП - 12/07/06)
