Специалният пратеник на САЩ каза, че международната общност губи търпение към Белград
					24/09/2004
					 
						БЕЛГРАД, Сърбия и Черна гора -- Международната общност очакваше повече от Белград по отношение на засилване на сътрудничеството по въпросите на военните престъпления и започва да губи търпение от мудния напредък, заяви специалният пратеник на САЩ по въпросите на военните престъпления Пиер-Ришар Проспер. В изказване от четвъртък (23 септември), той заяви, че "ако в Белград искат да разрешат веднъж завинаги въпроса със сътрудничеството с Хага, те трябва да екстрадират Ратко Младич". Проспер каза, че правителството би могло да използва службите за сигурност за откриване на обвиняемия, като добави, че има информация за други обвиняеми, които се движат свободно из Сърбия. (Б92, Танюг - 23/09/04)
