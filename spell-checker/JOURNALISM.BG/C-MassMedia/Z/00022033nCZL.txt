Ахтисаари внесе плана за статута на Косово в Съвета за сигурност на ООН
					26/03/2007
					 
						БЕЛГРАД, Сърбия -- Планът на пратеника на ООН Марти Ахтисаари за определяне на статута на Косово ще бъде представен пред Съвета за сигурност на ООН в Ню Йорк в понеделник (26 март). Марти Ахтисаари няма да присъства лично на закритото заседание. Говорителят на Ахтисаари Реми Дурло каза, че проектопланът ще бъде изпратен и до ЕС и НАТО. 
						В неделя сръбският Национален съвет за Косово и Метохия призова международната общност и ООН да отхвърлят плана. Той поиска да продължат преговорите между Белград и Прищина за статута на Косово и предупреди, че ситуацията със сигурността на сърбите в Косово се влошава. (Б92 - 26/03/07; РТК, Balkanweb, 24-оре, Танюг - 25/03/07)
