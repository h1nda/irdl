Ръководителят на НАТО: "Албания и Хърватия могат да се присъединят към НАТО догодина."
					03/12/2008
					 
						БРЮКСЕЛ, Белгия -- Генералният секретар на НАТО Яп де Хоп Схефер се надява да види Албания и Хърватия като пълноправни членове на Алианса по време на срещата на високо равнище през април в Страсбург-Кел. На среща във вторник (2 декември) на външните министри на страните, членки на НАТО, Де Хоп Схефер призова страните да ратифицират кандидатурите за членство на Албания и Хърватия. Албанският външен министър Лулзим Баша, който присъства на заседанието в Брюксел, каза, че около десет страни са подписали протоколите, а другите обещават да направят това бързо. Те "ни увериха, че няма да има забавяне за Албания и Хърватия да заемат местата си на следващата среща на високо равнище", каза Баша. (Алсат, Клан, Топ Нюз, Гласът на Америка - 03/12/08)
