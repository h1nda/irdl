Швейцария премахва визовите изисквания за румънци
16/12/2003
 
БЕРН, Швейцария -- Президентът Паскал Кушпен и румънският му колега Йон Илиеску подписаха споразумение в понеделник (15 декември), което отменя визовите изисквания за румънци, гостуващи в страната. Новият режим на пътуване ще влезе в сила 30 дни след ратификацията на документа от съответните парламенти. Срещата в понеделник бе първата между президентите през 92-годишната история на двустранните дипломатически отношения. Двамата са обсъдили икономическото сътрудничество, сигурността на границите, както и мерките срещу нелегалния трафик. Кушпен е дал висока оценка на Румъния за напредъка й в реформите по пътя към членството в ЕС. (Ромпрес, Медиафакс - 16/12/03)
