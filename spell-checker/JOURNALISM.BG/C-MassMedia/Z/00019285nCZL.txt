Македония ще плати за защитата на Бошковски в Хага
					17/07/2006
					 
						СКОПИЕ, Македония -- Македонското правителство ще плати за защитата на бившия вътрешен министър Любе Бошковски пред Трибунала на ООН за военни престъпления съгласно споразумение, подписано между настоящия кабинет и адвоката на Бошковски Йедина Рашидович в петък (14 юли). Министерството на правосъдието обяви, че правителството е одобрило хода преди няколко месеца, но е решило да подпише споразумението едва след парламентарните избори на 5 юли. Бошковски и бившият отговорен служител от службите за сигурност Йохан Тарчуловски очакват процес за престъпления, извършени според обвинението срещу етнически албанци в Люботен по време на междуетническия конфликт през 2001 г. (Вечер, Вест, Утрински Весник - 15/07/06; Телма ТВ - 14/07/06)
