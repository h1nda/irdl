Румънското правителство прие проектозакон със сурови наказания за избягване плащането на данъците
					10/04/2005
					 
						БУКУРЕЩ, Румъния -- Правителството прие проектозакон, предвиждащ до 20 години затвор за избягване плащането на данъците, обяви премиерът Калин Попеску Търичану в петък (8 април). Законопроектът се очаква да засили борбата срещу финансовата престъпност и корупцията, каза той, като добави, че документът цели хармонизиране на румънското законодателство с европейските стандарти. Той също е в изпълнение на ангажиментите, поети в антикорупционната статегия, изпратена неотдавна на Брюксел. (Найн О Клок - 08/04/05)
