Сръбският премиер Кощуница посети Косово
					08/05/2008
					 
						ПРИЩИНА, Косово -- Сръбският премиер Воислав Кощуница направи първото си посещение в Косово в сряда (7 май), откакто бившата провинция обяви независимост на 17 февруари. Кощуница посети северозападния град Зубин Поток, където откри спортна зала и проведе митинг преди сръбските избори в неделя. "Да запазим Сърбия в Косово означава да кажем истината, че то принадлежи на Сърбия и на сръбския народ", заяви Кощуница пред около 1000 поддръжници. Лидерите на Прищина осъждат подобни кампании на територията на Косово. Косовският президент Фатмир Сейдиу каза в сряда, че кандидатите "са персона нон грата" и призова ЮНМИК да реагира срещу онези, които се опитват да предизвикат напрежение. (Koха Диторе, КосоваЛайв, Teлеграфи - 08/05/08; РТК, Aлсат, AФП - 07/05/08)
