Трибуналът на ООН отново отхвърли искане за освобождаване на Готовина под гаранция
					18/01/2008
					 
						ХАГА, Холандия -- Апелативната комисия на Трибунала на ООН за военни престъпления отхвърли в четвъртък (17 януари) молбата, внесена от адвокатите на хърватския генерал в оставка Анте Готовина, за освобождаването му под гаранция. Комисията подкрепи по-раншно съдебно решение, като прие, че сериозността на престъпленията, в чийто извършване той е обвинен, не предполага освобождаване. Готовина, заедно с още двама други хърватски генерали, Младен Маркач и Иван Чермак, е подсъдим за военни престъпления по време на операция "Буря" през 1995 г., в която са били убити над 150 сръбски цивилни граждани. (Дневни Аваз - 18/01/08; ХИНА, Javno.hr, РТС, Б92 - 17/01/08)
