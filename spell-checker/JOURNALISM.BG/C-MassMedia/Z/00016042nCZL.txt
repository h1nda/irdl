Министрите на вътрешните работи на страните от Западните Балкани одобриха регионална стратегия за борба с престъпността
					25/09/2005
					 
						БРИЖУНИ, Хърватия -- Министрите на вътрешните работи на страните от Западните Балкани - Албания, Босна и Херцеговина, Хърватия, Македония и Сърбия-Черна гора - приеха в петък (23 септември) регионална стратегия за борба с икономическата и организираната престъпност. Документът бе подписан също и от заместник-специалния представител на ЮНМИК по въпросите на полицията и правосъдието в Косово Жан Дюсюр. Стратегията, която е част от спонсорирания от ЕС проект за борба с престъпността в региона, бе одобрена по време на среща, проведена на хърватския остров Брижюни. Тя предвижда мерки за подобряване на финансовите разследвания, механизмите за защита на свидетелите, анализа на престъпленията, използването на специални средства за разследване и трансграничното сътрудничество. (Уебасайт на СЕ, Хина - 23/09/05)
