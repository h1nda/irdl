София е домакин на регионална среща на министрите на правосъдието и вътрешните работи
					30/04/2008
					 
						СОФИЯ, България -- Правителството е домакин на среща в сряда (30 април) на министрите на правосъдието и вътрешните работи от страните от Процеса за сътрудничество в Югоизточна Европа (ПСЮИЕ). Българският министър на правосъдието Миглена Тачева и новоназначеният министър на вътрешните работи Михаил Миков са домакини на събитието, което събра официални представители от Албания, Босна и Херцеговина, Македония, Хърватия, Черна гора, Молдова, Гърция, Румъния и Турция. Сърбия не потвърди участието си. Словения, която в момента е ротационен председател на ЕС, изпрати делегация, както и Съветът на Европа, Интерпол, Юроджъст, Европол и Съветът за регионално сътрудничество и ЮНМИК. В центъра на дискусиите са проблемите пред полицията, както и сътрудничеството в съдебната област, заповедите за екстрадиране и арест. (БНР, БТА - 30/04/08)
