Фейт заяви, че контролираната независимост на Косово ще свърши скоро
					22/04/2011
					
						ПРИЩИНА, Косово -- Международният граждански представител Питер Фейт смята, че времето на контролирана независимост за Косово наближава своя край. Контролът от международната общност не трябва да продължава и минута повече от необходимото, каза Фейт по време на посещение в четвъртък (21 април) в средно училище в Косово. Ден по-рано той заяви, че краят на контрола зависи от напредъка на Косово. По повод на изменението на конституцията относно президентските избори и изборните реформи Фейт заяви, че ще подпомага, но няма да влияе на този процес, който е в ръцете на парламента. (Зъри, Коха Диторе - 22/04/11; РТК, Кохавижън, Клан Косова - 21/04/11)
