Собствениците на камиони ще проведат голям митинг в Атина
					21/09/2010
					 
						АТИНА, Гърция -- Собствениците на камиони организират във вторник (21 септември) митинг пред сградата на парламента в Атина, където законодателите ще обсъждат предизвикалия спорове законопроект, отварящ сектора на превозвачите за конкуренция. Той трябва да бъде гласуван в сряда. Демонстрантите могат да очакват засилено полицейско присъствие, както и вниманието на прокуратурата, която ще следи дали не се нарушават законите за провеждане на протести. Представители на операторите в транспортния сектор предупреждават, че ако законът бъде приет, протестите ще ескалират. Демонстрациите, които в понеделник навлязоха във втората си седмица, създадоха хаос по пътищата в цяла Гърция, като собствениците на камиони използваха над 1100 камиона, за да блокират основните магистрали около Атина и Солун. (Имерисия, AП, AНA-MПA - 21/09/10)
