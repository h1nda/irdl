Косово прие стратегия за борба с организираната престъпност
					06/07/2009
					 
						ПРИЩИНА, Косово -- В петък (3 юли) правителството прие план на действие, изготвен от вътрешното министерство и насочен към борбата с организираната престъпност. Министър-председателят Хашим Тачи заяви, че планът "е базиран на най-високите западни стандарти и ще служи на главният принцип на правителството за "нулева толерантност към престъпността". 
						Други новини -- Комисарят по човешките права на Съвета на Европа (СЕ) Томас Хамарберг е заявил през уикенда, че живеещите в Косово ще се ползват от европейските стандарти за защита на човешките права. Съобщения в местните медии от събота цитират думите му, че конституцията дава добра законова рамка за защита на човешките права, но от местните власти зависи да осъществят на практика поетите ангажименти. Докладът му е бил изготвен въз основа на констатациите на специалната мисия, която посети младата държава в края на март. Хамарберг е изразил също така загриженост от факта, че все още не е прието местно антикорупционно законодателство. (Зери, Коха Диторе, Екпрес, Лайм, Косова Сот - 04/07/09)
