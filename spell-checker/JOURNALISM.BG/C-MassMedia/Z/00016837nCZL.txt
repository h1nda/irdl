Взети са по-строги мерки за сигурност в Косово след нападението на автобус 
		05/12/2005
		 
			ПРИЩИНА, Косово, Сърбия-Черна гора -- Ръководителят на ЮНМИК Сорен Йесен-Петерсен е наредил на полицията на ООН да вземе по-строги мерки за сигурността в Косово след нападението над автобус близо до Призрен късно вечерта в събота (3 декември). Неизвестни нападатели са изстреляли ракета по автобус, в който са пътували етнически албанци, един сърбин и членове на няколко други етнически общности. За щастие ракетата не е избухнала. Йесен-Петерсен е направил изявление, в което обвинява за нападението онези, които се опитват да попречат на процеса за определяне на окончателния статут на Косово и добави, че към подобни провокации трябва да се проявява непримиримост. (Ройтерс, Политика - 05/12/05; Уеб-сайт на ООН - 04/12/05)
