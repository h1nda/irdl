Съд в Турция осъди на затвор четирима кюрдски политици
					11/03/2007
					 
						АНКАРА, Турция -- Съд в Анкара осъди в петък (9 март) четирима турски кюрдски политици - бивши депутати от обявената извън закона Кюрдска демократическа партия (ДЕП) - на 7,5 години затвор заради участие в терористична организация. Това бе третият процес срещу Лейла Зана, Хатип Дикле, Селим Садак и Орхан Доган от 1991 г. насам, когато те влязоха в турския парламент като депутати от ДЕП. Партията бе обявена извън закона през 1994 г. Четиримата загубиха депутатските си места и след два съдебни процеса, останаха в затвора до 2004 г.
						Адвокатите на четиримата изразиха дълбокото си разочарование от решението. Зана, Дикле, Садак и Доган са високопоставени членове на приемника на ДЕП, Партия на демократическото общество, която има амбиции да влезе в следващия турски парламент. (Заман, Джихан, Фокус - 10/03/07; NTV - 09/03/07)
