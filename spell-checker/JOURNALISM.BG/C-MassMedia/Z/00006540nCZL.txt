ЕС може да предостави 1 млрд долара на Турция за подготовката й за присъединяване
09/04/2003
 
ИСТАНБУЛ, Турция -- ЕС може да предостави 1 млрд долара на Турция през следващите три години като помощ във връзка с подготовката й за присъединяване към Съюза, се съобщава в проекта за съвместна декларация, подготвена на срещата на общия Консултативен комитет на Турция и ЕС. Двудневната среща започна в понеделник (7 април) в Истанбул. Декларацията посочва, че "ако Турция изпълни политическите критерии от Копенхаген, ЕС ще започне преговори с Турция без повече отлагане".
Междувременно, Групата на седемте водещи индустриални страни (Г-7) публикува във вторник изявление, в което поздрави Турция за подписването на декларация за изпълнение на реформите, препоръчани от МВФ. (Анадолска Агенция, Търкиш Дейли Нюз, АФП - 08/04/03)
