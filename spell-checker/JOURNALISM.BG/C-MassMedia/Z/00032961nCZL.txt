Хърватският премиер Косор настоя, че управляващата коалиция е стабилна
					06/01/2010
					 
						ЗАГРЕБ, Хърватия -- Във вторник (5 януари) министър-председателят Ядранка Косор увери отново коалиционните партньори на нейното правителство, че Хърватския демократичен съюз (ХДС) е стабилен и по-силен от когато и да било. Изказването бе направено след изключването от партията на бившия министър-председател и почетен председател на ХДС Иво Санадер, което породи опасения от разцепление в управляващата партия. Санадер беше изключен от ХДС, след като обяви, че се завръща в политиката, шест месеца след като заяви, че я напуска. Косор каза, че тя има доверие в председателя на парламента Лука Бебич, въпреки че той е гласувал срещу изключването на Санадер. Коалиционните партньори изразиха задоволство от начина, по който ХДС се е справил с опитите на Санадер да се завърне в политиката, определяйки го като бърз и решителен. (ХИНА, ХРТ, Пословни, Вечерни Лист - 05/01/10)
