Клинтън в Косово: Ние сме ваши партньори
					14/10/2010
					Държавният секретар на САЩ посети Косово в сряда и се срещна с висопопоставени официални преставители в Прищина и с лидери на сръбската общност в Грачаница. 
					От Линда Карадаку за Southeast European Times в Прищина -- 14/10/10
 
					 
						
Държавният секретар Хилари Клинтън провежда пресконференция заедно с косовския премиер Хашим Тачи в сряда (13 октомври) в Прищина. [Лаура Хасани/SETimes]
						Държавният секретар на САЩ Хилари Клинтън приключи обиколката си на Балканите в сряда (13 октомври) в Косово, където тя призова както Прищина, така и Белград да започнат диалог за решаване на оставащите проблеми. 
						 "От самото начало Съединените щати подкрепиха правото на Косово да съществува като суверенна независима държава в рамките на съществуващите си граници", каза Клинтън на пресконференция, след като се срещна с премиера Хашим Тачи. 
						Клинтън подчерта, че Съединените щати са окуражени от бъдещия диалог между Косово и Сърбия. Тя каза, че "това дава шанс на тези страни да решат практически проблеми и да преодолеят пречките пред добросъседството". 
						"Някои проблеми като статутът, суверенитетът и териториалната цялост на Косово нямат да бъдат дискутирани. Но лидерите на двете страни трябва да подходят към диалога добросъвестно и с уважение към тревогите на всяка една от тях", каза тя. 
						Разговорите представляват възможност да се решат неотложните потребности и да се постигне напредък към взаимнополезни цели като увеличаването на пътуванията и търговията, каза тя. 
						Клинтън потвърди, че ще обсъди въпроса за разговорите с официални представители на ЕС в Брюксел, за да помогнат за структурирането на диалога. 
						"Има много въпроси за процеса, на които трябва да се даде отговор и които ние с нашите колеги тук, с ЕС и със сърбите започнахме да решаваме", каза Клинтън. 
						"Съединените щати ще играят подкрепяща роля. Ние силно вярваме, че трябва да има много ясен път за този диалог. Той не може да продължава дълго време; трябва да бъде целенасочен и да даде резултати", каза тя. 
						Клинтън също каза, че Съединените щати ще помогнат, ако е необходимо за очакваните предсрочни избори в Косово, тъй като "те са бележат нов етап за тази нова демокрвация и ние знаем, че те ще бъдат прозрачни и в съответствие с конституционния ред." 
						Tачи заяви, че има нов етап в отношенията между Косово и Сърбия.
						 "Главата за бъдещето и сътрудничеството е отворена. И така, дойде време за слагане на край на вековния конфликт между Косово и Сърбия; дойде моментът за сътрудничество и поглед към бъдещето. Косово е готово, Косово показа воля за диалог по практически въпроси със Сърбия, като две равноправни държави", каза Тачи.
