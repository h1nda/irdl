Дел Понте проведе тайна среща с ръководители на разузнавателни служби от балкански страни
					11/10/2007
					 
						ХАГА, Холандия -- Главният прокурор на ООН за военни престъпления и ръководителите на разузнавателните служби на три балкански страни се срещнаха тайно в Хага във вторник (9 октомври), за да обсъдят възможните действия за арестуване на най-издирваните обвиняеми във военни престъпления: Радован Караджич, Ратко Младич, Горан Хаджич и Стоян Жуплянин. "Дневни Аваз" съобщи в сряда, че генералният директор на Агенцията за разузнаване и сигурност на БиХ Алмир Джуво е присъствал на срещата заедно с колегите си от Сърбия Раде Булатович и от Черна гора Душко Маркович. Томислав Карамарко, ръководител на хърватската агенция за държавна сигурност, е пропуснал срещата поради официални ангажименти в Съединените щати. Това е първият случай, в който ръководители на балкански регионални разузнавателни агенции се срещат за обмен на информация за бегълците. (Дневни Аваз, Javno.com, АИА, ХИНА - 10/10/07)
