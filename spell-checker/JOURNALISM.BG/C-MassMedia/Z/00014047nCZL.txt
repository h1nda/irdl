Гръцка спортистка отрича да е вземала допинг 
					28/03/2005
					 
						АТИНА, Гърция -- Катерина Тану, гръцката спринтьорка, която стана широкоизвестна по време на Лятната олимпиада - 2004 , когато отказа да се подложи на допинг тест, отрича някога да е вземала забранени вещества. "Един спортист трябва да е много глупав, за да взема забранени стимулатори, когато той или тя знае, че може да бъде подложен на тестове във всеки момент," заяви тя в интервю, публикувано в неделя (27 март). Тану и бившият олимпийски шампион Костас Кендерис бяха оневинени от Гръцката федерация по лека атлетика. Международната асоциация на федерациите по лека атлетика вероятно ще обжалва обаче това решение. (AП, AФП, Ройтерс, Юроспорт - 27/03/05)
