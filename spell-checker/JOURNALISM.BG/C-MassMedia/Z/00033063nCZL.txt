Сърбия извика посланика си от Подгорица
					17/01/2010
					 
						БЕЛГРАД, Сърбия -- Външният министър Вук Йеремич повика в петък (15 януари) сръбския посланик в Подгорица Зоран Лутовац за консултации в Белград, след като Черна гора реши да установи дипломатически отношения с Косово. Според изявление на правителството ходът на Подгорица "нарушава регионалната стабилност и затруднява създаването на възможно най-добри отношения между съседните страни". Дипломатическите отношения между Черна гора и Косово бяха формализирани по-рано същия ден в писма на съответните външни министри Милан Рочен и Скендер Хисени.
						Междувременно Министерството на отбраната в Белград съобщи в петък, че планираното посещение на министъра на отбраната на Черна гора Боро Вучич в Сърбия се отлага. (Фонет, Бета, Б92 - 15/01/10)
