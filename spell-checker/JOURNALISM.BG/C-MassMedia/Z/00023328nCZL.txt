САЩ призоваха косовските лидери да продължат дипломатическите усилия за намиране на решение за статута
					24/07/2007
					 
						ВАШИНГТОН, Съединени щати -- Държавният секретар Кондолиза Райс се срещна с членовете на преговарящия екип на Косово - групата "Единство" - в понеделник (23 юли) и призова косовските лидери да продължат преговорите за окончателния статут с Белград, а не да обявяват едностранно независимост. След срещата говорителят на групата "Единство" Скендер Хисени заяви, че Косово ще остане близък партньор в усилията на Вашингтон и Брюксел за финализиране на процеса за определяне на статута. Министър-председателят Агим Чеку, който неотдавна предложи идеята за обявяване на независимост на 28 ноември, каза след срещата, че Косово ще обяви независимост само ако бъде подкрепено от САЩ и ЕС. Президентът на Косово заяви, че е получил уверения, че след изтичане на 120-дневния период на допълнителни преговори ще бъдат предприети бързи стъпки за решаване на въпроса за статута.
						Други новини от понеделник -- Около 100 косовски албански активисти проведоха мирна димонстрация в Прищина срещу забавянето на процеса за определяне на статута. Те призоваха косовските лидери да определят крайна дата за обявяването на независимост от Сърбия. (РТК, Balkanweb, РСЕ, Телеграфи, Танюг, Бета, РТС, АФП, АП, Ройтерс, ЮПИ, Дойче Веле - 23/07/07)
