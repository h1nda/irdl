Македония бе домакин на среща на високо равнище на ЦЕФТА
					22/11/2007
					 
						СКОПИЕ, Македония -- В сряда (21 ноември) членовете на Централноевропейското споразумение за свободна търговия (ЦЕФТА) приключиха срещата си на високо равнище в Скопие, като публикуваха декларация за прилагането на споразумение за свободна търговия. В нея се потвърждава големият принос на регионалното сътрудничество за икономическия просперитет на страните. 
						ЦЕФТА е споразумение за свободна търговия, което първоначално обхващаше Централна Европа. След това то се разшири и обхвана страните от Югоизточна Европа, които се стремят да се присъединят към ЕС. Групата понастоящем включва Албания, Босна и Херцеговина, Хърватия, Македония, Молдова, Черна гора, Сърбия и Косово чрез неговата администрация от ООН. (Б92, Дневник - 22/11/07; Макфакс, Танюг, МИА, БМРР, МРТ- 21/11/07)
