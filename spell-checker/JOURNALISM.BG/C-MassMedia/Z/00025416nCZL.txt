Шефът на НАТО: Алиансът е готов да бъде истински партньор на Сърбия
					10/02/2008
					 
						МЮНХЕН, Германия -- Генералният секретар на НАТО Яп де Хоп Схефер заяви в събота (9 февруари), че НАТО е готов да бъде истински партньор на Сърбия. На Международната конференция по сигурността в Мюнхен Яп де Хоп Схефер заяви, че НАТО смята, че Косово трябва да бъде стабилен регион, където албанци и сърби могат да живеят заедно в мир. Той също окуражи стремящите се към членство Македония, Хърватия и Албания и заяви, че се надява и трите страни да бъдат поканени да се присъединят към Алианса на следващата среща на върха през април. (A1, Maкфакс, ИТАР-ТАСС, МИА, AФП - 09/02/08)
