РС настоява за създаване на комисия за изчезналите сърби в Сараево
					25/05/2006
					 
						САРАЕВО, Босна и Херцеговина (БиХ) -- Съобщава се, че Република Сръбска (РС) настоява за създаването на комисия, която да разследва случаите със сърби от Сараево, изчезнали по време на войната. Според съобщения в местните медии, почти всички депутати от партиите на РС са напуснали сесията на Камарата на представителите (КП) на БиХ в сряда (24 май), блокирайки работата на законодателния орган. Законодателите на РС ще бойкотират КП, докато премиерът Аднан Терзич на БиХ не разпореди създаването на комисията. Терзич обаче подкрепя идеята за създаване на комисия, която да разследва случаите на изчезнали лица в цялата страна, а не само в Сараево.
						В други новини от сряда се съобщава, че полицията и членове на Държавната агенция за информация и защита на БиХ са арестували двама граждани на Тунис и един на Алжир по подозрения за връзки с тероризма. Двамата са били арестувани в Зеница, а третият - в Завидовичи. (Дневни аваз, Независне новине - 25/05/06; РТРС, ПБС БиХ - 24/05/06)
