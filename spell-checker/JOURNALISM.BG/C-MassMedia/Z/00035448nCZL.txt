Въоръжени лица убиха четирима полицаи в Югоизточна Турция 
					27/07/2010
					 
						АНКАРА, Турция -- Въоръжени лица убиха четирима полицаи в Югоизточна Турция в понеделник (26 юли), след като откриха огън по полицейски участък в град Дьортйол в провинция Хатай. Нападателите са били в камион за доставки с фалшиви регистрационни номера. Властите заявиха, че все още не е ясно дали стрелците са членове на терористичната Кюрдска работническа партия (ПКК). Арестувани са трима души. 
						Инцидентът предизвика сблъсъци между турски и кюрдски демонстранти във вторник, което принуди полицията да използва сълзотворен газ, за да ги разпръсне. Местните медии съобщиха, че някои от демонстрантите са скандирали лозунги на турски в подкрепа на лежащия в затвора лидер на ПКК Абдула Йоджалан. Това е накарало турските протестиращи да нападнат и подпалят местните офиси на прокюрдската Партия на мира и демокрацията. Безредиците стават след подобни сблъсъци в Северна Турция в понеделник. (НТВ, Анадолска информационна агенция, Ройтерс, Милиет - 27/07/10; Анадолска информационна агенция, Ройтерс, Хюриет, АП, АФП - 26/07/10)
