Солана пристигна в Белград
28/11/2002
 
БЕЛГРАД, Югославия -- Върховният представител на ЕС по външната политика и сигурността Хавиер Солана в четвъртък (28 ноември) пристигна в Белград, за да се срещне с югославския президент Воислав Кощуница. Разговорите имаха за цел да определят позицията на властите на Сърбия и Черна гора по отношение финализирането на конституционната харта на бъдещата югославска федерация. Късно в сряда, министър-председателят на Сърбия Зоран Джинджич предрече, че Солана "на практика ще обяви", че е постигнато споразумение. Управляващата в Черна гора Демократична партия на социалистите също изрази надежда, че Солана ще оцени дългия процес на създаване на конституцията като приключил. (Танюг, Б92 - 28/11/02)
