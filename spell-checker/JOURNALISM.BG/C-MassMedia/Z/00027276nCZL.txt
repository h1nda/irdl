Заниер заяви, че сътрудничеството, свързано с ЮЛЕКС, е в интерес на Сърбия
					03/08/2008
					 
						ПРИЩИНА, Косово -- Ръководителят на ЮНМИК Ламберто Заниер заяви в петък (1 август), че Сърбия трябва да сътрудничи на ЕС по отношение на мисията на ЮЛЕКС в Косово, тъй като това е в неин собствен интирес. "Сърбия иска да се приближи до Европа и за тази цел тя трябва да засили и разшири диалога с Брюксел във всеки един аспект", посочи той в интервю за албанската служба на Би Би Си. Колкото до установяването на мисията на ЕС в Северно Косово, ЮЛЕКС ще трябва сама да се погрижи за това в разговори с Белград и със Северно Косово, каза Заниер. "Не мога да наложа ЮЛЕКС на сърбите, а и не смятам, че това е моята роля", добави той. 
						Други новини - В събота властите в Косово се противопоставиха на предложението на Заниер за създаването на специална автономия в Косовската полицейска служба (КПС) за етническите сръбски служители. Говорителят на ПСК Ветон Елшани заяви, че всяко подобно решение е неприемливо. Създаването на паралелно командване в полицейската служба "ще бъде крачка назад и ще създаде сериозни оперативни проблеми", заяви Елшани. (Синхуа - 03/08/08; Би Би Си, Б92, Taнюг - 02/08/08)
