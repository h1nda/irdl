Българският премиер Станишев завърши посещението си в Китай и отпътува за Виетнам
					23/11/2006
					 
						СОФИЯ, България -- Премиерът Сергей Станишев завърши четиридневното си посещение в Китай в сряда (22 ноември). Той проведе серия от разговори с високопоставени ръководители и сключи четири двустранни споразумения за сътрудничество. По-късно в сряда Станишев отпътува за Ханой, където се срещна с виетнамския премиер Нгуен Тан Зунг. По време на посещението бяха подписани двустранни споразумения за сътрудничество в икономическия сектор, туризма и здравеопазването. (Новинар - 23/11/06; Уеб сайт на българското правителство, Дарик, БТА - 22/11/06)
