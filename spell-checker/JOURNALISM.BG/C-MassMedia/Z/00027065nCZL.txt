Топи каза, че бъдещето на Албания е в Европа, а не във Велика Албания
					14/07/2008
					 
						ТИРАНА, Албания -- Президентът Бамир Топи каза в неделя (13 юли), че бъдещето на албанците е не във Велика Албания, а в Голяма Европа, като отново отхвърли обвиненията, че подкрепя идеята за обединяване на албанското население в региона. „Албания, както Косово и Сърбия, планира бъдещето си в ЕС и НАТО. ЕС е семейство, в което всички страни трябва да имат равни права да се присъединят с изпълнени стандарти, свое достойнство и идентичност,” заяви Топи за белградската информационна агенция „Бета”. Що се отнася до връзките й със Сърбия, Топи каза, че Албания иска „взаимноизгодни отношения”. (Топ Чанъл, Блиц, Б92, Информационна агенция „Бета”, Netpress - 14/07/08)
