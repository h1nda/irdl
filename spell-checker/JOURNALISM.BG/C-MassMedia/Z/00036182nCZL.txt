Председателят на Конституционния съд на Македония отхвърли обвиненията 
					28/09/2010
					 
						СКОПИЕ, Македония -- В понеделник (27 септември) председателят на Конституционния съд Трендафил Ивановски отхвърли обвиненията, че е бил информатор на бившите югославски секретни служби. Реагирайки публично на констатациите на държавната лустрационна комисия, Ивановски отрече обвиненията и ги определи като опит да бъде дискредитиран. Той заяви също така, че не възнамерява да подава оставка. Управляващата ВМРО-ДПМНЕ заяви, че разследването подкопава доверието в неотдавнашните решения на съда. Лустрационната комисия беше създадена, за да предотврати заемането на обществени постове от бивши информатори от комунистическата епоха. (МИА, Макфакс, Сител, A1 - 27/09/10)
