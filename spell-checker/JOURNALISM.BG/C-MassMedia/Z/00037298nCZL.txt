Швейцарски депутати настояват за международно разследване на обвиненията в трафик на човешки органи 
					03/02/2011
					 
						БЕРН, Швейцария -- Комисията по външните работи към долната камара на парламента заяви, че обвиненията в трафик на човешки органи в Косово трябва да бъдат разследвани от международна комисия, съобщиха медиите в сряда (2 февруари). Във вторник комисията обсъди доклада на докладчика на Съвета на Европа Дик Марти, който е швейцарец, и призова правителството да подкрепи подобно разследване. Парламентарната асамблея на Съвета на Европа прие резолюция въз основа на доклада в края на януари. (Танюг, Б92 - 02/02/11)
