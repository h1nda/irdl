Продължават протестите на кюрди в Югоизточна Турция
					20/10/2008
					 
						AНКАРА, Турция -- Протестиращи кюрди отново се сблъскаха с полицията по време на митинг в неделя (19 октомври), в подкрепа на терористичната Кюрдска работническа партия (ПКК) в градовете Сиирт и Санлиурфа в източната част на страната. Медиите съобщиха, че двама от протестиращите са били ранени, а полицията е задържала други 15 в Сиирт. На митингите, които са последните от серия протести през последните два дни, е била изразена подкрепа за лидера на ПКК Абдула Йоджалан, който е в затвора, след като неговите адвокати заявиха, че надзирател в затвора го е нападнал и го е заплашил, че ще го убие. Министърът на правосъдието Мехмет Али Сахин заяви, че неговото министерство е провело незабавно разследване. "Не е имало никакво малтретиране", заяви той пред репорртери. (AП, Хюриет, AФП, Си Ен Ен Търк - 19/10/08)
