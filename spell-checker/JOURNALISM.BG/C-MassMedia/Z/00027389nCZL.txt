Според Сейдиу не може да се прави сравнение между Косово и Южна Осетия
					13/08/2008
					 
						ПРИЩИНА, Косово -- Президентът Фатмир Сейдиу настоя във вторник (12 август), че Косово не може да бъде сравнявано с никой друг регион в света, включително отцепилия се регион на Южна Осетия, който е сцена на ожесточени боеве между Русия и Грузия. По време на дебат извън Прищина Сейдиу е заявил, че Косово принадлежи на всички свои граждани и поддържа добри отношения с всички свои съседки. "Дуализмът и други надинституционални форми не могат да бъдат толерирани в независимо Косово," каза той. На въпроса дали се срамува заради трудностите, които срещат косовските сърби, той даде "институционални гаранции", че Косово ще зачита правата на всички свои граждани. (Коха Диторе, Зери, Експрес, Телеграфи - 13/08/08)
