Според Белград четирима бивши генерали ще бъдат призовани в съда
06/07/2004
 
БЕЛГРАД, Сърбия-Черна Гора -- Четирима запасни генерали от армията и полицията, обвинени във военни престъпления от Трибунала на ООН, вероятно ще получат призовки да се явят в съда във вторник (6 юли). Съдията от Белградския областен съд Мая Ковачевич-Томич заявява, че обвинителните актове вече са пристигнали от Хага. Ако генералите не се явят пред съда, ще бъдат издадени заповеди за арест.
Други новини: Армията на Сърбия-Черна Гора опроверга слуховете в понеделник, че началникът на ГЩ генерал Бранко Кръга е подал оставка. Телевизия БК съобщи, че той възнамерява да стане член на военния кабинет на новоизбрания сръбски президент Борис Тадич. (Б92 - 05/07/04)
