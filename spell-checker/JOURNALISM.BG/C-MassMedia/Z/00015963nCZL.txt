Проспър отново призова Белград да арестува Младич до края на есента
					18/09/2005
					 
						НЮ ЙОРК, САЩ -- Посланикът със специални пълномощия по въпросите на военните престъпления Пиер-Ричард Проспър призова отново в петък (16 септември) Белград да арестува и екстрадира главния обвиняем Ратко Младич в хагския трибунал до края на тази есен. Проспър направи това изявление след среща с външния министър на Сърбия-Черна гора Вук Драшкович в Ню Йорк. Според американския дипломат залавянето на Младич ще бъде от жизнено важно значение за започване на преговорите по споразумението за стабилизация и асоцииране с ЕС, както и за продължаване на американската финансова помощ за Сърбия-Черна гора.
						Също в петък войници на НАТО извършиха обиск в дома на босненския сърбин Младен Кенич - бивш бодигард на Младич, заподозрян че помага на него и на други обвиняеми да избегнат ареста. Полицията на Република Сръбска бе уведомена предварително за операцията в село Войковици, но не участва директно в нея. (Независне новине - 17/09/05; Танюг, Б92, AП - 16/09/05; Фена, РТРС - 15/09/05)
