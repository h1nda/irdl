България одобри програми за сътрудничество с Турция и Испания
25/07/2003
 
СОФИЯ, България -- Правителството одобри в четвъртък (24 юли) две програми за сътрудничество с Турция и с испанския район Каталония. Съвместната програма с Турция предвижда сътрудничество в науката, образованието, културата през 2003-2005 г. Съгласно споразумението двете страни ще предоставят стипендии за научни изследвания и ще организират летни семинари на своите езици и култура. Вторият протокол за сътрудничество между България и автономното правителство на Каталония предвижда сътрудничество в областта на опазване на околната среда. Той е с валидност една година и може да бъде продължен. (БTA, БНТ - 24/07/03)
