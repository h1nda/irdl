Македонският министър на външните работи завърши посещението си в Турция
					24/07/2005
					 
						СКОПИЕ, Македония -- Македонският министър на външните работи Илинка Митрева завърши двудневното си посещение в Турция в петък (22 юли), по време на което тя отново получи уверенията на турската страна за подкрепа на усилията на Македония да влезе в НАТО. След разговорите с нейния колега Абдуллах Гюл Митрева каза, че двете страни са изразили общото мнение за необходимостта от по-нататъшно развитие на двустранните икономически и търговски отношения. Македонският висш дипломат също така призова за увеличаване на инвестициите на турските компании в Македония. (Дневник - 23/07/05)
