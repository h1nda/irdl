Съд блокира екстрадирането на черногорци в Сърбия
					23/02/2010
					 
						ПОДГОРИЦА, Черна гора -- В понеделник (22 февруари) Върховният съд реши, че няма основания за екстрадирането на двама черногорци, издирвани от Сърбия за контрабанда на наркотици. Горан Сокович и Деян Шекуларац са граждани на Черна гора, а конституцията не позволява екстрадирането на нейни граждани, реши съдът. Двамата бяха арестувани на 9 февруари по подозрение в участие в контрабандата на над два тона кокаин от Южна Америка. Няколко дена по-късно те бяха освободени от ареста, след като властите не получиха от Сърбия документи, които биха позволили започването на разследване. (РТЧГ, Порталаналитика, Бета, Б92, Танюг - 22/02/10)
