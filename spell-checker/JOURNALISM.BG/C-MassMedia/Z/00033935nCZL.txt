Турция извърши арести във връзка със схема за уговаряне на мачове 
					25/03/2010
					 
						АНКАРА, Турция -- Полицията е арестувала 46 души във връзка със скандал за уговаряне на футболни мачове в Европа, започнал от Германия преди няколко месеца. В сряда (24 март) полицията проведе акции в общо 26 града, задържайки някои известни футболни треньори и играчи, включително оттеглилата се от спорта звезда Ариф Ердем. Германските следователи смятат, че 200 мача в 11 страни са били уговорени от съдии и играчи, от което те са прибрали най-малко 10 милиона евро печалба. (Сабах, Радикал, Хюриет - 25/03/10; Би Би Си - 24/03/10)
