Солана призова БиХ да преодолее основните препятствия пред интегрирането си в ЕС
					22/01/2009
					 
						БРЮКСЕЛ, Белгия -- Върховният представител на ЕС за външната политика Хавиер Солана каза в сряда (21 януари), че тази година ще бъде от изключителна важност за Босна и Херцеговина (БиХ), и призова страната да засили реформите за присъединяване към ЕС. По време на среща с председателя на председателството на БиХ Небойша Радманович в Брюксел Солана каза, че ЕС ще очаква от БиХ да постигне компромис по статута на Окръг Бръчко, както и по въпроса за държавната собственост. Радманович каза, че се надява решение на тези въпроси да се намери през първата половина на годината, така че страната да се приближи до придобиването на статут на кандидатка за ЕС. Той обаче призна, че в момента няма консенсус. Върховният представител Мирослав Лайчак също присъства на разговорите и ги определи като "отрезвяващи". (Дневни Аваз, Онаса, РТРС, СРНА - 21/01/09)
