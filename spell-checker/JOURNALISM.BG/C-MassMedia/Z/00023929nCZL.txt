Сръбската прокуратура обжалва присъдите на военнопрестъпници
					18/09/2007
					 
						БЕЛГРАД, Сърбия -- Прокуратурата обжалва присъдите на трима души, които са били заснети с видеокамера да разстрелват шестима мюсюлмански пленници в района на Сребреница през лятото на 1995 г. Местен съд осъди единия от тях на затвор от три до 13 години, другия на пет години, а третият беше оправдан. Командирът на отряда и неговият заместник, които също са били заснети да стрелят по пленниците, получиха по 20 години затвор. Техните присъди няма да бъдат обжалвани. Излъчването на видеозаписа предизвика шумен скандал в Сърбия, където мнозина все още отказват да повярват, че клането в Сребреница наистина се е случило. (Ченъл 4, АП - 17/09/07)
