Приключи Олимпиадата в Атина
					29/08/2004
					 
						АТИНА, Гърция -- Олимпийските игри приключиха в неделя (29 август) вечерта с пищна двучасова церемония. Ройтерс окачестви игрите като “триумфална Олимпиада, която опроверга песимистите”
						Гърция получи още един медал в петък, когато Мирела Маняни спечели бронза в състезанието по хвърляне на копие. В събота гъркинята Елизавет Мистакиду завоюва сребърен медал в турнира по таекуондо жени, полу-средна категория.
						Бахри Танрикулу спечели сребърен медал в мъжкия турнир по таекуондо, полу-средна категория. Друг турски атлет – Айдин Полачъ, завоюва бронзов медал в съревнованието по борба свободен стил, категория до 120 кг. 
						Българинът Борис Георгиев взе бронзов медал в бокса, лека полу-средна категория. Румънецът Йонут Георге получи другия бронзов медал в същата категория. Неговата сънародничка Мария Чионкан спечели бронзов медал в дисциплината 1500 м бягане, жени. Българският отбор по художествена гимнастика също спечели бронзов медал. (Евроспорт, Ен Би Си, АФП, AП, ЮПИ, Ройтерс, Би Би Си - 28/08/04)
