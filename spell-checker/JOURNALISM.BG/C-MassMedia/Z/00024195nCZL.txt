Черна гора заяви, че е "абсолютно невъзможно" да се откаже от еврото
					11/10/2007
					 
						ПОДГОРИЦА, Черна гора -- За Черна гора е "абсолютно невъзможно" да се откаже от еврото като официална валута на страната, каза управителят на Централната банка Любиша Къргович късно вечерта във вторник (9 октомври). В отговор на предупрежденията на ЕС, че едностранното въвеждане на еврото представлява нарушение на Споразумението за монетарен съюз, Къргович каза, че представителите на ЕС добре знаят, че изоставянето на еврото представлява огромен икономически риск. Той отбеляза също така, че през 2002 г., когато Черна гора едностранно въведе еврото, международните институции са реагирали положително. (Република, Фокус, Антена M - 10/10/07)
