Меркел каза, че ЕС може да удължи периода на изплащане за Гърция 
					23/02/2011
					 
						БЕРЛИН, Германия -- Канцлерът Ангела Меркел се срещна във вторник (22 февруари) в Берлин с гръцкия министър-председател Георгиос Папандреу, след което намекна, че ЕС може да обсъди въпроса за удължаване на периода на изплащане на дълга по спасителното споразумение на Гърция с ЕС. Атина получи тригодишен пакет от помощи в размер на 110 милиарда евро миналия месец май в разгара на нейната финансова криза. Папандреу отново подчерта решимостта на неговото правителство да продължи реформите в различни сектори и обеща: „Моята страна няма да бъде тежест за германските данъкоплатци…Ние ще изплатим тази спасителна сума заедно с лихвите”. (Синхуа, Катимерини - 22/02/11)
