Един загинал и петима изчезнали след сблъсък на турски и гръцки кораб в Егейско море
					02/06/2006
					 
						АНКАРА, Турция -- Един турски моряк е загинал, а петима са изчезнали, след като турски товарен кораб е потънал след сблъсък с гръцки танкер. Това се е случило близо до гръцкия курортен остров Хидра в Егейско море в четвъртък (1 юни). Турските власти обявиха, че седем моряци от съда са били спасени, а издирването на изчезналите продължава. Целият екипаж на гръцкия танкер е бил спасен, но корабът е претърпял сериозни поражения. Инцидентът става десет дни след сблъсъка на турски и гръцки военен самолет над Егейско море.
						Други новини -- Взрив на метан късно в четвъртък стана причина за смъртта на 17 миньори във въгледобивна мина в западната турска провинция Балъкесир. Други 35 бяха спасени от шахтата.
						Също в четвъртък 14 души бяха ранени, четирима от които сериозно, при експлозия в подземно стрелбище в Истанбул. Следователите съобщиха, че заблуден куршум се е ударил в трансформатор в сутерена на пететажната сграда, където се намира стрелбището, и е станал причина за взрива. (Джумхюриет, Катимерини, Ройтерс, АФП, АП - 02/06/06; АНА, АП, АФП - 01/06/06)
