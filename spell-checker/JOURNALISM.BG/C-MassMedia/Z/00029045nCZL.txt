В Турция хиляди почетоха паметта на убития журналист Динк 
					20/01/2009
					 
						АНКАРА, Турция -- В понеделник (19 януари) хиляди граждани отбелязаха втората годишнина от убийството на турския журналист от арменски произход Хрант Динк. Множеството се събра пред офиса на седмичника "Агос" в централния истанбулски квартал "Шишли", където въоръжен тийнейджър -- разгневен от статиите на Динк, призоваващи за по-добри отношения между Турция и Армения -- застреля главния редактор на вестника на 19 януари 2007 г. В неделя годишнината беше отбелязана с церемония в арменската църква "Св. Богородица". В събота почитатели на Динк пуснаха бели гълъби в централната анадолска провинция Ескишехир. (Хюриет, Милиет, Джумхуриет, Радикал, Йени Шафак - 20/01/09; НТВ, АП - 19/01/09)
