Франция изрази подкрепа за кандидатурата на Сърбия за ЕС 
					05/01/2011
					 
						ПАРИЖ, Франция -- Франция подкрепя кандидатурата на Сърбия за придобиване на статут на страна, кандидатка за членство в ЕС, каза във вторник (4 януари) сръбският заместник министър-председател Божидар Джелич след среща с френския министър по европейските въпроси Лоран Вокие в Париж. Вокие обаче подчерта важността на изпълнението на всички поставени от ЕС критерии. Джелич добави, че е провел разговори с представители на министерството на външната търговия за обсъждане на условията за стратегическо двустранно партньорство в проект за построяване на метро в Белград, който той определи като „имащ огромно значение” за столицата и за цяла Сърбия. (Танюг, РТС - 04/01/11)
