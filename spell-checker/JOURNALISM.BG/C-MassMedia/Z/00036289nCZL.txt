Генералният секретар на НАТО Расмусен призова БиХ да реши въпроса със собствеността на министерството на отбраната 
					08/10/2010
					 
						БРЮКСЕЛ, Белгия -- Бързото решаване на въпроса за недвижимата собственост на министерството на отбраната ще даде тласък на усилията на Босна и Херцеговина (БиХ) за присъединяване към НАТО, каза в четвъртък (7 октомври) генералният секретар на НАТО Андерс Фог Расмусен. „Приветствам народа и правителството на Босна и Херцеговина за мирното провеждане на [състоялите се на 3 октомври общи и президентски ] избори. Надявам се, че избраните лидери ще работят за намирането на обща платформа и за провеждането на реформите, които са от съществено значение, за да може страната да придвижи към евро-атлантическата интеграция”, е заявил Расмусен в поздравителен адрес. (Уебсайт на НАТО - 07/10/10)
