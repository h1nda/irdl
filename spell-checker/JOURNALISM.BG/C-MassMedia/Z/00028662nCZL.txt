Представител на ЮЛЕКС предупреди за заплахата от престъпни групировки в Косово
					11/12/2008
					 
						ПРИЩИНА, Косово -- Заместник-ръководителят на ЮЛЕКС Рой Рийв каза в сряда (10 декември), че корупцията по високите етажи на властта и организираната престъпност представляват заплаха за сигурността в Косово. Рийв добави обаче, че "ние ще преустановим тази тяхна дейност и можем да очакваме реакция на нашите действия". В сряда Държавният департамент на САЩ изрази подкрепа за разполагането на мисията на цялата територия на Косово. Вашингтон участва с 80 души в персонала на мисията, включително полицаи, съдии и прокурори.
						Други новини от сряда -- Продължава работата по законопроекта за създаване на Конституционен съд. Очаква се в скоро време той да мине през специална процедура в парламента. (Коха Диторе, Експрес, Косова Сот, Зери, Лайм - 11/12/08)
