Прокурори от Хърватия, Сърбия и Бих ще работят заедно
					02/07/2009
					 
						ХАГА, Холандия -- В сряда (1 юли) прокурори от Босна и Херцеговина (БиХ), Хърватия и Сърбия пристигнаха в Трибунала на ООН за военни престъпления за участие в шестмесечна програма, по която те ще работят заедно с колегите си от Хага. Приветствайки ги с добре дошли, главният прокурор на Трибунала Серж Брамерц определи това като "нова фаза" във взаимодействието между главния прокурор и прокуратурите в бивша Югославия. Той определи програмата като "важна по-нататъшна стъпка в осигуряването на непрекъснатост в наказателното преследване на военни престъпления доста след приключването на мандата на Трибунала". (UN observer, Уебсайт на МТБЮ - 01/07/09)
