Мисията на ОССЕ в Хърватия изрази тревога по повод присъдата за клевета срещу журналист
14/07/2004
 
ЗАГРЕБ, Хърватия -- Мисията на ОССЕ в Хърватия изрази безпокойство във вторник (13 юли) относно присъдата лишаване от свобода, произнесена срещу журналиста Любица Летинич за клевета. Регионалният съд в Сплит произнесе условна присъда от два месеца лишаване от свобода срещу Летинич. В изявлението на ОССЕ също така се посочва случаят с главния редактор на несъществуващия вече всекидневник Нови Броски Лист, който отказа да плати глоба за клевета и сега е изправен пред присъда лишаване от свобода. Мисията призова правителството да прехвърли клеветата и уронването на доброто име от наказателния към гражданско-процесуалния кодекс, заявайки, че заплахата със затвор би засегнала свободата на медиите.
Други новини от вторник: лидерите на католическата и мюсюлманска общности в Хърватия се срещнаха за първи път. Архиепископът на Загреб Йосип Божанич и мюфтията Шефко Ефенди Омербашич се споразумяха по необходимостта от развитие на връзките и стимулиране на сътрудничеството. (Прес-съобщение на ОССЕ, ХИНА, ХРТ - 13/07/04)
