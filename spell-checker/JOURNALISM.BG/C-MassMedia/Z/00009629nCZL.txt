Македонски лидери обсъждат хода на отбранителните реформи
27/01/2004
 
СКОПИЕ, Македония -- Президентът Борис Трайковски, военният министър Владо Бучковски и началник-щаба на армията генерал Методи Стамболийски се срещнаха в понеделник (26 януари), за да обсъдят напредъка в реформата на отбранителния сектор и провеждането на Стратегически преглед на отбраната, необходим за евентуалното членство в НАТО. Прегледът очертава основните параметри за развитие на отбраната през следващите няколко години. Той ще бъде препратен в парламента за одобрение до края на март. Високопоставена делегация на НАТО ще посети скоро Скопие, за да направи оценка на военните реформи.
Други новини: в понеделник външните министри на ЕС, които проведоха среща в Брюксел, обявиха, че налагат забрана за влизането на около десетина македонски граждани в държавите-членки на Съюза. Според министрите тези лица са участвали в преднамерен и многократен саботаж на изпълнението на Охридското мирно споразумение. (Утрински вестник - 27/01/04; МИА, А1 ТВ, АФП, Дневник - 26/01/04)
