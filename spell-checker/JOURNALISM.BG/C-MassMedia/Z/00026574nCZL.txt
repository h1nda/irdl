ЮФОР ще остане в БиХ, докато регионът се стабилизира
					27/05/2008
					 
						БРЮКСЕЛ, Белгия -- Министрите на отбраната от ЕС се договориха в понеделник (26 май), че ЮФОР ще остане в Босна и Херцеговина (БиХ) от съображения за сигурност, свързани с независимостта на Косово. "Регионът все още не е напълно стабилизиран", каза словенският министър на отбраната Карл Ерявец, председателстващ заседанието в Брюксел. ЮФОР включва около 2 500 военнослужещи.
						Междувременно върховният представител на ЕС по сигурността Хавиер Солана призова партиите в БиХ да започнат осъществяването на реформата в полицията. Той намекна също така, че напредъкът в тази област ще доведе до трансформирането на Службата на върховния представител в Служба на специалния представител на ЕС. (ФЕНА, ПБС, АП - 26/05/08)
