Правителствата на страните от ЮИЕ заклеймиха убийството на Бхуто
					28/12/2007
					 
						АНКАРА, Турция -- В отделни изявления в четвъртък (27 декември) правителствата на страните от Югоизточна Европа заклеймиха убийството на пакистанския опозиционен лидер Беназир Бхуто. Турското външно министерство призова народа на Пакистан да "не допуска терористични актове... да унищожат процеса на демократизация". Президентът Абдула Гюл, който се срещна с Бхуто по време на посещението си в Пакистан по-рано този месец, призова международната общност да окаже помощ на Пакистан в подготовката за парламентарните избори през януари. 
						Албанското правителство също изрази дълбокото си огорчение от убийството в четвъртък, заявявайки, че подчертава необходимостта от удвояване на усилията срещу тероризма от страна на международната общност. България изпрати своите най-искрени съболезнования на семейството на Бхуто, а гръцкият външен министър Дора Бакоянис охарактеризира Бхуто като "международна личност, който се бори неотклонно за демокрация, мир, зачитане на човешкото достойнство и помирение в собствената й страна". 
						Бившият премиер на Пакистан бе застреляна на предизборен митигнт в Равалпинди. После нападателят се е взривил, убивайки още най-малко 22 души. По-късно през деня оглавяващият операциите на Ал Кайда в Афганистан е поел отговорносттта за убийството. (Заман, Turkishpress.com - 28/12/07; Болкънуеб, Топ-Ченъл, бТВ, БТА, РТРС, Фена, Танюг, ХИНА, АНА-МПА, Си Ен Ен - 27/12/07)
