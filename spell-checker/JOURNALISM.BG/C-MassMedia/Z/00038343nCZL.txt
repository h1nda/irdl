Въоръжен мъж рани 27 души на предизборно събрание в Южна Турция 
					29/04/2011
					
						АНКАРА, Турция - Мъж, въоръжен с ловджийска пушка, рани най-малко 27 души в четвъртък (28 април), след като откри огън по време на предизборна среща в кафене в южния град Самандаг. Двама от ранените са в критично състояние. Сред ранените е кандидатът на опозиционната Републиканска народна партия Рефик Ерйълмаз, който е провеждал предизборната си кампания за парламентарните избори през юни. Полицията издирва стрелеца. (Анадолска информационна агенция , Хюриет, Танюг, Прес ТВ - 28/04/11)
