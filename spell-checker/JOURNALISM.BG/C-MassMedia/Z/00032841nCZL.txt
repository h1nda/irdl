Турската прокуратура разследва лидер на забранената ПДО
					23/12/2009
					 
						АНКАРА, Турция -- Прокуратурата в Анкара започна във вторник (22 декември) разследване срещу Ахмет Тюрк, лидер на поставената неотдавна извън закона прокюрдска Партия на демократичното общество (ПДО). Това става, след като Тюрк обяви, че лидерът на терористичната Кюрдска работническа партия (ПКК) Абдула Йоджалан, който излежава доживотна присъда, е посъветвал депутатите от ПДО да останат в парламента въпреки решението на Конституционния съд, с което партията се забранява заради връзки с ПКК. Това решение от 11 декември беше подложено на критика от министър-председателя Реджеп Тайип Ердоган и от Европейската комисия и предизвика поредица от протести, някои от които прераснали в насилие, в доминираните от кюрдите региони на Турция. Миналия петък ПДО обяви, че нейните депутати ще останат в парламента и ще се присъединят към прокюрдската Партия на мира и демокрацията. (Ройтерс, Търкиш Прес, Търкиш Дейли Нюз - 22/12/09)
