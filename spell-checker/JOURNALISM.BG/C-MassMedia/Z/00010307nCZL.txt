Разследването на причините за самолетната катастрофа на Трайковски приключи
29/03/2004
 
СКОПИЕ, Македония -- Експерти от Босна и Херцеговина (БиХ) приключиха своето разследване на причините за самолетната катастрофа на 26 февруари близо до Мостар, причинила смъртта на президента Борис Трайковски и на девет други лица, съобщи &lt;I&gt;Дневник&lt;/I&gt; в понеделник (29 март). Ръководителят на специално създадената в БиХ комисия за разследване на катастрофата Сапко Бегич бе цитиран да казва, че следователите са проучвали всички възможни сценарии, от терористично нападение до механичен дефект или човешка грешка. Резултатите ще бъдат представени на македонските власти и на производителя на самолета Кинджър до края на тази седмица.
На 14 април в Македония ще се проведат президентски избори. Държавната избирателна комисия съобщава, че се били допуснати за участие четирима кандидата: премиерът Бранко Цървенковски от управляващия СДСМ, Сашко Кетев от основната опозиционна партия ВМРО-ДПМНЕ, Джезим Острени от Демократичния съюз за интеграция и Зуди Джелили от Демократичната партия на албанците. (Утрински вестник, Дневник - 29/03/04)
