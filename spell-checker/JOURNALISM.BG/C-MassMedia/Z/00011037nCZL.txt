Проект за железница по Коридор №8 стартира в Албания
04/06/2004
 
ТИРАНА, Албания -- В Албания започна проект по изграждането на железопътна линия в рамките на Коридор №8, според съобщения в местната преса от четвъртък (3 юни). Италиански военни специалисти започнаха работа по две от отсечките: възстановяване на линията от пристанищния град Дуръс до Шкозет в Западна Албания и строеж на нова линия от с. Лин в Югоизточна Албания до границата с Македония. Началото на строителните работи се разглежда като сериозно постижение на албанските власти, тъй като проектът се счита за много важен за страната. Официални лица от Албания и Италия присъстваха на церемонията по първата копка. (Албейниън дейли нюз - 04/06/04)
