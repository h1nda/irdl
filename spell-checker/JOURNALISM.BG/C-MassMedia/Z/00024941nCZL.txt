Бабаджан и Райс обсъдиха по телефона нахлуването в Северен Ирак
					21/12/2007
					 
						АНКАРА, Турция -- Външният министър Али Бабаджан и държавният секретар на САЩ Кондолиза Райс са разговаряли по телефона в сряда вечерта (19 декември) във връзка с турската трансгранична операция в Северен Ирак, която имаше за цел лагери на терористичната Кюрдска работническа партия (ПКК). Според съобщенията Бабаджан е благодарил на Райс за разузнавателната информация, предоставена от Съединените щати, и е подчертал, че единствената цел на нахлуването е била борбата срещу ПКК. Той е обещал Турция да уважава териториалната цялост на Ирак и е заявил, че Турция няма интереси към природните богатства на страната. 
						Райс се е съгласила, че въпреки сътрдничеството в областта на разузнаването да е добро, ситуацията в Ирак остава деликатна. След въздушните удари в неделя стотици турски войници пресякоха границата във вторник вечерта, за да преследват бойци на ПКК. Високопоставени турски представители намекнаха, че армията е готова да извърши нови нападения, ако това е необходимо. (Заман, Хюриет - 21/12/07; Си Ен Ен Търк, Синхуа, АП - 20/12/07)
