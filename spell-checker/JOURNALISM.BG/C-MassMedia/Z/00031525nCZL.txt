Правителството на Косово отделя средства за реконструкции в Митровица
					04/09/2009
					 
						ПРИЩИНА, Косово -- Правителството е определило 300 000 евро за реконструкцията на албански домове в доминираната от сърби северна част на Митровица. Премиерът Хашим Тачи призна в четвъртък (3 септември), че местните институции са изправени пред трудна ситуация, тъй като група сърби пречат на усилията за преустройство вече дни наред. Той добави, че правителството ще подкрепи завръщането на всички разселени лица. "Никой екстремист, независимо от неговата националност, не може да отнеме правото на когото и да било да се завърне и да се радва на живота в ново независимо Косово", каза Тачи. Изявлението бе направено след цяла седмица на инциденти в северната част на разделения град. (Би Би Си, ТВ 21, Телеграфи, Koсовалайв - 03/09/09)
