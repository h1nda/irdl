Съветът за поддържане на мира в БиХ се събира в Брюксел
28/03/2003
 
БРЮКСЕЛ, Белгия -- В петък (28 март) в Брюксел се очаква да започне среща на Съвета за поддържане на мира (СПМ) в Босна и Херцеговина. На срещата, която ще се фокусира върху напредъка в осъществяването на планираните реформи, обявени от Сараево и СПМ през септември, ще присъстват върховният представител Пади Ашдаун и официални лица от БиХ. Вероятно ще бъдат обсъдени и резултатите от разследването на незаконната продажба на оръжия за Ирак от компанията "Орао" в Република Сръбска.
В очакване на срещата на СПМ, премиерът на БиХ Аднан Терзич се срещна с главния прокурор на Трибунала на ООН за военни престъпления, Карла дел Понте, подчертавайки готовността на неговото правителство да сътрудничи напълно на трибунала. Дел Понте от своя страна посочи, че трибуналът възнамерява да прехвърли на държавния съд в БиХ над десет по-маловажни дела, веднага след като бъдат създадени условия за това.
В други новини, Ашдаун отстрани хърватския представител Мият Тука от депутатското му място в парламента на БиХ, вследствие обвиненията срещу него в присвояване на средства по време на службата му като министър на БиХ за бежанците и изселените лица. Партията на Тука, Нова хърватска инициатива, беше отказала да го отзове от парламента. (Източници на СВП - 28/03/03; РТРС, ПБС БиХ - 27/03/03)
