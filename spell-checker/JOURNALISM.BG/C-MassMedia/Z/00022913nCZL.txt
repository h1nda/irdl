ЕС заяви, че докладът за напредъка няма да съдържа наказателни мерки срещу България 
					15/06/2007
					 
						СОФИЯ, България – В четвъртък (14 юни) говорителят на Европейската комисия Марк Грей каза, че докладът на ЕС за прилагането от страна на България на препоръките за справяне с организираната престъпност и корупцията и за ремонта на съдебната система няма да споменава каквито и да било наказателни мерки срещу страната. Той каза това в отговор на статия в "Ройтерс", в която се допуска, че Съюзът ще задържи част от помощта си за България. "Докладът няма да се занимава с въпроса за възможността за задържане на средства от европейските фондове”, каза Грей, като добави, че ЕК ще прецени по-нататък дали да предложи такава мярка. Външният министър Ивайло Калфин каза пред репортери в София, че ЕС няма никаква причина да задейства която и да било от така наречените предпазни клаузи. 
						Междувременно обаче българският клон на Хелзинкския комитет заяви, че Съюзът трябва да наложи финансови санкции, за да накара правителството да ускори реформите и да изкорени корупцията сред политиците. (Сега, Евениментул Зилеи - 15/06/07; Ройтерс, БНТ, бТВ, Медиафакс, Фокус, МРТ - 14/06/07)
