Пратеникът на ООН призовава за удължаване на присъствието на САЩ и НАТО в Косово
		13/11/2005
		 
			КОПЕНХАГЕН, Дания -- Пратеникът на ООН за преговорите по статута на Косово, бившият президент на Финландия Марти Ахтисари заяви в събота(12 ноември), че Съединените щати засега няма да напускат Косово. Приносът на САЩ за КФОР е "от съществено значение за подтвърждаване на ангажираността на САЩ", заяви той. Той също призова НАТО да не напускат Косово, тъй като никоя друга организаация "не може понастоящем да осигури същата стабилност". Ахтисари направи това изявление в деня след като Съветът за сигурност на ООН одобри официалното му назначение като специален пратеник. Той ще започне двуседмична обиколка на Балканите на 21 ноември, която ще включва посещения в Белград, Прищина, Подгорица, Тирана и Скопие. (AФП, Глас Явности - 12/11/05; Уеб-сайт на финландското външно министерство , Б92, Танюг, Уеб-сайт на Парламентарната асамблея на НАТО - 11/11/05)
