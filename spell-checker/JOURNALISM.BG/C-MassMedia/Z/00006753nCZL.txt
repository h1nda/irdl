Румънското министерство на отбраната представя доклад за напредъка през 2002 година
28/04/2003
 
БУКУРЕЩ, Румъния -- Министърът на отбраната Йон Мирча Пашку представи в петък (25 април) доклад за напредъка, който обобщава структурните реформи в армията през миналата година. Той каза, че при реформите е постигнат баланс между приемственост и структурни промени, които целят усъвършенстване на военните способности. В доклада се посочват засиленото участие на военни подразделения в мисии зад граница, подобрения административен капацитет, както и по-доброто изпълнение на натовските стандарти. Същевременно документът изтъква проблеми, включително нисък жизнен стандарт и въпроси, свързани с подготовката на личния състав. ( Ромпрес- 26/04/03)
