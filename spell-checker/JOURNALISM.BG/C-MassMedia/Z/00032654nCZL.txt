САЩ и ОССЕ апелираха за независимост на съдебната власт в Албания
					08/12/2009
					 
						ТИРАНА, Албания -- Посланикът на САЩ в Тирана Джон Уидърс и заместник-ръководителят на Мисията на ОССЕ Ренате Херманс подчертаха в понеделник (7 декември) необходимостта от полагане на повече усилия срещу корупцията в съдебната система, заявявайки, че правосъдието трябва да остане недосегаемо за всякакви упреци. В слово на церемония по откриването на информационен център в Апелативния съд в Тирана Уидърс каза, че съдиите трябва да защитават своята честност, тъй като съдебната система трябва да остане свободна от каквото и да било политическо влияние. Херманс заяви, че корупцията остава и е сериозна. (Гласът на Америка, Шекули, Клан, Алсат - 07/12/09)
