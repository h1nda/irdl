Живкович: Министрите, които не помагат на кабинета, трябва да подадат оставка
23/05/2003
 
БЕЛГРАД, Сърбия-Черна Гора -- Сръбският премиер Зоран Живкович заяви в четвъртък (22 май), че всички министри, които по-скоро пречат, отколкото помагат на правителството, трябва да подадат оставка. "Аз мисля, че е крайно време тези, които са в правителството, но не могат да съдействат на неговата дейност, да напуснат постовете си, или пък да стоят тихо и да не пречат на работата". Международната общност очаква политическа стабилност в страната, каза Живкович. Той също заяви, че по време на посещението си в Брюксел в началото на седмицата е уверил представителите на ЕС и НАТО, че управляващата Демократична опозиция на Сърбия е единна и правителството е стабилно. (Танюг, Би Би Си, Бета - 22/05/03)
