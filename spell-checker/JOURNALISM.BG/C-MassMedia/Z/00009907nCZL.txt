Генералният секретар на НАТО е на първото си посещение в Турция
20/02/2004
 
АНКАРА, Турция -- Генералният секретар на НАТО Яп де Хоп Схефер пристигна в четвъртък (19 февруари) на първото си посещение в Турция, което включва срещи с премиера Реджеп Тайъп Ердоган и с външния министър Абдула Гюл. Ердоган каза, че е уместно НАТО да поеме роля в Ирак, на което де Хоп Схефер отговори, че най-напред е необходимо там да бъде установено легитимно правителство, одобрено от ООН. Гюл обеща дейно участие в подобна мисия, ако НАТО реши да предприеме такава. (Анадолска агенция, НТВ, TРT 2 - 19/02/04)
