Хърватският генерал Иван Чермак бе настанен в болница
					18/04/2011
					
						ЗАГРЕБ, Хърватия -- Генерал Иван Чермак, който току-що бе оправдан по обвиненията във военни престъпления от Хагския трибунал за военни престъпления, бе приет в болница късно в събота (16 април). Въпреки че състоянието му не е сериозно, се очаква лечението му да продължи няколко дни. В петък Трибуналът призна другите двама хърватски генерали - Анте Готовина и Младен Маркач - за виновни във военни престъпления, свързани с военната операция "Буря" през 1995 г., и ги осъди съответно на 24 и 18 години затвор. Съдът установи, че те са участвали в съвместно престъпно начинание, насочено към принудителното и трайно прогонване на етническите сърби от района на Краина в Хърватия. (ХРT, Хина, Нова ТВ - 17/04/11)
