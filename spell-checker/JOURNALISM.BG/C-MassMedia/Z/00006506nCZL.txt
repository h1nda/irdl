Турция обеща да подкрепи Румъния за влизането й в НАТО
06/04/2003
 
АНКАРА, Турция -- Външният министър Абдула Гюл се срещна с румънския си колега Мирча Джоана в петък (4 април) и обеща да подкрепи усилията на Румъния за влизане в НАТО. Гюл допълни, че в най-близко време Турция ще ратифицира протоколите за присъединяване към НАТО за седемте нови членки, включително Румъния. Двамата също обсъдиха възстановяването на следвоенен Ирак. Джоана заяви, че Румъния има готовност да помогне на Турция в случай на масова бежанска вълна от Ирак. (Ромпрес - 04/04/03)
