Румънското правителство изготвя план за събиране на дълговете
06/01/2003
 
БУКУРЕЩ, Румъния -- От финансовото министерство съобщиха, че външните задължения към страната към края на миналата година възлизат на 2,244 млрд щатски долара. Според официалната информация най-голям дял има Ирак с 1,689 млрд долара. В понеделник (6 януари) медиите обявиха, че правителството е изготвило програма за събиране на дълговете. Що се отнася до задълженията на Ирак, Вашингтон може да бъде привлечен да помогне за тяхното връщане. Правителството планира също да опрости почти 90 процента от дълговете на слаборазвитите страни в съответствие с програмата на МВФ и Световната банка за тяхното дългово облекчаване. (ACT Media - 06/01/03)
