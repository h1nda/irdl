Наука и технологии: училищата в България ще получат безжичен интернет достъп
					05/05/2008
					Нов пилотен проект в България ще достави безжичен интернет достъп в големите училища в страната. Още новини от седмицата: турски учени откриха най-стария храмов комплекс в света. 
					 
						
Децата в български училища ще имат Wi-Fi интернет връзка. [AФП]
						
Българският министър на образованието и науката Даниел Вълчев откри пилотен проект за създаване на безжичен интернет достъп в най-големите училища. Като част от проекта всеки учител ще получи персонален лаптоп, а всяко училище ще получи мултимедийни проектори за класните стаи. Първият етап от проекта ще обхване 31 училища. 
						*** 
						Панкипърската гимназия в Никозия бе домакин на Международния конгрес за кипърски изследвания до събота (3 май). Конференцията се проведе с официалната подкрепа на кипърския президент Деметрис Христофиас и архиепископ Хрисостомос ІІ. Европейски и американски учени присъстваха на събитието. 
						*** 
						Екип на турски aрхеолози откри храмов комплекс в Турция, най-стария в света. Според учените храмовият комплекс на Гьобекли тепе датира от 10 000 г. преди Христа. Комплексът се състои от 20 каменни кръга, всеки от които е с диаметър 30 метра. Археолозите са откопали само четири досега. Те смятат, че в храмовия комплекс са изпълнявани ритуали за плодородие. 
						*** 
						
Черногорските компании и граждани започнаха да подават в четвъртък (1 май) молби за регистриране на интернет страници под новия домейн .me, който ще замени домейна .yu. Молби ще се приемат до 20 май. 
						*** 
						Японското правителство и УНИЦЕФ ще дарят 80 хладилни помещения за съхраняване на ваксини на Aлбания. Помещенията ще доставят ваксини в цялата страна, включително и за деца в най-отдалечените села. 
						*** 
						 Майкрософт Aлбания, най-новият офис на Майкрософт бе открит на 28 април в Тирана. Компанията ще помогне за създаването на ИТ пазар в Албания и ще подкрепи местните институции при създаването на цифрови информационни услуги за гражданите. Правителството започна да си сътрудничи с Майкрософт преди една година. 
						*** 
						Хакери атакуваха уебсайта на пресцентъра на Съвета на министрите на Tурция в четвъртък (1 май). Надпис "Хакнат от Каран" се появи на интернет страницата на институцията, заедно с послания до премиера Реджеп Тайип Ердоган, заклеймяващи назначаването на хиляди випускници от религиозни училища. Страницата бе временно затворена и бе открита нова, докато се отстрани кибер-повредата. 
						
(Различни източници – 28/04/08-/5/05/08)
