Македонски лидери обсъждат подготовката за членство в НАТО
04/11/2003
 
СКОПИЕ, Македония -- Президентът Борис Трайковски, премиерът Бранко Цървенковски, военният министър Владо Бучковки, външният министър Илинка Митрева и началникът на ГЩ на македонската армия генерал Методи Стамболийски се срещнаха в понеделник (3 ноември), за да обсъдят интеграцията в НАТО. Те очертаха четири приоритета: прехвърлянето на граничния контрол от армията към МВР; създаването на сили за специални операции; бързо приемане на закон за управление на кризи, както и балансирано представителство на етническите общности в армията. По отношение на членството в ЕС Митрева посочи, че Скопие ще реши през февруари кога ще подаде своята молба.
Други новини: в понеделник съд в Скопие осъди бившия военен министър Любен Пауновски на пет години и половина лишаване от свобода за присвояване на държавни средства. Това е първият случай, в който министър е наказан за злоупотреба с власта. (Утрински вестник - 04/11/03; МИА, Македонско радио, А1 ТВ, Макфакс - 03/11/03)
