Българският премиер Станишев отрече агенция за сигурност да е подслушвала телефони незаконно 
					29/09/2008
					 
						СОФИЯ, България – Премиерът Сергей Станишев отрече в неделя (28 септември) твърденията, че наскоро сформираната Държавна агенция „Национална сигурност” е подслушвала личните телефони на неколцина депутати. Станишев отхвърли обвиненията като „целенасочени” усилия за дискредитиране на агенцията. Скандалът избухна миналата седмица, когато депутати заявиха в парламента, че агенцията е подслушвала телефоните им, както и тези на някои бизнесмени, за политически цели. Станишев отрече и твърденията, че директорът на агенцията Петко Сертов е знаел за незаконното подслушване. Високопоставен представител на агенцията обаче настоява, че Сертов е запознат с всички дейности на агенцията. (Дарик, БНР, Сега, Дневник, Медиапул, Dnes.bg - 28/09/08)
