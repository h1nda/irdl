Арестувани са протестиращи турски тютюноработници
					18/02/2010
					 
						ИСТАНБУЛ, Турция -- В сряда (17 февруари) полицията арестува десетки бивши работници на тютюнопроизводителя „Текел”, които за кратко време окупираха испанския културен център „Сервантес” в Истанбул. Демонстрантите поставиха турски знамена на прозорците на сградата и скандираха антиправителствени лозунги с настояване правителството да осигури нови работни места за около 10 000 бивши работници на „Текел”, които загубиха работата си, след като през 2008 г. фирмата беше продадена на „Бритиш Америкън Тобако Инвестмънт Лтд." Протестиращите заявиха, че са решили да окупират центъра, за да привлекат вниманието на международната общност. (Заман - 18/02/10; Ройтерс - 17/02/10)
