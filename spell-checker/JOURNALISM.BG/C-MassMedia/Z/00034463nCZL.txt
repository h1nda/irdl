ЮЛЕКС твърди, че има доказателства за злоупотреби със средства в Косово
					07/05/2010
					 
						ПРИЩИНА, Косово -- Мисията на ЮЛЕКС твърди, че има доказателства за злоупотреби със средства от правителството на Косово. Действащият главен прокурор Йоханес ван Вреесвик заяви в четвъртък (6 май), че не е доволен от коментарите на правителството, обвиняващи ЮЛЕКС в организирането на "шоу" по време на претърсването на Министерството на транспорта и телекомуникациите миналата седмица. Според Ван Вреесвик премиерът Хашим Тачи и всеки друг министър трябва да бъдат сигурни, че ЮЛЕКС няма да се меси в тяхната работа, ако не се установи нищо незаконно. Той добави, че мисията разследва още шест случая на корупция и организирана престъпност и каза, че корумпирани високопоставени служители трябва да "започнат да се потят". Заподозрените по случая, свързан с Министерството на транспорта и телекомуникациите министър Фатмир Лимай и началника на отдела за обществени доставки Неджат Красничи са заподозрени в пране на пари, организирана престъпност, злоупотреба със служебното положение и приемане на подкупи, заяви Ван Вреесвик. (Коха Диторе, Aрта, Teлеграфи, Koхавижън - 07/05/10)
