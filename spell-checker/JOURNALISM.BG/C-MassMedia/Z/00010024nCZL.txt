Кощуница определи кабинета и приоритетите си
03/03/2004
 
БЕЛГРАД, Сърбия-Черна гора -- Кандидатът за премиер на Сърбия Воислав Кощуница представи официално пред парламента новия си кабинет и неговите приоритети. Членството в ЕС ще бъде ключова задача за правителството му, каза той. Предлаганият 19-членен кабинет е съставен от представители на Демократическата партия на Сърбия на Кощуница, партията Г-17 Плюс на либералния икономист Лабус, както и на Коалицията Сръбско движение за обновление -Нова Сърбия, ръководена от ветерана-политик Вук Драшкович. Лабус ще заеме поста вицепремиер. Социалистическата партия заяви, че ще гласува за новия кабинет. (Ройтърс, АФП, Б92, Би Би Си - 02/03/04)
