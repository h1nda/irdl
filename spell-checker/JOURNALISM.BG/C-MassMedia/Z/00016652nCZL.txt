Турското правителство проведе специално заседание след нови сблъсъци
					17/11/2005
					 
						АНКАРА, Турция -- В сряда (16 ноември) правителството проведе спешно заседание във връзка с последните събития в Югоизточна Турция. Заседанието съвпадна със съобщенията за нови сблъсъци между полицията и местни протестиращи кюрди в регионалния център на провинция Хаккяри. Съобщава се за най-малко четирима убити и 15 ранени в безредиците. Премиерът Реджеп Тайип Ердоган призова за сдържаност. (Анадолска агенция, TurkishPress.com - 16/11/05)
