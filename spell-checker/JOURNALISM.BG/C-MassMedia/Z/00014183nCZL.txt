Трибуналът обяви обвиненията срещу Търбич след прехвърлянето му в Хага
					10/04/2005
					 
						ХАГА, Холандия -- Хагският трибунал обяви в петък (8 април) обвинителния акт срещу бившия босненско-сръбски капитан Милорад Търбич, който е обвинен в престъпления срещу човечеството във връзка с клането в Сребреница. Обвиненията бяха обявени един ден, след като Търбич, 47-годишен, бе екстрадиран в Хага, но не е ясно дали той се е предал или е бил арестуван. В края на миналия месец Търбич бе споменат в обвинителния акт срещу бившия бригаден командир в Зворник Винко Пандуревич. Според прокурорите Търбич е помагал в планирането и подготовката на клането от 1995 г. Първото му явяване пред съдиите на трибунала е насрочено за сряда. (AП, Ройтерс, Би Би Си, Уебсайт на МТВПБЮ, РТРС - 08/04/05)
