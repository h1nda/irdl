Ахтисаари : Сърбия трябва да приеме независимостта на Косово
					20/10/2008
					 
						ЛОНДОН, Обединено кралство -- Бившият специален пратеник на ООН за Косово Марти Ахтисаари заяви в неделя (19 октомври), че Сърбия трябва да приеме независимостта на Косово, ако иска да се присъедини към ЕС. Белград няма друга алтернатива, освен да приеме това, заяви Ахтисаари за "Гардиън". "Не можеш да бодеш ЕС в очите и същевременно да твърдиш, че искаш да се присъединиш към ЕС", подчерта той. Няма значение, че само 51 от общо 192 страни-членки на ООН са признали независимостта на Косово, добави той. " Повече от 65% от богатството на света го призна. Това има значение". Ахтисаари спечели Нобеловата награда за мир преди десет дни за дипломатическите си усилия през последните три десетилетия, включително работата му, свързана с Косово. (Зери, Косова Сот, Експрес - 20/10/08; "Гардиън", Taнюг, Б92, Maкфакс - 19/10/08)
