Външният министър Джоана ще посети САЩ
24/07/2003
 
БУКУРЕЩ, Румъния -- В събота (26 юли) министърът на външните работи Мирча Джоана ще замине на едноседмично посещение в САЩ. Според помощници на Джоана той ще се срещне с редица висши представители на САЩ, включително държавния секретар Колин Пауъл.
В други новини, министерството на външните работи заяви в сряда, че Румъния ще закрие дипломатическите си мисии в Судан и Йемен, като част от провежданата в момента реорганизация на дипломатическата дейност. Според министерството разходите по издръжката на посолствата значително надвишават обема на търговията между Румъния и двете страни. (Ромпрес - 24/07/03; Ромпрес - 23/07/03)
