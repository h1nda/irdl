Румънските профсъюзи стачкуват 
					01/06/2010
					 
						БУКУРЕЩ, Румъния -- Както бяха обещали, профсъюзите започнаха общонационална стачка в публичния сектор в понеделник (31 май) в знак на протест срещу плановете на правителството за намаляване на заплатите в сектора с 25 %. Мярката е част от новия пакет от мерки за строги икономии, договорени с МВФ, довод, който профсъюзите не приемат. Въпреки масовото участие в стачката, тя не се разпростря толкова нашироко, колкото беше обявено. Така например в средните училища продължиха зрелостните изпити. Но и много неща не се случиха поради стачката в митниците, болниците, градските управи, външното министерство и на други места. Самите стачкуващи чувстват натиска, тъй като неработното време не се заплаща, което е нарастваща финансова тежест за тях. Пенсионерите също се присъединиха към протестите, тъй като правителството възнамерява да ореже пенсиите им с 15 %, считано от вторник. Ранното пенсиониране беше изцяло забранено, което може да се окаже проблем при професиите с високо натоварване и висока степен на риск. Профсъюзите настояват за по-балансирани намаления на разходите, които да ограничат намаляването на заплатите. (Котидианул, Евениментул Зилеи - 01/06/10; Медиафакс - 31/05/10)
