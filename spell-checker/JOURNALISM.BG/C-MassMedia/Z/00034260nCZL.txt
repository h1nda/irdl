В Белград започна процесът за убийството на френски футболен запалянко 
					22/04/2010
					 
						БЕЛГРАД, Сърбия -- Процесът срещу 15 футболни запалянковци, обвинени в убийството на френски гражданин, започна в сряда (21 април) в Белград. Двама от обвиняемите ще бъдат съдени задочно. Брис Татон, фен на френския футболен клуб „Тулуза”, почина в болница миналия септември, след като беше нападнат от фенове на противниковия отбор „Партизан” (Белград) преди началото на мача между двата тима. Прокуратурата възнамерява да поиска максимални присъди за всеки от обвиняемите -- 40 години затвор.
						Други новини от сряда -- Телевизионната кула „Авала” -- символ на град Белград -- беше отново отворена в сряда, повече от десетилетие след като беше разрушена по време на въздушната кампания на НАТО през 1999 г. Кметът Драган Джилас каза пред присъстващите на церемонията -- уважена от няколко известни личности -- че кулата трябва да е символ на бъдещето. (Танюг, Политика, Бета, Б92, РТС, АП - 21/04/10)
