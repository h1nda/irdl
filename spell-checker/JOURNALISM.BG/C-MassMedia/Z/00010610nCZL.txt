Умиротворители арестуват бивш командир на косовски партизани
28/04/2004
 
Хърватският премиер Иво Санадер произнася реч пред Европейския съвет във вторник в Страсбург. Хърватия се надява на членство в ЕС в началото на 2007 г. заедно с Румъния и България. [АФП]
ПРИЩИНА, Косово, Сърбия-Черна Гора -- Части на КФОР арестуваха в сряда (28 април) бивш висш ръководител на косовски бунтовници по подозрения за участие във вълната от насилие, заляла провинцията миналия месец. Сами Лущаку, етнически албанец, бе арестуван в Северно Косово, заяви говорителят на КФОР Джим Моран пред агенция "Бета". Според Моран Лущаку, един от основателите на разпуснатата Армия за освобождение на Косово, е бил арестуван във връзка с размириците в средата на март, при които 19 души загинаха, а хиляди сърби бяха прогонени от домовете им. Той подчерта, че решението за задържането на Лущаку не е свързано с действията му като един от командирите на партизанската армия по време на сблъсъците със сръбските сили за сигурност през 1998 и 1999 г. (Бета - 28/04/04)
