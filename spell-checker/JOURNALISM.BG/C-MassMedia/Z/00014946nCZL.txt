Турция протестира срещу резолюция на немския парламент; Ердоган посещава Бейрут
					17/06/2005
					 
						АНКАРА, Турция -- Външното министерство излезе в четвъртък (16 юни) с изявление, в което протестира срещу резолюция на долната камара на немския парламент. Немските законодатели разкритикуваха Анкара за омаловажаването на убийствата и депортирането на арменци в Отоманската империя през 1915 г., но не стигнаха дотам да окачествят масовите кланета като геноцид. Външното министерство в Анкара заяви, че турският народ е силно засегнат от немската резолюция, особено поради факта, че Германия традиционно се счита за приятелска и съюзническа страна.
						Други новини: Турският премиер Реджеп Тайип Ердоган бе на посещение в Бейрут в четвъртък и апелира за по-тесни връзки с арабските страни в своето обръщение към Арабския икономически форум. Той призова също за повече чужди инвестиции в Турция, като изтъкна икономическия потенциал на страната. (НТВ, TurkishPress.com - 17/06/05; Блумберг - 16/06/05)
