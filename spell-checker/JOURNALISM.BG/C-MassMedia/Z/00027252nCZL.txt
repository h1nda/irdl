Полицията арестува девет души във връзка с разследването за бомбените взривове в Истанбул
					31/07/2008
					 
						АНКАРА, Турция -- В сряда (30 юли) полицията арестува девет души във връзка с двойния бомбен атентат в неделя в Истанбул. Местните медии предадоха, че полицията не е съобщила подробности за заподозрените, нито за евентуалния им мотив. Две бомби се взривиха на минути интервал една от друга на оживена улица в Истанбул в неделя вечерта, като отнеха живота на 17 души, от които 5 деца, и раниха над 150 други. "Те умишлено са били насочени срещу цивилни граждани без разграничаване между мъже и жени, възрастни хора и деца,” заяви президентът Абдула Гюл, който посети мястото на произшествието в сряда. Властите обвиняват терористичната Кюрдска работническа партия (ПКК), макар че групата отрича всякакво участие в атентата.
						Други новини -- Генералният щаб на турската армия обяви, че сили на сигурността за заловили петима членове на ПКК в планински район в югоизточната провинция Шърнак. Частите са иззели оръжия и 20 кг експлозиви. (Хюриет, Андолска информационна агенция, Заман, Търкиш Прес, Сабах, АФП, Ройтерс, Би Би Си - 30/07/08)
