Босненци отпразнуваха възстановяването на моста в Мостар
25/08/2003
 
МОСТАР, Босна и Херцеговина (БиХ) -- Десетки гмурци отпразнуваха откриването на възстановения средновековен Стар мост в Мостар в неделя (24 авуст). Те участваха в традиционните скокове от 20 метра във водите на река Неретва, отбелязвайки края на физическото разделение между двете части на града. Старият мост или Стари Мост се срути по време на въоръжен конфликт в региона през 1993 година и стана символ на етническото разделение на града. Основната фаза на възстановителните работи бе завършена в петък пред очите на множество мюсюлмани и хървати, живеещи в града. Работата ще продължи още няколко месеца, а мостът ще бъде открит за движение през пролетта. (АФП - 24/08/03; Онаса - 21/08/03)
