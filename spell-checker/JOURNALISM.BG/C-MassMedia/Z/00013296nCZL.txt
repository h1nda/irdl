Унгария обещава подкрепа за кандидатурата на Румъния за членство в ЕС 
					18/01/2005
					 
						БУДАПЕЩА, Унгария -- Премиерът Ференц Гюрчани обеща да интензифицира подкрепата за румънския стремеж за членство в ЕС през 2007 г. по време на разговори с румънския си колега Калин Попеску Таричану в Будапеща в понеделник (17 януари). Двамата бяха единодушни, че техните правителства трябва да провеждат годишни двустранни срещи, насочени към засилване на двустранните връзки и към подпомагане усилията на Румъния при прилагане на свързаните с ЕС реформи. Първото заседание е планирано за тази есен. 
						Други новини: Офисът на румънския президент Траян Басеску обяви в понеделник, че ще направи официално посещение във Великобритания на 31 януари. Това ще бъде първата визита на Басеску в чужбина след като пое поста си миналия месец. (Ромпрес, Найн o'клок - 18/01/05; Ройтерс - 17/01/05)
