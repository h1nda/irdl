Генералният секретар на ООН вижда възможности за решаване на кипърския въпрос
					05/06/2008
					 
						НИКОЗИЯ, Кипър -- Генералният секретар на ООН Бан Ки Мун заявява в своя последен доклад за работата на мироопазващите сили на ООН в Кипър (UNFICYP), публикуван в сряда (4 юни), че вижда шанс за решаване на отдавнашния кипърски въпрос. Усилията за решаване на спора между кипърските гърци и кипърските турци бяха възобновени в края на март след знаменателно споразумение между лидера на кипърските турци Мехмет Али Талят и новия кипърски президент Деметрис Христофиас. В своя доклад Бан призовава двете страни да приложат на практика това, за което са се споразумели. Той предлага продължаване на мандата на UNFICYP с шест месеца. (Сайпръс Мейл, Фамагуста Газет - 05/06/08; Си Ен Ей - 04/06/08)
