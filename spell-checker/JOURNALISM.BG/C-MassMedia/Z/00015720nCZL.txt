България е домакин на военновъздушно учение на НАТО
					26/08/2005
					 
						СОФИЯ, България -- Министерството на отбраната обяви в четвъртък (25 август), че военновъздушните сили на 14 страни членки на НАТО и осем страни партньорки ще вземат участие в съвместно учение. Учението, което ще продължи 12 дни с акцент върху хеликоптерната авиация, включва реални полети и ще изпита способностите на участващите военновъздушни сили да работят заедно в мироопазващи операции и спасителни мисии. Около 1500 души личен състав и 68 летателни машини, в т. ч. самолети АУАКС, ще участват в учението, ръководено от Съвместното военновъздушно командване на НАТО в Измир, Турция. (бТВ, AП - 25/08/05)
