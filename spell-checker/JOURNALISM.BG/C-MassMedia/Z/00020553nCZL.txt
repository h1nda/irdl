ЕК публикува мониторинговите си доклади
					08/11/2006
					 
						БРЮКСЕЛ, Белгия -- В сряда (8 ноември) Европейската комисия публикува мониторинговите си доклади за Турция и още седем други страни, желаещи да се присъединят към ЕС. Както се очакваше, Анкара бе критикувана за бавните темпове на реформите. ЕК даде на Турция срок до средата на декември да отвори пристанищата си за кипърски кораби, като в противен случай я очакват неуточнени последици. Комисията притисна също Хърватия, другата кандидатка, с която вече се водят преговори, да засили борбата с корупцията, да реформира съдебната си система и администрацията, както и да ускори икономическите реформи. Тя посочи, че растящият търговски дисбаланс остава проблемна област. Въпреки надеждите на Скопие не бе дадена конкретна дата за започване на присъединителни преговори с Македония, а страната бе призована да ускори реформите в редица области. 
						Доклади бяха публикувани и за напредъка на Албания, Босна и Херцеговина, Черна гора, Сърбия и Косово. (БиБиСи, СиЕнЕн, Съобщения за пресата на Европейската комисия -- 08/11/06)
