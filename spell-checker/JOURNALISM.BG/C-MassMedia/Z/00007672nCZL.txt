ЕС одобри план за финансова помощ на Албания
17/07/2003
 
ТИРАНА, Албания -- Във вторник (15 юли) Европейската комисия одобри годишна програма за Албания, според която на страната ще бъдат отпуснати 46.5 млн. евро. Средствата са предназначени за насърчаване на икономическото развитие, подпомагане на борбата с организираната престъпност, подобряване работата на съдебната система и квалификацията на държавните служители. Междувременно МВФ одобри заем от 6 млн. за Албания. Одобрението дойде, след като Фондът приключи втория преглед на икономиката на страната. (Албейниън Дейли Нюс - 16/07/03)
