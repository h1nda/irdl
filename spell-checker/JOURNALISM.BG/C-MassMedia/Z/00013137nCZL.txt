Сърбия въвежда ДДС
					03/01/2005
					 
						БЕЛГРАД, Сърбия-Чрена гора -- Сърбия въведе данък добавена стойност (ДДС) в събота (1 януари), удовлетворявайки поставяното от дълго време искане от международните финансови институции. Правителството ще събира 18 % ДДС върху повечето продукти, а 6 % върху основните храни, фармацевтичните продукти, режийните и някои други услуги. До този момент повечето стоки бяха облагани с 20-процентен данък. Властите очакват в краткосрочен план повишение на цените, докато търговците и производителите разберат как работи новият данък. 
						Други новини: Президентът Борис Тадич, вицепремиерът Миролюб Лабус и финансовият министър Младжан Динкич излязоха с отделни изявления относно политическата ситуация. И тримата определиха правителството като стабилно, но не изключиха провеждането на предсрочни парламентарни избори. (Бета, Б92 - 02/01/05; АФП - 01/01/05; Б92, Фонет, Бета, AФП - 31/12/04)
