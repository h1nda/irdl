ЕС облекчи визовите ограничения за пет балкански страни
					02/01/2008
					 
						БРЮКСЕЛ, Белгия -- Споразумение, което облекчава визовите ограничения за гражданите на Албания, Босна и Херцеговина, Македония, Черна гора и Сърбия, пътуващи за ЕС, влезе в сила във вторник (1 януари). Споразумението ще се прилага във всички страни-членки на ЕС, с изключение на Дания и Обединеното кралство. То също ще вклюва и девет нови страни-членки на Шенгенското споразумение - Чешката република, Естония, Унгария, Латвия, Литва, Малта, Полша, Словакия и Словения. Споразумението също ще позволи на много групи да получат по-евтини и в много случаи дори безплатни визи за пътуване в страни от ЕС и ще опрости процедурите за кандидатстване за визи. (Вечер - 02/01/08; Макфакс, МИА, РТС, РТРС - 01/01/08)
