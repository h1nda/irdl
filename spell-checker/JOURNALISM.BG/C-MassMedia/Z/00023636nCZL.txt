Нов законопроект за гражданството ще улеснява етническите румънци, които живеят в съседни страни 
					22/08/2007
					 
						БУКУРЕЩ, Румъния -- Министерството на правосъдието работи върху нов законопроект, който ще улесни процеса за получаване на румънско гражданство, е казал президентът Траян Бъсеску във вторник (21 август), цитиран от "Ромпрес". Той ще е от полза предимно за етническите румънци, които живеят близо до страната, като ще им даде възможност да се възползват от присъединяването на Румъния към ЕС. Той също ще позволи на етнически румънци, които живеят в съседни страни, например в Молдова, да учат и работят в Румъния с цел да се преодолее недостигът на работна ръка в някои сектори. (Ромпрес - 22/08/07)
