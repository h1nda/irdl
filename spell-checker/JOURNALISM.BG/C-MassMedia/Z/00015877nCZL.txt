Ейде: В доклада на ООН ще се настоява за решаване на приоритетите на косовските сърби
		09/09/2005
		 
			БЕЛГРАД, Сърбия и Черна гора -- Пратеникът на ООН за прегледа на изпълнението на демократичните стандарти в Косово, Кай Ейде, се срещна с официални представители на Сърбия в четвъртък (8 септември), за да обсъди положението в Косово. Той заяви, че в доклада си до Генералния секретар на ООН Кофи Анан, той ще настоява важните проблеми за косовските сърби, като защита на правата на малцинствата, културното и историческо наследство, децентрализацията и завръщането на бежанците, да бъдат решени. Ейде също заяви, че докладът ще бъде представен в края на септември или началото на октомври. Външният министър на Сърбия и Черна гора, Вук Драшкович, информира Ейде, че косовските сърби са сред най-репресираните малцинства в Европа. (Данас, Политика - 09/09/05; Б92, РТС, Бета, Taнюг - 08/09/05)
