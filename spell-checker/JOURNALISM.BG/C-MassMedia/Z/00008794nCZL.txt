Американската Агенция за международно развитие приключва своята програма за развитие на бизнеса в БиХ
22/10/2003
 
САРАЕВО, Босна и Херцеговина (БиХ) -- Американската агенция за международно развитие приключи Програмата за развитие на бизнеса, целяща преустройството на следвоенната икономика на БиХ. Според прес-съобщение, публикувано във вторник (21 октомври), програмата се очаква да създаде 10,000 работни места и да спомогне за запазването на други 28,000. Тя освен това ще осигури финансова помощ за лесовъдството, селското стопанство, металургията, дървообработването и строителната индустрия. (Онаса - 21/10/03)
