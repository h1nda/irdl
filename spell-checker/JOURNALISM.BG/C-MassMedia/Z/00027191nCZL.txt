ЕС предлага 3,3 млн. евро за завръщането на разселените лица в Косово
					25/07/2008
					 
						ПРИЩИНА, Косово -- В четвъртък (24 юли) Европейската комисия (ЕК) обяви проект на стойност 3,3 млн. евро за поощряване на напусналите Косово да се завърнат у дома. Стъпката е част от помощта на ЕС за устойчивото завръщане и реинтеграцията на разселените лица.
						Други новини -- Очаква се ръководителят на ЮНМИК Ламберто Заниер да представи на генералния секретар на ООН Бан Ки Мун доклад за Косово на редовното заседание на Съвета за сигурност в петък. Косовският външен министър Скендер Хисени за първи път ще представлява своята страна на това заседание.
						Междувременно в четвъртък косовският журналист Батон Хаджиу беше признат за виновен в обида на съда от Трибунала за военни престъпления в Хага и беше глобен 7 000 евро. Причина за съдебния процес беше негов репортаж по време на процеса срещу бившия косовски министър-председател Рамуш Харадинай. (Ню Косова Рипорт, Коха Диторе, Експрес, Зери - 25/07/08; Телеграфи, Синхуа, РТК - 24/07/08)
