Сърбия доставя електричество на Северно Косово
					21/10/2009
					 
						ПРИЩИНА, Косово -- Сърбия снабдява Северно Косово, включително северната част на разделения град Митровица, с електричество, след като Косовската електрическа корпорация (КЕК) прекъсна електроподаването към района от своята мрежа в понеделник (19 октомври). Сръбски представители заявиха, че са се намесили, за да предотвратят хуманитарна криза, добавяйки, че това е временно решение, осигурено чрез електроподаване по далекопровода на Нови Пазар. КЕК изключи доминирания от сърбите регион от своята мрежа, позовавайки се на опасност от претоварване. По-рано компанията предупреждаваше, че може да прекъсне електроподаването поради неплащане на сметки. Правителството заяви във вторник, че намесата на Сърбия е резултат от липсата на върховенство на закона в Северно Косово. (Коха Диторе, Експрес, Косова Сот, Зери - 21/10/09; Клан Косова, Кохавижън - 20/10/09)
