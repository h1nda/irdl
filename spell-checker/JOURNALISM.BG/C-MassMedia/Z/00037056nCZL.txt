Луначек: "Изборните нередности в Косово се отразяват на либерализирането на визите"
					14/01/2011
					 
						ПРИЩИНА, Косово -- Нередностите по време на декемврийските извънредни избори в Косово могат да засегнат и процеса на либерализиране на визите на страната за ЕС, предупреди в четвъртък (13 януари) в Брюксел докладчикът на Европейския парламент за Косово Улрике Луначек. Тя обаче призова европейските власти да не наказват обществото. Брюксел, добави тя, не е изпълнил обещанията си във връзка с процеса на либерализация на визите за Косово. Тя обвини вътрешните министри от страните, членки на ЕС, които пряко се занимават с тези въпроси. Правителството очакваше да получи въпросника през септември. 
						Министърът в оставка на евроинтеграцията на Косово, Бесим Бечай, настоява, че страната му е изпълнила всички изисквания на ЕС за либерализиране на визите. (Косова Сот, Зъри - 14/01/11; РТК, Кохавижън - 13/01/11)
