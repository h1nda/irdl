Министрите на отбраната от ЕС се споразумяха за големи съкращения на разположените в БиХ части
					03/10/2006
					 
						ХЕЛЗИНКИ, Финландия -- На среща във Финландия министрите на отбраната на ЕС се споразумяха да намалят броя на международните мироопазващи сили в Босна и Херцеговина (БиХ) до около 1 500 души. В момента ЮФОР разполага с над 6 000 войници в страната. Министрите обаче не можаха да се договорят кога да се предприеме тази стъпка. Германия предлага съкращенията да започнат през декември, а други смятат, че частите трябва да останат на мястото си, докато не бъде определен бъдещият статут на Косово. (Ройтерс, Евронюз - 03/10/06)
