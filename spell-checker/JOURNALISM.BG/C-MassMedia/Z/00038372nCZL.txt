Турция предприема мерки заради притока от сирийски имигранти
					02/05/2011
					 
						АНКАРА, Турция -- Турция е увеличила хуманитарната си помощ, за да посрещне евентуалните нови вълни от имигранти, търсещи убежище от размириците в съседна Сирия, каза премиерът Реджеп Тайип Ердоган по време на телевизионно интервю в неделя (1 май). "Ние отворихме граничния пункт със Сирия. Не можем да затворим вратата за тях. Но същевременно сме предприели редица мерки," заяви Ердоган, без да даде повече подробности. Над 250 сирийци са влезли в Турция от петък насам, провирайки се през бодливата тел по границата. Ердоган каза, че им е даден подслон. (Анадолска информационна агенция, Си Ен Ен Тюрк, Ватан, Хюриет - 01/05/11)
