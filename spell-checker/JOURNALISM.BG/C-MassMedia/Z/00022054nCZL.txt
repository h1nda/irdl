Хун потвърди отново британската подкрепа за хърватските евроатлантически аспирации
					27/03/2007
					 
						ЗАГРЕБ, Хърватия -- По време на еднодневната си визита в Загреб в понеделник (26 март) британският министър за Европа Джеф Хун потвърди отново подкрепата на своята страна за желанието на Хърватия да се присъедини към ЕС и НАТО. Хун, който се срещна с министъра на външните работи и министър на европейската интеграция Колинда Грабар-Китарович, с министър-председателя Иво Санадер и с президента Стипе Месич, подчерта, че неговата страна разглежда Хърватия като стратегически партньор. Той добави, че Хърватия е отбелязала значителен напредък в изпълнението на критериите за членство в ЕС. (ХИНА, ХРТ - 26/03/07)
