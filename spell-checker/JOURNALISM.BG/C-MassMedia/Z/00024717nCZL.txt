Кабинетът на БиХ най-после проведе заседание
					30/11/2007
					 
						САРАЕВО, Босна и Херцеговина (БиХ) -- Министерският съвет (МС) заседава в четвъртък (29 ноември) и одобри отпускането на 950 000 евро за финансиране на президентските избори следващия месец в Република Сръбска. Това бе първото заседание на кабинета на държавно равнище след 16 октомври, проведено след острите критики на върховния представител Мирослав Лайчак, който предупреди, че приемането на няколко основни мерки се блокира. Лайчак напомни на временно изпълняващия длъжността премиер Никола Спирич, че макар и да се е оттеглил от длъжност, той е задължен да гарантира продължаващото функциониране на МС. (Независне Новине - 30/11/07; РТРС, НТВ Хаят, Фена, Уебсайт на СВП - 29/11/07)
