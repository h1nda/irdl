Процесът срещу двама бивши шефове на сръбските служби за сигурност започна в Хага
					29/04/2008
					 
						ХАГА, Холандия -- Процесите срещу бившия шеф на сръбските служби за сигурност Йовица Станишич и неговия заместник Франко Симатович започна в Трибунала на ООН за военни престъпления в Хага в понеделник (28 април). Станишич, един от най-близките сътрудници на Слободан Милошевич и Симатович са обвинени в убийство, насилствено депортиране и нехуманни действия. Твърди се, че те са организирали и са ръководили тайни части на милицията, пословични с насилствените си кампании на етническо прочистване. Прокурорът Дермът Грум ги окачестви като "членове на групировки, които са демонстрирали намеренията си насилствено да премахнат голяма част от несърбите.". 
						Поради влошеното здравословно състояние на Станишич процесът бе отлаган четири пъти, но лекарите накрая решиха, че той може да наблюдава процеса чрез видео от килията си. Станишич страда от силна депресия и камъни в бъбреците. И двамата обвиняеми не се признават за виновни. (РТРС, НТВ Хаят, Б92, Танюг, Ройтерс - 28/04/08)
