Представители на Албания, Хърватска и Македония обсъждат членството в НАТО с американски дипломат
28/02/2003
 
ТИРАНА, Албания -- Представители на външните министерства на Албания, Хърватска и Македония се срещнаха с американския посланик в Албания Джеймс Джефри в четвъртък (27 февруари), за да обсъдят подписването на съвместна декларация със САЩ. Документът, който трябва да бъде подписан до една седмица в Дубровник, предвижда сътрудничество с Вашингтон с цел подпомагане на трите страни при постигането на изискванията за членство в НАТО. Те искат и подписване на декларация, която да улесни присъединяването им към ЕС, като се надяват, че подкрепата на техните страни за американската позиция относно Ирак няма да повлияе на шансовете им за присъединяване към Съюза. (АП, АТА - 27/02/03)
