Международни експерти потвърждават, че смъртоносният вирус H5N1 е причинил смъртта на турски деца
					08/01/2006
					 
						АНКАРА, Турция -- Световната здравна организация (СЗО) потвърди в събота (7 януари), че смъртта на двете турски деца - брат и сестра - в болницата във Ван по-рано тази седмица, е била причинена от смъртоносния щам H5N1 на птичи грип. Според говорителката на СЗО Мария Ченг, тестовете, проведени в лаборатория във Великобритания са доказали наличието на вируса. Трето дете от същото семейсто е починало миналата седмица с подобни симптоми. По този случай все още се чакат резултати от тестовете.
						Междувременно турските власти съобщиха за четвърти случай на птичи грип у човек във Ван. Заразеният се лекува в местната болница. Около 30 други пациенти, предимно деца, са подложени на тестове за птичи грип. (AП, TurkishPress.com - 07/01/06; НТВ, AФП - 06/01/06)
