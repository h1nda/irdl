Български полицаи проведоха мълчалив протест
					14/12/2008
					 
						СОФИЯ, България -- Полицаи в почти всички големи градове проведоха мълчалив протест в събота (13 декември) с искания за увеличаване на заплатите, по-добри условия на работа и социални осигуровки. Представители на протестиращите заявиха, че многократно са представяли проблемите си в Министерството на вътрешните работи, но не са удовлетворени от реакцията. Най-голямата демонстрация бе в София, в която участваха повече от 3500 души.
						Според българските закони полицаите нямат право да стачкуват. Вместо това участниците се събраха "да изпушат по една цигара" и спокойно да обсъдят проблемите си със своите колеги. (Днес, Нетинфо, Стандарт - 13/12/08)
