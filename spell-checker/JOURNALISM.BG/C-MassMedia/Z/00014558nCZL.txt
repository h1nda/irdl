Шефът на НАТО заяви, че прегледът на стандартите зависи от по-нататъшния напредък на Косово
					15/05/2005
					 
						ПРИЩИНА, Косово, Сърбия-Черна гора -- По време на посещението си в Прищина в петък (13 май) генералният секретар на НАТО Яп де Хоп Схефер заяви, че преглед на стандартите за Косово ще има само при наличието на по-нататъшен напредък в прилагането им. Шефът на НАТО отбеляза, че посещението му заедно с членове на Северноатлантическия съвет цели да потвърди политическия ангажимент на пакта към Косово, както и да се направи оценка на изпълнението на международно установените стандарти. Той посочи няколко окуражителни признаци, в това число постепенното възобновяване на диалога между Прищина и Белград и новата готовност на сърбите да участват в местните институции. Де хоп Схефер изтъкна, че трябва да се разширят усилията за защита на малцинствата и в процеса на децентрализация. Той добави, че бъдещите политически разговори между Прищина и Белград трябва да излязат извън рамките на техническата проблематика. (Уебсайт на НАТО, КосоваЛайв - 13/05/05)
