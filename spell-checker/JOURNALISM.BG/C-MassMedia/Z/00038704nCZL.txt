Прокуратурата в Хага обмисля обединяване на делата срещу Караджич и Младич 
					31/05/2011
					
						ХАГА, Холандия -- Прокуратурата към Трибунала в Хага обмисля дали да обедини съдебния процес срещу бившия военен командир на босненските сърби Ратко Младич с този срещу бившия политически лидер на босненските сърби Радован Караджич, заяви в понеделник (30 май) Фредерик Свинен, политически съветник на прокуратурата. Той посочи, че в момента се обмислят всички варианти, но все още не е взето решение. Процесът за военни престъпления срещу Караджич започна през 2009 г., докато екстрадирането на Младич в Хага все още предстои. Във вторник съд в Сърбия отхвърли жалбата, внесена от адвоката на Младич, Милош Салич, в която се твърди, че клиентът му е твърде болен, за да бъде изправен пред съда. (Бета, Б92, Танюг, Политика - 30/05/11)
