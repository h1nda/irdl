Българското правителство освободи 13 заместник-министри
					01/05/2008
					 
						СОФИЯ, България -- След заседание на кабинета в сряда (30 април) премиерът Сергей Станишев съобщи, че 13 заместник-министри ще загубят работата си след една седмица. Управляващата Българска социалистическа партия и нейният коалиционен партньор Националното движение за стабилност и възход ще освободят шест от своите заместник-министри, а Движението за права и свободи ще отстрани един. Станишев подчерта, че промените се налагат главно поради функционални причини. Валентин Петров, главен секретар във Вътрешното министерство, също ще напусне поста си поради планирани промени сред правораздавателните власти. (БГНЕС, БТВ, БТА, Актуално, Дарик -- 30/04/08)
