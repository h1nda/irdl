Хърватия и Сърбия обещаха да укрепват двустранните си връзки
					25/03/2010
					 
						ЗАГРЕБ, Хърватия -- Президентът Иво Йосипович и сръбският му колега Борис Тадич се срещнаха в сряда (24 март) в хърватския град Опатия за първи път, откакто Йосипович встъпи в длъжност през февруари. След неофициални разговори те обещаха да подобрят отношенията между своите две страни и изразиха взаимната си подкрепа за процеса на присъединяване към ЕС. Йосипович и Тадич се съгласиха, че съдебните процеси, заведени от всяка от страните срещу другата в Международния съд, могат да бъдат решени извънсъдебно. Тадич подчерта, че съдебните дела срещу обвинените във военни престъпления лица няма да бъдат прекратени. (Бета, Танюг, РТС, Б92, ХИНА, АФП - 24/03/10)
