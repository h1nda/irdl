Върховният представител Лайчак очаква БиХ да подпише ССА на 16 юни
					14/05/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак каза, че е 99,9 % сигурен, че БиХ ще подпише своето Споразумение за стабилизация и асоцииране (ССА) с ЕС на 16 юни. Във вторник (13 май) той добави, че осъществяването на споразумението и следването на процеса на интеграция в ЕС като цяло ще демонстрира степента, до която институциите на БиХ са в състояние ефективно да ръководят процеса и да изпълняват своите задължения. Първоначално наблюдателите очакваха подписването да стане в края на април. ЕС вини за закъснението бавното превеждане на документите. (РТРС, СРНА, Дневни Аваз, Онаса - 13/05/08)
