Според прокуратурата на МНСБЮ Младич и Караджич са в Сърбия 
					17/05/2007
					 
						ХАГА, Холандия -- Говорителката на прокуратурата на Трибунала на ООН за военни престъпления Олга Кавран заяви в сряда (16 май), че Ратко Младич и Радован Караджич, както и други бегълци от правосъдието, се намират в Сърбия, според информация от Хага. Кавран каза още, че акцията на сръбската военна полиция във вторник е била по сигнал от Хага за евентуално местонахождение на Младич. Трибуналът е готов да работи с новото сръбско демократично правителство, каза тя, отбелязвайки, че сътрудничеството на Сърбия с Хагския трибунал е блокирано повече от година. Новите власти в Белград трябва да предприемат конкретни стъпки за промяна на ситуацията, добави Кавран. (Данас, Б92, Политика - 17/05/07)
