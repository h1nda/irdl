Висшият румънски орган по сигурността иска всички договори в областта на енергетика да бъдат оповестявани публично
					23/11/2006
					 
						БУКУРЕЩ, Румъния -- Висшият съвет за отбрана (ВСО) реши в сряда (22 ноември) всички приватизационни договори в енергийния сектор да бъдат публично оповестени след редицата случаи на възможно несъобразяване с политиката на енергийна сигурност. Министърът на икономиката и енергетиката Кодрут Серес ще се свърже с всички лица, сключили подобни договори. След това съответните документи ще бъдат публикувани на уеб сайта на министерството. 
						ВСО реши също да създаде специална комисия, която ще изготви нова стратегия за енергийна сигурност и ще я представи на кабинета в срок от шест месеца. Документът ще предложи начини за намаляване на външната зависимост и увеличаване на националните възможности за производство на енергия. (Зиуа, Найн О'Клок, Медиафакс - 23/11/06; Ромпрес - 22/11/06)
