Де Хоп Схефер и Солана отново призовават Караджич и Младич да се предадат
					03/12/2004
					 
						САРАЕВО, Босна и Херцеговина (БиХ) -- Генералният секретар на НАТО Яп де Хоп Схефер и върховният представител на ЕС по сигурността Хавиер Солана призоваха в четвъртък (2 декември) обвиняемите във военни престъпления Радован Караджич и Ратко Младич да се предадат на Хагския Трибунал. Висшите представители на НАТО и ЕС бяха в Сараево по повод на прехвърлянето на мироопазващата мисия от НАТО на силите на ЕС. Те подчертаха, че двамата бивши босненско-сръбски лидери могат да бъдат сигурни, че ще получат справедливи процеси в Хага. 
						Други новини: Главният прокурор на ООН Карла дел Понте обяви плановете на Трибунала да издаде между осем и десет нови обвинителни акта тази година. Прокурорите привършват с прегледа на своите обвинения срещу бивши лидери на Армията за освобождение на Косово. (Независне новине, Дневни аваз - 03/12/04; ФЕНA, Б92 - 02/12/04)
