Наводнения заляха Гърция, Турция и България 
					15/02/2010
					 
						АТИНА, Гърция -- В неделя (14 февруари) беше обявено извънредно положение в северната гръцка префектура Еврос, където силни бури покачиха нивото на водите на река Марица до опасни стойности. „Все още не сме достигнали критичната точка, но има такава опасност”, каза заместник-министърът на вътрешните работи Георгиос Долиос. Властите са били принудени да затворят железопътни мостове в региона. 
						В неделя бури и проливни дъждове имаше също в части от Турция и по-специално в северния град Одрин. Наводненията са нанесли щети на земеделски земи и друга собственост и се причинили затварянето на пътища и мостове.
						Топящите се снегове и проливните дъждове през последните няколко дена доведоха до силни наводнения в Южна България. Река Тунджа излезе от бреговете си и остави много домове под вода в южния град Ямбол, съобщиха в неделя представители на агенцията по гражданска защита. Наводненията са разрушили мостове и са причинили свлачища в околностите на гр. Елхово и близките села, почти отрязвайки ги от останалата част на страната. Прогнозите за тази седмица са за още дъждове. (Дарик - 15/02/10; АНА-МПА, СКАЙ, АП, Хюриет - 14/02/10)
