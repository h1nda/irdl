Борис
			Трайковски
		
		Президент на Република Македония
		(Икономист; Централно-Европейски обзор; Доклад за Балканите №109 на Международната кризисна група, Македонският въпрос: реформи или въстание; Президент на Република Македония) 
 
		 
			
			45-годишният Борис Трайковски встъпва в длъжност като втория президент на Република Македония на 15 декември 1999 на мястото на Киро Глигоров.. Преди да поеме президентството, той е бил заместник-министър на външните работи в дясно-центристкото правителство на Любчо Георгиевски, настоящия министър-председател на страната. Юрист по образование, Трайковски има необичайното за православно-мюсюлманска страна звание пастор на методистка църква. Той се отказва от комунизма и православието когато учи в Съединените щати, и връщайки се в родината, се присъединява към редовете на малката протестантска общност в Македония. Много аналитици предполагат, че политик с биографията на Трайковски вероятно е много подходящ за решаването на най-наболелия проблем на Македония днес: запазването на мира между голямото етническо албанско малцинство и славянското етническо болшинство.
			Въпреки че про-Европейската и анти-комунистическа риторика на Трайковски се приема добре и от македонските, и от албанските етнически избиратели, широко разпространено е мнението, че именно етническите албанци са движещата сила, довела Трайковски до победата на втория тур срещу Тито Петковски, кандидат за президент от социал-демократите и победител от първия тур на изборите. Докато социал-демократите избират твърда политика срещу недоволството на албанците, Трайковски, чиято партия е в коалиция с най-голямата доскоро албанска партия в страната, прави по-умерени забележки по отношение исканията на малцинствените групи. Малко преди втория тур на изборите албанският лидер Арбен Джафери призовава своите поддръжници да изберат Трайковски, ефективно подкрепяйки неговата президентска кандидатура.
			Стълкновенията между македонските сили и бойците на етническите албанци поставят Трайковски в сложна ситуация. Главнокомандващият трябва да балансира между противоречивите искания на неговата партия, Вътршната македонска революционна организация – Демократическа партия на Македонското национално единство (ВМРО-ДПМНЕ), чийто електорат са десни националисти и недоволните етнически албанци, които се чувстват отговорни за неговото избиране и заслужаващи неговата подкрепа. 
			Трайковски, който е роден в Струмица, Македония, е женен и има две деца.
