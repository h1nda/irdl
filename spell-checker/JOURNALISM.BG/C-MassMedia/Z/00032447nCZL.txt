Косовски сърбин бе осъден за насаждане на омраза
					20/11/2009
					 
						ПРИЩИНА, Косово -- Комисия, оглавявана от съдии на ЮЛЕКС, в Окръжния съд в Северна Митровица осъди в четвъртък (19 ноември) косовски сърбин на над шест години лишаване от свобода за насаждане на омраза, вражда или нетърпимост и опит за убийство при утежняващи вината обстоятелства. Предраг Джорджевич бе арестуван на 14 юни 2008 г. за стрелба срещу косовски полицейски служител в Южна Митровица. Джорджевич бе обвинен и за поставянето на сръбско знаме на джамия в южната част на Митровица. (Лайм, Коха Диторе, Експрес - 20/11/09; КЛАН Косова, РТК, Кохавижън - 19/11/09)
