Косовски съд поиска сваляне на имунитета на депутат
					27/10/2009
					 
						ПРИЩИНА, Косово -- В понеделник (26 октомври) прокуратурата поиска от парламента да свали депутатския имунитет на Агим Велиу във връзка с обвинения в корупция. Велиу, член на Демократичната лига на Косово (ДЛК), е заподозрян в злоупотреба с власт по време на мандата му като министър на образованието в предишното правителство. Той е кандидатът на ДЛК за кмет на Подуево в общинските избори на 15 ноември. Очаква се парламентът да обсъди искането във вторник.
						Други новини -- Централната избирателна комисия (ЦИК) е назначила още 3 249 наблюдатели за предстоящите избори. Председателката на ЦИК Несрин Лушта каза, че е важно да има колкото може повече наблюдатели, за да се гарантира прозрачността на изборите. Според данните до момента тези първи местни избори, откакто Косово обяви независимост, ще бъдат наблюдавани от 20 000 местни и 1 000 чуждестранни наблюдатели. (Експрес, Коха Диторе, Косова Сот, Зери - 27/10/09)
