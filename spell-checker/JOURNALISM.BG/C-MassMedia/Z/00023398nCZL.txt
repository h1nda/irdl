Почина патриархът на Румънската православна църква
					31/07/2007
					 
						БУКУРЕЩ, Румъния -- Патриарх Теоктист, глава на Румънската православна църква, почина от "сърдечни усложнения" в понеделник (30 юли) след операция на простатата. Според лекарите операцията е била успешна, но 92-годишният патриарх е получил усложнения заради напредналата си възраст. 
						Теоктист бе назначен за глава на Румънската православна църква през 1986 г. Той за кратко се оттегли от този пост заради обвинения, че е сътрудничил на режима на бившия диктатор Николае Чаушеску. Десет години по-късно Теоктист заслужи похвалите на обществеността, след като покани покойния папа Йоан-Павел II в Румъния - първото посещение на католически папа в източноправославна страна след разделянето на двете църкви с Великата схизма през 1054 г. (Найн о'клок - 31/07/07; Ройтерс, Ромпрес, Hotnews.ro, AФП, БГНЕС, A1, МИА - 30/07/07)
