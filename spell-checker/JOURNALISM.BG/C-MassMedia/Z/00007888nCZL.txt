Живкович предлага изпращането на сръбски войски в рамките на мироопазващи мисии
06/08/2003
 
БЕЛГРАД, Сърбия-Черна Гора -- По време на неотдавнашното си посещение във Вашингтон сръбският премиер Зоран Живкович предложи изпращането на сръбски войски в рамките на мироопазващи мисии. Предложението бе направено в интервю пред Си Ен Ен във вторник (5 август). Живкович потвърди готовността на своята страна да подпомогне САЩ като стратегически партньор и каза, че Сърбия желае да разшири участието си в мироопазващи операции и извън Ирак. Той обаче добави, че подобни решения ще трябва да бъдат взети от федералните институции. (Бета, Би Би Си, Танюг, ФоНет - 05/08/03)
