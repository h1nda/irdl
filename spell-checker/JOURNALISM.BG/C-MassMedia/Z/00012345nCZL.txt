Американски дипломат обвързва сътрудничеството на Белград с чуждите инвестиции 
					18/10/2004
					 
						БЕЛГРАД, Сърбия-Черна Гора -- Американският посланик в Белград Майкъл Полт предупреди в неделя (17 октомври), че недостатъчното сътрудничество с Трибунала на ООН за военни престъпления създава задръжки сред американските инвеститори по отношение на Сърбия -Черна Гора. В интервю за новисадската телевизия Аполо Полт отбеляза, че САЩ са начело в списъка на чуждестранните инвеститори в страната, но каза, че темпът на инвеститициите е по-слаб от очакваното. "Когато сътрудничеството с Хага се осъществи, тогава и шлюзите ще се отварят," каза той. 
						Други новини: Саша Петрович, представител на Земунския престъпен клан, пое в петък отговорността за няколко убийства, предимно на съперници сред босовете на мафията през 90-те години на миналия век и в началото на 21 век. Според местни медии признанията могат да се окажат пробив в процеса за убйството на Зоран Джиндич, тъй като други представители на клана Земун могат да проговорят в опита да сключат споразумение с прокурорите. (Б92, Танюг - 17/10/04; Бета, Б92, АП - 15/10/04)
