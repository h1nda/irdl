Санадер каза, че атентатът в британското посолство е насочен срещу кандидатурата на Хърватия за членство в ЕС
					20/09/2005
					 
						ЗАГРЕБ, Хърватия -- Премиерът Иво Санадер каза в понеделник (19 септември), че целта на атентата в британското посолство в Загреб е била да навреди на кандидатурата на Хърватия за членство в ЕС. Той каза пред репортери, че има "хора, които искат да забавят напредъка на Хърватия към ЕС". Писмо бомба избухна в пощенската служба на посолството по-рано в понеделник, като рани един от служителите, хърватски гражданин. Президентът Стипе Месич осъди атентата като терористичен акт. Британският министър по европейските въпроси Дъглас Алегзандър обеща да работи съвместно с хърватските власти за откриване и изправяне пред съда на извършителите. (Нови лист - 20/09/05; АФП, ХИНА - 19/09/05)
