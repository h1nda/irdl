Румъния и ЕИБ се споразумяват за изготвяне на проектоплан за предотвратяване на наводнения
30/07/2004
 
БУКУРЕЩ, Румъния -- Премиерът Адриан Нъстасе и вицепрезидентът на Европейската инвестиционна банка (ЕИБ) Волфганг Рот се споразумяха в четвъртък (29 юли) да изготвят проектоплан за предотвратяване на наводнения. Екип на ЕИБ ще пристигне в скоро време за оценка на обстановката и да помогне на властите да изготвят осъществим проект. По време на посещение в наводнените области на Източна Румъния Нъстасе заяви, че правителството ще набави строителни материали от държавния резерв на нуждаещите се. Той също така разпореди всички пострадали от наводнението да бъдат ваксинирани, за да се избегне избухването на епидемии от замърсените кладенчови води. (Ромпрес, Найн о'клок - 30/07/04)
