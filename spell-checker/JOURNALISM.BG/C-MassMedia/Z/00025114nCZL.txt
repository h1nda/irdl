САЩ и Германия се споразумяха да признаят евентуална независимост на Косово
					13/01/2008
					 
						НЮ ЙОРК, Съединени щати -- Президентът на САЩ Джордж Буш и германският канцлер Ангела Меркел се споразумяха в телефонен разговор в петък (11 януари) да признаят независимостта на Косово, след като провинцията я обяви, съобщи "Ню Йорк Таймс" в петък. Според всекидневника, който цитира официални представители на ЕС, пожелали да останат анонимни, Буш и Меркел са заявили, че предприемат това действие, за да "стабилизират Западните Балкани". Според "Таймс" Италия, Германия, Обединеното кралство и Франция са посочили, че ще признаят независимостта на Косово, докато Испания, Румъния, Словакия и Кипър са заявили, че няма да го направят. (Ню Йорк Таймс, Дойче Веле, Регнум, ИТАР-ТАСС - 11/01/08; Макфакс, Б92, Танюг, Бета - 12/01/08)
