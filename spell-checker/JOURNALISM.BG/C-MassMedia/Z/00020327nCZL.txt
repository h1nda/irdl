Догодина ЕС ще играе по-активна роля в БиХ
					18/10/2006
					 
						ЛЮКСЕМБУРГ -- Във вторник (17 октомври) външните министри от ЕС се договориха да засилят ролята на Съюза в Босна и Херцеговина (БиХ) след закриването на службата на назначения от ООН международен върховен представител и прехвърлянето на нейните правомощия на местните власти. В доклад, изготвен от върховния представител на ЕС за външната политика и сигурността Хавиер Солана и еврокомисаря по разширяването Оли Рен и одобрен от Съвета на министрите, се казва, че предаването на правомощията трябва да завърши до края на юни 2007 г. След това ЕС ще увеличи дипломатическото си присъствие в БиХ и ще назначи специален представител с цел насърчаване на реформата в полицията и насочване на страната към изпълнение на стандартите на ЕС. В същото време Съюзът ще продължи да съкращава военното си присъствие в БиХ. (Независне Новине - 18/10/06; AП, Ройтерс, Уеб сайт на ЕС - 17/10/06)
