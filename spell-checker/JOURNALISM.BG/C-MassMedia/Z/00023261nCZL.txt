Върховната съдебна инстанция на Либия бави решението си по случая с българските медицински сестри
					17/07/2007
					 
						ТРИПОЛИ, Либия -- Висшият съдебен съвет заседава в понеделник (16 юли), но не разгледа смъртните присъди на петте български медицински сестри и палестинския лекар, въпреки че по-рано бе обявено, че ще направи това. Властите съобщиха, че Съветът е бил ангажиран с други дела. Насрочено е ново заседание за вторник. Медиците бяха осъдени на смърт по обвинения в заразяване на повече от 400 деца с ХИВ в една болница въпреки представените научни доказателства, че причината за това са били лошите хигиенни условия. Очаква се Съветът, върховната съдебна инстация на Либия, да смекчи присъдите или да помилва медиците след постигането на споразумение между Фондация "Кадафи" и семействата, според което ще бъдат изплатени компенсации от 1 млн. долара за всяко от заразените деца. Все още не е ясно дали всяко от семействата ще приеме предложението. (Дарик, Сега - 17/07/07; АП, АФП, БНР, Ройтерс - 16/07/07)
