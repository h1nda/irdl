Главният прокурор на МНТБЮ Брамерц заяви, че Младич и Хаджич трябва да бъдат арестувани колкото се може по-скоро
					14/12/2008
					 
						НЮ ЙОРК, Съединени щати -- Главният прокурор на Хагския трибунал за военни престъпления (МНТБЮ) Серж Брамерц призова отново за бързото арестуване на двамата останали на свобода военнопрестъприци Ратко Младич и Горан Хаджич. Той направи това изявление в петък (12 декември) пред заседание на Съвета за сигурност на ООН, докато представяше редовния си доклад за сътрудничеството на Сърбия с МНТБЮ. Брамерц заяви, че арестуването на двамата укриващи се от правосъдието е върховен приоритет в работата на трибунала. Той добави, че арестуването на Младич и Хаджич ще продължи да бъде най-решаващата част от сътрудничеството на Сърбия с МНТБЮ. 
						Прокурорът също оцени усилията на Белград, заявявайки, че арестуването и екстрадирането на Радован Караджич и Стоян Зуплянин представлява важен обрат. Подобри се цялостното сътрудничество между различните служби, както и планирането и координирането на действията, заяви Брамерц. (Бета, Taнюг, Б92, МИА, Блиц, Гласът на Америка, Уебсайт на ООН - 12/12/08)
