Гърция ще разследва държавни агенции в опит да се пребори с корупцията 
					03/08/2010
					 
						АТИНА, Гърция -- В понеделник (2 август) финансовият министър Георгиос Папаконстантину разпореди десетки ревизии и официални разследвания на дейността на служители от данъчната и митническата администрация, след като е получил оплаквания за подкупи, незаконно придобито имущество, нередовни проверки на фирми, пропуски и измами с ДДС. Десет ревизии ще бъдат извършени в технологични институти, болници, общински съвети и предприятия, а 25 официални разследвания ще бъдат проведени срещу държавни служители във финансовите служби. (Елефтеротипия - 03/08/10; АНА-МПА, СКАИ - 02/08/10)
