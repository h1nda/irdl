Полша обеща да подкрепи процеса на евроатлантическа интеграция на Македония 
					07/04/2006
					 
						ВАРШАВА, Полша -- В четвъртък (6 април), по време на среща с колегата си от Македония Илинка Митрева, полският външен министър Стефан Мелер каза, че страната му напълно подкрепя процеса на присъединяване на Македония към ЕС и НАТО. Мелер добави, че Полша е твърд привърженик на процеса на разширяване, който според него ще продължи, докато всички балкански страни бъдат приети за членове. След срещата си двамата външни министри подписаха двустранни споразумения за социалното осигуряване и за реадмисия. Подписването на споразумения за реадмисия със страните членки на ЕС е предварително условие за либерализиране на визовия режим. (МИА, Макфакс - 06/04/06)
