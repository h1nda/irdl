Новите председатели на Босна и Херцеговина положиха клетва 
					07/11/2006
					 
						САРАЕВО, Босна и Херцеговина (БиХ) -- Тримата членове на колективното председателство положиха клетва в понеделник (6 ноември), пет седмици след датата на изборите. Сърбинът Небойша Радманович от Независимите социалдемократи, мюсюлманинът Харис Силайджич от Партията за Босна и хърватинът Желко Комшич от Социалдемократическата партия ще се редуват на поста председател на Председателството през следващите четири години. Радманович ще заема първи поста в продължение на осем месеца. Той призова за решителни стъпки, които да позволят на БиХ да върви напред по пътя към евроатлантическа интеграция и икономическо развитие. (Dnevni avaz, Nezavisne novine - 07/11/06; AFP, AP, dpa, RTRS - 06/11/06)
