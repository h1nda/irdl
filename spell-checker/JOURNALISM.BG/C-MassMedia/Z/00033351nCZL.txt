Албанското правителство и опозиционни лидери ще се срещнат в кабинета на Топи
					09/02/2010
					 
						ТИРАНА, Албания -- Президентът Бамир Топи ще бъде домакин на среща между министър-председателя Сали Бериша и опозиционния лидер Еди Рама в събота (13 февруари). И двамата заявиха, че ще участват в срещата. Топи пое посредничеството в опит да бъде сложен край на бойкота на парламента от страна на СП, който започна през септември. СП настоява, че няма да се завърне в парламента, докато не бъдат разследвани предполагаемите манипулации на общите избори от юни 2009 г. Бойкотът пречи за свързаните с ЕС реформи, което накара Съвета на Европа да излезе с резолюция по политическата криза. (Лаймифундит, Топ Ченъл, Balkan Web, Клан, Шекули - 08/02/10)
