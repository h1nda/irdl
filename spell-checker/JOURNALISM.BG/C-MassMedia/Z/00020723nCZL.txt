Делегация на Конгреса на САЩ посети Македония 
					22/11/2006
					 
						СКОПИЕ, Македония -- Във вторник (21 ноември) делегация на Камарата на представителите на САЩ посети Скопие и се срещна с депутати и с президента Бранко Цървенковски. Той ги запозна с напредъка в реформите, свързани с интеграцията в НАТО и ЕС, като подчерта, че усилията ще бъдат удвоени в ключови области, като съдебната реформа, държавната администрация и корупцията, борбата с организираната престъпност и изпълнението на Охридското мирно споразумение. Американските законодатели похвалиха демократичните промени в Македония и благодариха на страната за приноса й към мироподдържащите усилия в Ирак и Афганистан. 
						Също във вторник македонският външен министър Антонио Милошоски продължи посещението си в Брюксел, където се срещна с депутати от Европейския парламент. Той подчерта, че 2008 г. трябва да бъде срокът за започване на присъединителни преговори между Македония и ЕС. (MИA, Макфакс - 21/11/06)
