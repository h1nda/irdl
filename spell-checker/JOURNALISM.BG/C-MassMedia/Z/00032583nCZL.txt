Атина бе домакин на среща на ОССЕ
					02/12/2009
					 
						АТИНА, Гърция -- 17-ата среща на Съвета на министрите от ОССЕ приключи успешно работата си в Атина във вторник (1 декември). Гръцкият президент Каролос Папуляс откри форума във вторник, подчертавайки важността и потенциала за укрепване на мирното сътрудничество и общите цели на страните членки. Обсъжданията бяха фокусирани върху бъдещето на европейската сигурност. Над 40 външни министри участваха в събитието, което се разглежда като тест за ефективността на ОССЕ. В исторически план вземането на решения винаги е било бавен процес, тъй като всичките 56 страни членки трябва да се съгласят единодушно по всеки аспект на политиката. На среща в Корфу по-рано тази година Гърция, която е настоящият ротационен председател на ОССЕ, предложи нова рамка на сигурността, чрез която да се изгради сътрудничество с НАТО, ЕС и други организации. (АНА-МПА, Танюг, Синхуа, АФП - 01/12/09)
