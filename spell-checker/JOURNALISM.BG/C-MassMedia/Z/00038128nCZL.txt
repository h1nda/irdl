Според доклад повечето балкански страни са свили разходите си за отбрана през 2010 г.
					11/04/2011
					
						СТОКХОЛМ, Швеция -- Почти всички балкански страни са намалили военните си разходи миналата година, според годишния доклад за 2010 г. за световните разходи за отбрана, публикуван в понеделник (11 април) от Стокхолмския международен институт за изследване на мира (СИПРИ). България е начело в списъка на съкратилите разходите си, с 28-процентно намаление в сравнение с 2009 г. Други държави със значителни съкращения са Албания и Гърция, където военните разходи са намалени с повече от 10 %. Слабо повишаване е отчетено в Кипър и Черна гора. Междувременно в Турция разходите за отбрана са нараснали в местна валута (турски лири) и като процент от БВП, но са били по-ниски, изчислени в щатски долари. (Уебсайт на СИПРИ - 11/04/11)
