Германският канцлер подкрепи религиозния диалог по време на посещението си в Истанбул
					08/10/2006
					 
						ИСТАНБУЛ, Турция -- Германският канцлер Ангела Меркел изрази подкрепата си за диалог между политици и всички религии по време на срещата си в петък (6 октомври) с мюсюлмански, православни и еврейски религиозни лидери в Истанбул. Разговорите се проведоха в края на нейното двудневно официално посещение в Турция. Същия ден тя и нейният турски колега Реджеп Тайип Ердоган участваха в германо-турски бизнес форум. В обръщението си към форума Меркел отново заяви, че ЕС ще спази обещанията си и че няма да бъдат поставени нови условия за кандидатурата на Турция за члество в ЕС. Тя добави обаче, че Турция трябва да изпълни задълженията си, произтичащи с продължения през 2005 г. митнически съюз, включително и по отношение на Кипър. 
						В събота след завръщането си в Берлин Меркел заяви, че макар че присъединителните преговори с Турция и Хърватия са в ход, блокът не може да приеме други страни след България и Румъния "в обозримото бъдеще". Германия трябва да поеме председателството на ЕС на ротационен принцип на 1 януари. (AФП - 08/10/05; Заман, Джихан, AНА-MПА, ЮПИ, Синхуа - 07/10/06)
