Шварц-Шилинг заяви, че напредъкът на реформите в БиХ е ключ към облекчаване на визовия режим с ЕС 
					13/09/2006
					 
						САРАЕВО, Босна и Херцеговина (БиХ) -- Напредъкът в прилагането на изискваните реформи и сътрудничеството с Трибунала на ООН за военни престъпления са основните условия за облекчаване на визовия режим на БиХ с ЕС, заяви във вторник (12 септември) върховният представител Кристиан Шварц-Шилинг. В слово по време на кръгла маса по въпросите на визовия режим, организирана от НПО в Сараево, той заяви, че работата по посока на безвизово бъдеще е приоритет от първостепенна важност за него. Той добави, че сред другите висящи въпроси са преструктурирането на полицейския сектор, приемането на мерки за регулиране на разрешенията за пребиваване, подготовката за въвеждане на новите биометрични паспорти и засилването на граничния контрол. (Източници на СВП, РТРС - 12/09/06)
