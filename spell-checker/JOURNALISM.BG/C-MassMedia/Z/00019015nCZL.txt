Йозкок потвърди отново подкрепата на Турция за кандидатурата на Албания за членство в НАТО
					22/06/2006
					 
						АНКАРА, Турция -- Началник-щабът на турската армия, генерал Хилми Йозкок, потвърди отново подкрепата на страната си за кандидатурата на Албания за членство в НАТО по време на посещението си в Тирана в сряда (21 юни). Основни теми на разговорите му с албанския президент Алфред Мойсиу и с премиера Сали Бериша бяха двустранното сътрудничество в областта на отбраната и ангажиментът на двете страни към запазването на мира, стабилността и сигурността в региона. 
						Други новини -- 14-ото заседание на Консултативната група ЕС-Албания се проведе в Брюксел във вторник. Дискусиите се съсредоточиха върху избирателната реформа, реституцията на собствеността и компенсациите, свободата на словото, човешките права и правата и малцинствата. (Албейниън Нюз - 22/06/06; Уеб сайт на албанския президент - 21/06/06)
