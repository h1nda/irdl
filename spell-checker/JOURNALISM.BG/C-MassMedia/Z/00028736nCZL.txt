Правителството на Косово и ЮЛЕКС са доволни от началото на мисията
					18/12/2008
					 
						ПРИЩИНА, Косово -- Първата седмица от разполагането на ЮЛЕКС бе успешна, единодушни бяха в сряда (17 декември) шефът на мисията Ив дьо Кермабон и заместник-премиерът Хайредин Кучи. Кучи заяви, че разполагането е важно за налагане на върховенството на закона, особено в доминираните от сърби северни райони на Косово.
						Междувременно в четвъртък „Хюмън Райтс Уоч” призова ЮЛЕКС незабавно да разследва случаите на етнически мотивирани престъпления и престъпления, извършени по време на конфликта в Косово. В писмо до Дьо Кермабон организацията пише, че мисията на ЕС трябва да изготви стратегия, чийто приоритет да бъдат най-важните дела. Тя посочи конкретно онези, свързани с бунтовете през март 2004 г., и свързаните с военни престъпления, извършени по време на конфликта, завършил през 1999 г.
						Други новини -- Председателят на Военния комитет НАТО, адмирал Джампаоло ди Паола, каза в сряда, че НАТО си върши работата по подготовката на създаването на Косовски сили за сигурност (КСС), но че са налице забавящи фактори извън контрола на организацията. „Косовската страна трябва също да свърши своята част от работата. Косовските институции още не са назначили командващ на КСС,” е заявил Ди Паоло, цитиран от всекидневника „Коха Диторе. (Коха Диторе, Експрес, Лайм, Зери, Косова Сот - 18/12/08; РТК, Телеграфи, Кохавижън - 17/12/08)
