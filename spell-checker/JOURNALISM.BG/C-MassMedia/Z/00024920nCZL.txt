Румъния избягна санкциите на ЕС
					19/12/2007
					 
						БРЮКСЕЛ, Белгия -- ЕС обяви във вторник (18 декември), че е решил да не орязва помощите за селското стопанство на Румъния с 25 % през 2008 г. Европейската комисия бе дала на страната срок до средата на декември да подобри своята система за отчетност във връзка със селскостопанските субсидии от ЕС. Основният проблем беше свързан с програмното осигуряване, използвано за следене на разходите и предотвратяване на измамите. Независими одитори от "Делойт" потвърдиха, че румънското правителство е решило всички проблеми. (АП, Томсън Файненшъл, Ромпрес, Медиафакс, АФП, Hotnews.ro - 18/12/07)
