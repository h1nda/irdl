Русия увери сръбските лидери в подкрепата си по въпроса за суверенитета над Косово
					26/02/2008
					 
						БЕЛГРАД, Сърбия -- Руският вицепремиер Дмитрий Медведев увери сръбските лидери в понеделник (25 февруари), че няма да има промяна в подкрепата на Москва по въпроса за суверенитета на Сърбия над Косово. Медведев се смята за вероятен наследник на Владимир Путин. Заедно с външния министър Сергей Лавров те са първите официални представители на чужда държава, които посещават Белград след едностранното обявяване на независимост от Косово на 17 февруари, за да се срещнат с президента Борис Тадич и премиера Воислав Кощуница. Москва заяви, че решението на Косово ще застраши регионалната сигурност и ще има сериозни последствия за глобалната политика.
						Кощуница заяви пред руските представители, че Белград планира да продължи да управлява частите от Косово, където живеят сърби и други неалбанци. "Сърбия ще направи всичко възможно да наложи юрисдикцията и държавните си прерогативи на всички лоялни граждани в Косово," каза той. Той също така отхвърли възможността Сърбия да нормализира отношенията си със страните, признали независимостта на Косово.
						В Белград руските представители се срещнаха и с премиера на Република Сръбска Милорад Додик. Те обсъдиха последните политически събития и говориха за необходимото според тях детайлизиране на Дейтънското мирно споразумение и процеса за вземане на решения в БиХ. Освен това те разговаряха и за засилване на икономичесото сътрудичество. (Блиц, Данас, Политика - 26/02/08; Бета, Б92, Танюг, Ройтерс, АФТ - 25/02/08)
