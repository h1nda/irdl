ЕС се стреми да осигури единство по проблема за Косово
					07/09/2007
					 
						БРЮКСЕЛ, Белгия -- Външните министри на ЕС започнаха двудневна среща в Португалия в петък (7 септември), за да обсъдят множество въпроси, включително и общо становище за бъдещето на Косово. Съществуват опасения, че ако сегашният кръг от преговори между Белград и Прищина завърши без резултат и Косово обяви едностранно независимост, някои страни-членки на ЕС ще признаят независимата държава, докато други няма да го направят. Това ще предотврати започването на най-амбициозната мисия на ЕС досега - поемането на функциите на ООН в Косово. Шефът по сигурността на ЕС Хавиер Солана заяви, че Косово е европейски проблем и трябва да бъде решен от европейците. 
						В четвъртък властите на Белград и Прищина получиха официални покани за следващата среща на международната "тройка" за Косово. Съобщава се, че сръбската делегация ще се срещне с членовете на "тройката" в Лондон на 18 септември, а екипът на косовските албанци - на следващия ден. (Шекули, Коха Йоне, Шчип, Панорама - 07/09/07; AФП, Би Би Си, ЮПИ, Синхуа, Интърнешънъл Хералд Трибюн, Болкънуеб, Топ-Ченъл, Уебсайт на албанския премиер, РТС, Танюг, РИА Новости - 06/09/07)
