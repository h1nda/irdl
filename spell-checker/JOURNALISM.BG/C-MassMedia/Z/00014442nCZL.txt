Асоциацията на чуждестранните инвеститори в Хърватия очерта своите приоритети
					04/05/2005
					 
						ЗАГРЕБ, Хърватия -- Новосъздаденият Съвет на чуждестранните инвеститори в Хърватия обяви пироритетите си във вторник (3 май). Председателят на съвета Йорн Педерсен, главен изпълнителен директор на Карлберг-Хърватия, каза, че сред тях са изкореняването на корупцията, изработването на жизнеспособна политика за частния сектор, както и укрепване на ръководството. Педерсен допълни, че чуждестранните инвеститори разглеждат подкрепата на кабинета за местните производители и адаптацията на правната рамка като ключови фактори за подобряване на инвестиционния климат в страната. Съветът, който бе създаден миналия месец, включва осем водещи чуждестранни компании, които вече инвестират в Хърватия. (Хина, ХРТ - 03/05/05)
