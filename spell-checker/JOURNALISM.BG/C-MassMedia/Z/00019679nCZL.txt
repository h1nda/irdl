Турският съвет за сигурност обсъди кризата в Близкия Изток и подкрепи резолюцията на ООН
					22/08/2006
					 
						АНКАРА, Турция -- Националният съвет за сигурност на страната заседава в понеделник (21 август), за да обсъди ситуацията в Близкия Изток и последиците й за Турция и региона. В декларация, оповестена след заседанието, членовете на съвета подкрепиха резолюция 1701 на Съвета за сигурност на ООН, която призовава за прекратяване на военните действия в Близкия Изток. Те отново потвърдиха готовността на Турция да продължи да изпраща хуманитарна помощ в региона. Членовете на съвета обаче не казаха нищо конкретно за възможното разполагане на турски войски като част от ръководените от ООН мироопазващи сили в Ливан. Турция бе казала, че очаква пояснения за мисията. 
						Външният министър Абдула Гюл трябваше да посети Сирия във вторник в рамките на регионалната си обиколка във връзка с кризата в Близкия Изток. Междувременно властите съобщиха, че Турция е заловила няколко пратки с оръжия, предназначени за бойците на "Хизбула" в Ливан. Едната от тях е била в сирийски самолет, другите пет самолета са били ирански. (Заман, Рдаикал - 22/08/06; ЮПИ - 21/08/06)
