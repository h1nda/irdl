Словения предприе стъпки за деблокиране на кандидатурата на Хърватия за ЕС
					16/09/2009
					 
						ЛЮБЛЯНА, Словения -- Във вторник (15 септември) парламентарните комисии по външна политика и по европейските въпроси дадоха зелена светлина за прекратяване на блокирането на присъединителните преговори на Хърватия с ЕС. След часове обсъждане и остри критики от опозицията комисиите одобриха неотдавнашното споразумение между министър-председателя Борут Пахор и колегата му от Хърватия Ядранка Косор за деблокиране на евроинтеграционния процес на Загреб. Швеция, настоящият ротационен председател на ЕС, заяви, че ще свика междуправителствена конференция за възобновяване на присъединителните преговори с Хърватия на 2 октомври. Отделно заседание ще бъде посветено на отдавнашния граничен спор между Хърватия и Словения. (ХРТ, Вечерни Лист, Дневник, ХИНА, Ройтерс - 15/09/09)
