Албания призовава за увеличаване на финансовата помощ от Гърция
29/01/2004
 
ТИРАНА, Албания -- По време на среща в сряда (28 януари) с гръцкия посланик Пантелис Карабасис, албанският финансов министър Арбен Малай призова Гърция да окаже по-голяма финансова подкрепа на албанските компании. Малай даде висока оценка на успешното сътрудничество между двете страни и предоставената помощ до момента. Той добави, че правителството е поело ангажимент да увеличи капацитета си за усвояване на кредитите и поиска от Атина да увеличи отпускането им.
Други новини: Представители на Албания, Косово и ЮНМИК се срещнаха в сряда и се споразумяха да учредят обща комисия за наблюдение върху прилагането на споразумението за свободна търговия между съседните държави. (Кориери, Коха Джоун - 29/01/04; ATA - 28/01/04)
