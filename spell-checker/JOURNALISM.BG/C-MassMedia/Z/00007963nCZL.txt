В Сърбия приключи следствието за убийството на Джинджич
13/08/2003
 
БЕЛГРАД, Сърбия-Черна Гора -- Властите съобщиха във вторник (12 август), че съдебното разследване на убийството през март на премиера Зоран Джинджич е приключило. Вучко Мирчич, магистратът, кой ръководеше следствието, заяви пред репортери, че са били събрани достатъчно доказателства за откриване на наказателно производство срещу заподозрените. Точният брой на лицата, срещу които ще се повдигне обвинение, все още не е известен. Сръбският министър на правосъдието Владан Батич посочи, че първите процеси могат да се очакват през септември или октомври. Според анализатори съдебните дела ще се разглеждат като тест за сръбското правителство и правоприлагащата система в страната. (Б92, Бета - 13/08/03; АФП, Танюг - 12/08/03)
