Джуканович е доволен от първите 100 дни на правителството на Черна гора
24/04/2003
 
ПОДГОРИЦА, Сърбия-Черна гора -- Министър-председателят Мило Джуканович заяви в сряда (23 април), че е доволен от първите 100 дни на своя кабинет. Той подчерта, че всички първоначални задачи са изпълнени. Той посочи икономическия напредък и най-вече двуцифрения ръст на промишленото производство в началото на годината. Той добави, че ще се придържа към ангажимента за хармонизиране на икономическите системи на Сърбия и Черна гора, което е ключово условие за евентуално членство в ЕС. Той призова сръбското правителство и международната общност за съдействие в тази насока. (Танюг, Б92 - 23/04/03)
