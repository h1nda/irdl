Косор призова хърватските профсъюзи да преговарят по трудовото законодателство
					07/06/2010
					 
						ЗАГРЕБ, Хърватия -- Премиерът Ядранка Косор призова в неделя (6 юни) профсъюзите да се върнат за участие в преговорите по промените в законите, свързани с труда. Тя настоя, че предложените изменения биха укрепили -- а не премахнали -- колективното договаряне, давайки на синдикатите шанс да договарят нови условия. Освен това, подчерта тя, икономическата рецесия налага промяна в тези договори. Съгласно предложението, вместо автоматично продължаване на договорите, всички страни ще разполагат с шест месеца за сключване на нови колективни договори след изтичане на срока на сегашните. След този краен срок правата на работниците ще бъдат отменени и ще трябва да се договарят отделно с работодателите. Озрен Матияшевич, председател на асоциацията на профсъюзите, нарече поканата на Косоро за разговори "положителна реакция" от страна на правителството и добави, че неговата асоциация ще участва в срещата, насрочена за вторник. (Нова ТВ, Пословни Дневник, ХИНА - 06/06/10)
