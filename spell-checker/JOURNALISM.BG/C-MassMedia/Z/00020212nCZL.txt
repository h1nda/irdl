Имигранти в Гърция провеждат демонстрации и настояват за по-големи права
					08/10/2006
					 
						АТИНА, Гърция -- Имигрантски и антирасистки организации организираха демонстрации в Атина в събота (7 октомври), настоявайки за повече права за децата на имигрантите, родени в Гърция. Те искат свидетелства за раждане за децата и регистрация в гръцките общини, което осигурява по-добри възможности за образование и по-добри условия за живот. Местните медии съобщиха наскоро, че почти 200 000 деца на имигранти в Гърция нямат гражданство и са застрашени от депортиране. 
						Други новини - Детски и начални учители в Гърция решиха в неделя да продължат протестите си четвърта седмица. Те искат повишаване на заплатите с 40 %. От правителството твърдят, че липсва достатъчно финансиране. (Нафтемпорики - 08/10/06; АНА-МПА - 07/10/06)
