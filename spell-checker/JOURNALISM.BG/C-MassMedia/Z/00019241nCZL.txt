Сръбският премиер Кощуница завърши разговорите си с американски ръководители във Вашингтон
					13/07/2006
					 
						ВАШИНГТОН, Съединени щати -- Вицепрезидентът Дик Чейни се срещна в сряда (12 юли) със сръбския премиер Воислав Кощуница, като разговорът се съсредоточи върху двустранните отношения и Косово. Кощуница повтори отново позицията на Белград, че независимостта е неприемлива, определяйки я като "крайна и радикална". В четвъртък той е в Ню Йорк, за да присъства на заседание на Съвета за сигурност на ООН, посветено на Косово.
						Други новини -- Сръбското правителство потвърди в сряда, че е изготвило план за действие за сътрудничество с Трибунала на ООН за военни престъпления. Той ще бъде представен на ЕС следващата седмица. През май, след като Сърбия не успя да арестува обвиняемия Ратко Младич, ЕС бе принуден да блокира преговорите по Споразумението за стабилизация и асоцииране с Белград. (Политика, Блиц - 13/07/06; РТС, Бета - 12/07/06)
