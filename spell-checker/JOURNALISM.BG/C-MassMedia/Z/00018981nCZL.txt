Румънският министър на образованието под натиск да подаде оставка заради разпространение на изпитни тестове
					19/06/2006
					 
						БУКУРЕЩ, Румъния -- Румънският министър на образованието Михаил Хардау бе призован да подаде оставка след скандал, свързан с предоставени копия на изпитни тестове. В събота (17 юни) журналистът от вестник "Адевърул" Флорин Пупаза, като се представил за учител от регионален инспекторат, получил от министерството на образованието конфиденциален комплект копия на теста за националния изпит по история на 22 юни. Националлибералната партия и Демократичният съюз на унгарците призоваха Демократическата партия да смени министъра, който засега отказва да подаде оставка. (Адевърул, Зиуа - 19/06/06)
