Черногорският прокурор за борба с организираната престъпност получава заплахи
					29/01/2007
					 
						ПОДГОРИЦА, Черна гора -- В неделя (28 януари) полицията съобщи, че е повишила мерките за сигурност на Стоянка Радович, специален прокурор за борба с организираната престъпност. Длъжностни лица заявиха, че тя е получила заплахи от разпуснатата "Национална армия за освобождение на Косово". Полицията ще осигури допълнителна защита и на главния прокурор Весна Меденица, както и на председателя на Върховния съд Ратко Вукотич. Информацията за заплахите бе предоставена от международни разузнавателни служби и са свързани с неотдавнашните арести на група етнически албанци, за които се предполага, че са планирали терористични нападения в района на Тузи, на около 20 км от Подгорица, в навечерието на общите избори през 2006 г. (РТС, СРНА - 28/01/07)
