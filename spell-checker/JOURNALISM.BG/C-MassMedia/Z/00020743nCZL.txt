Според Унгария целта на Македония за присъединяване към НАТО през 2008 г. е реалистична 
					24/11/2006
					 
						СКОПИЕ, Македония -- Премиерът Никола Груевски се срещна в четвъртък (23 ноември) с унгарския си колега Ференц Дюрчани, който му каза, че целта на Македония за присъединяване към НАТО през 2008 г. е реалистична. Дюрчани добави обаче, че трябва да се осъществят важни реформи, особено онези, свързани с другата цел на Македония - за присъединяване към ЕС. Държавниците обсъдиха още новите икономически реформи в Македония, особено данъчни намаления и усилията за създаване на свободна търговска зона, която да привлече повече чужди инвестиции.
						Също в четвъртък Македония сформира своя първи полк за специални операции. Новото подразделение е част от стратегията за реформа в отбраната, насочена към изграждане на мобилна и добре обучена професионална армия. (MИA, Макфакс, A1TВ - 23/11/06)
