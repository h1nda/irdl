Турски медиен гигант съобщи, че глобата му е била увеличена
					29/09/2009
					 
						АНКАРА, Турция -- Медийният конгломерат "Доган Яйън" съобщи в понеделник (28 септември), че властите са увеличили сумата на глобата, наложена му за неплатени данъци. Глобата, наложена на 8-и септември, първоначално възлизаше на рекордните 2,5 милиарда долара за неплатени данъци в периода 2005-2007 г. Представител на компанията заяви пред "Ройтерс" в понеделник, че глобата е била увеличена с 29 % на 3,22 милиарда долара и може да бъде увеличена още. "Доган", която контролира повече от половината от турския частен медиен пазар, беше излязла с изявление, че глобата е политически мотивирана. Министър-председателят Реджеп Тайип Ердоган критикува начина, по който медийните издания на Доган отразяват политиката на правителството. (Ройтерс, Файненшъл Таймс - 28/09/09)
