Делова хроника
					28/04/2006
					Преглед на деловите и икономическите новини от Балканите след 21 април.
					(Различни източници - 21/04/06 - 28/04/06)
 
					 
						
Гръцкият министър на развитието Димитрис Сиуфас подписа нов план за развитие на националната енергийна мрежа, в който се предвиждат инвестиции за над 1 млн. евро през следващите четири години. Списъкът на приоритетни проекти включва подводен кабел, свързващ Лаврион със Сирос и други Цикладски острови в Егейско море, както и изграждането на нови подстанции за високо напрежение. 
						"Фич Рейтингс" затвърди кредитния рейтинг на Сърбия на "BB-" със стабилна преспектива, давайки положителна оценка на ръста на БВП и продължаващия процес на приватизация. Като минус бяха посочени растящата инфлация и големият дефицит по текущата сметка. От "Фич" заявиха още, че политическите рискове налагат значителни ограничения върху рейтингите, посочвайки проблема със статута на Косово, черногорския референдум за независимост, проблемите на сръбското сътрудничество с Трибунала на ООН за военни престъпления и съмнителната способност на администрацията на Кощуница да прилага реформите. 
						*** 
						
Aлбански и италиански фирми се срещнаха в Тирана на 24 април, за да обсъдят инвестиции в селското стопанство. Събитието бе организирано съвместно от албанското правителство и "Ротари клуб" в Тирана. Централна тема на дискусиите бяха възможностите за отглеждане на маслини и производството и износът на петролни продукти. 
						*** 
						Ръстът на промишленото производство в Хърватия спадна от 7,3 % в годишно изражение през февруари на 6 % през март, съгласно официалната статистика. Спадът е бил отчетен във всички основни сектори, в т. ч. в минната и преработвателната промишленост. 
						*** 
						
Българският брутен външен дълг спадна с 19 млн. евро през февруари и достигна 14,3 милиарда евро -- 60,5 % от прогнозния БВП. Основна причина за спада бе намаляването на публичния външен дълг със 127 млн. евро през февруари до 4,76 милиарда евро. 
						*** 
						
Mакедонската "ИК Банка" обяви началото на нова кредитна програма за 5 млн. евро за малки предприятия, както и друга програма за 5 млн. евро за жилищни заеми, с финансиране, осигурено от Европейския фонд за Югоизточна Европа. Заеми до 100 000 евро със срок на изплащане 15 години и годишна лихва от 8,5 % ще бъдат отпускани на закупилите жилища по двете програми. Малките фирми ще се ползват и от едногодишен гратисен период. 
						*** 
						Безработицата в Турция нарасна от 11,2 % през декември 2005 г. на 11,8 % през януари 2006 г. Процентът на безработните през януари е бил с 0,3 пункта по-висок, отколкото през същия месец на 2005 г. Статистическите данни сочат също, че броят на заетите в страната е спаднал от 24 милиона души през декември на 23,6 милиона души през януари.
