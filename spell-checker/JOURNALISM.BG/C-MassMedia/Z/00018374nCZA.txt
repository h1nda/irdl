Канадски инвеститори се насочват към Югоизточна Европа и Турция
					27/04/2006
					С напредването на реформите и евентуалното членство в ЕС Югоизточна Европа все повече привлича интереса на канадските инвеститори и фирми.
					От Антонела Архин за Southeast European Times – 27/04/06
 
					 
						
(От ляво на дясно) Робърт Лий, финансов директор на "Мидланд Груп", Джонатан Гудман, президент и изпълнителен директор на "Дънди Прешъс Метълс Инк"., Бурак Акташ, регионален представител на Канада за развитието на износа, и Санди Фъргюсън от ЕБВР присъстваха на дискусията. [Антонела Архин]
						Канадските частни инвеститори показват повишен интерес към Югоизточна Европа и Турция, разглеждайки потенциала на региона като нов пазар и врата към други пазари. По време на конференция в Торонто миналия месец членове на деловите среди, инвеститори и експерти по региона разискваха опита на водещите канадски компании, които вече развиват дейност в региона, подчертавайки дълбоките социално-икономически промени, които се изършват в момента там. 
						Целта за членство в ЕС е движещата сила зад много от тези промени, заяви Линда Макдоналд, директор на секцията за търговски връзки с Европа в Отдела за международна търговия към канадското външно министерство. Две страни -- България и Румъния -- вече са пред прага на членството в ЕС, като датата на присъединяването им е определена за 1 януари 2007 г. Хърватия и Турция провеждат преговори, а Македония е официален кандидат за членство. С внимателно планиране и стратегически подбор на партньори канадските компании могат да извлекат ползи, каза Макдоналд.
						С квалифицирана работна ръка и инвестиционни възможности в области, като телекомуникациите и информационните технологии, туризма, минната промишленост, енергетиката, строителството, здравеопазването и селското стопанство, регионът предлага богати възможности, отбелязаха участниците в конферецнията. С развитието на по-благорпиятен инвестиционен климат компаниите ще бъдат все по-склонни да проучват възможностите. 
						Според Иван Вейвода, изпълнителен директор на Балканския тръст за демокрация към Германският фонд "Маршал" на САЩ, страните от региона започват да настигат други членове на Централноевропейската инициатива (ЦЕИ). Създаването на икономически възможности е необходимо, за да могат хората реално да почувстват предимствата на демокрацията, каза той. 
						Конференцията "Бизнесстратегии в разширяващия се ЕС: възможности в Югоизточна Европа и Турция" бе организирана съвместно от Центъра за межуднародни проучвания "Мунк" към Университета в Торонто и Канадско-турския бизнессъвет. Тя привлече 110 участници, в т. ч. водещи канадски частни инвеститори със значителен опит в региона. 
						През последното десетилетие двустранната търговия между Канада и Турция, която е 17-ата по големина икономика в света, се е увеличила повече от трикратно. През 2004 г. тя възлизаше на 975 млн. щатски долара, с износ от Канада на стойност 365 млн. щатски долара и внос от Турция за 610 млн. щатски долара. Преките канадски инвестиции в Турция сега се изчисляват на повече от 766 млн. щатски долара.
