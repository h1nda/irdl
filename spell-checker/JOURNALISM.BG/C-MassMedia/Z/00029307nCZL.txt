Кюрди демонстрират по случай годишнина от арестуването на Абдула Очалан
					15/02/2009
					 
						АНКАРА, Турция -- Полицията използва сълзотворен газ, палки и водни оръдия в събота (14 февруари), за да разпръсне демонстрация на кюрди в Югоизточна Турция, организирана по случай десетата годишнина от арестуването на лидера на кюрдските бунтовници Абдула Очалан. Около 2000 души, включително двама кюрдски законодатели и местни пилитици се събраха в град Батман. Подобни митинги бяха организирани и в други градове, включително Истанбул и Мерсин, както и пред централата на Съвета на Европа в Страсбург във Франция.
						Други новини - Външно министерство съобщи в събота, че критичните бележки на израелски генерал за усилията на Турция за уреждане на конфликта в Ивицата Газа са "неприемливи". В петък турските медии цитираха израелския генерал-майор Ави Мизрахи, че турският премиер Реджеп Тайип Ердоган, който остро критикува действията на Израел в Ивицата Газа "трябва първо да погледне себе си в огледалото". Мизрахи обвини Турция, че е унищожавала арменци и е подтискала кюрди. 
						Също в събота звукова бомба избухна пред офиса на управляващата Партия на справедливостта и развитието (ПСР) в кватрал Есенлер в Истанбул. Бомбата нанесе имуществени щети, но ранени няма. (Би Би Си, AП, Си Ен Ен Търк, БТА - 14/02/09, Заман, Сабах - 15/02/09; AФП, Хюриет, Си Ен Ен, Ройтерс - 14/02/09)
