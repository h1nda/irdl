Външният министър на БиХ очаква скоро да бъдат установени дипломатически отношения с Черна гора
					11/09/2006
					 
						БАНЯ ЛУКА, Босна и Херцеговина (БиХ) -- Външният министър Младен Иванич обяви в неделя (10 септември), че БиХ ще установи официални дипломатически отношения с Черна гора много скоро. Той заяви пред репортери в Баня Лука, че двустранното споразумение за установяване на дипломатически отношения е изготвено и че сега предстои двете страни да насрочат дата за подписването му. Веднага щом документът бъде подписан, БиХ ще разкрие посолство в Подгорица, каза той. (НТВ Хаят, РТРС - 10/09/06)
