Румъния приема по-строги правила за осиновяване
16/04/2004
 
БУКУРЕЩ, Румъния -- Парламентът прие в четвъртък (15 април) законопроект, с който се налагат по-строги правила за осиновяване на деца. Правителството заяви, че измененията са направени в съответствие с международните конвенции. Новото законодателство предвижда отделни процедури за осиновяванията в страната и извън нея, като дава превес на първите.
Други новини: Румъния и Сърбия-Черна гора се договориха в четвъртък да удължат съществуващия визов режим до 1 юли. Междувременно те ще работят върху ново визово споразумение. (Медиафакс, Ромпрес - 15/04/04)
