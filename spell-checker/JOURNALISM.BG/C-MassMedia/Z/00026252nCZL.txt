САЩ проявява загриженост относно корупцията в правораздавателните агенции в България
					25/04/2008
					 
						СОФИЯ, България -- Американското правителство проявява все по-голяма загриженост по отношение на корупцията в българските правораздавателни агенции, се казва в доклад на Министерството на правосъдието на САЩ. Българските медии цитират абзаци от него в четвъртък (24 април), в които се казва, че ФБР и американските тайни служби се въздържат да споделят информация със своите български колеги, тъй като се страхуват, че тя може да бъде предадена на организираната престъпност, което би доказало дълбоко вкоренена корупция в правителството.
						Американският посланик в България Джон Байерли признава в петъчния брой на в. "Труд", че съществува "неохота" за обмен на информация с полицейските власти. Той обаче подчерта, че сътрудничеството с новосъздадената Агенция за национална сигурност е много добро. (Tруд, БГНЕС, бТВ - 25/04/08)
