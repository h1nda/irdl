Върховният представител Лайчак отново потвърди ангажимента си към укрепването на системата на наказателното правораздаване в БиХ
					18/07/2007
					 
						САРАЕВО, Босна и Херцеговина (БиХ) -- Във вторник (17 юли) върховният представител в БиХ Мирослав Лайчак се срещна председателя на Държавния съд на БиХ Меджида Крешо и й благодари за оказаното съдействие миналата седмица, благодарение на което Лайчак успя да наложи мерки срещу заподозрените във военни престъпления, които продължават да се укриват. Лайчак каза, че укрепването на системата на наказателното правораздаване и стратегията на БиХ за разглеждане на дела за военни престъпления са сред неговите приоритети. Новите мерки бяха наложени срещу 93 лица, заподозрени, че помагат на укриващите се от правосъдието за да избегнат залавяне. Това принуди Слободан Жуплянин, близък роднина на укриващия се Стоян Жуплянин, да подаде оставка от поста председател на Външнотърговската камара на БиХ, въпреки че самият той отрича да е извършил нещо нередно. (Независне Новине - 18/07/07; Уебсайт на СВП, РТРС - 17/07/07)
