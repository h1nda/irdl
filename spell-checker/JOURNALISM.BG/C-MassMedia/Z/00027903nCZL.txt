България, Румъния и Сърбия ще си сътрудничат в борбата срещу организираната престъпност
					30/09/2008
					 
						БЕЛГРАД, Сърбия -- В понеделник (29 септември) България, Румъния и Сърбия подписаха споразумение за сътрудничество в борбата срещу организираната престъпност. Сръбският вътрешен министър Ивица Дачич, българският -- Михаил Миков и румънският -- Кристиан Давид парафираха документа. Един от основните проблеми в региона е контрабандата на цигари, каза Дачич, който беше домакин на церемонията по подписването. През първите осем месеца на настоящата година митничарите са заловили около 13 000 кашона цигари на българо-сръбската граница. Документът, подписан в понеделник, отбелязва началото на процедурите по улесняване на формалностите за пресичане на границата от жителите на граничните райони. Трите страни ще участват в антитерористично учение в Сърбия, което ще симулира нападение срещу водноелектрическа централа. Документът предвижда също така сътрудничество и взаимопомощ при справяне с природни бедствия. (БНР, Уебсайт на българското вътрешно министерство, Фокус, РТС - 29/09/08)
