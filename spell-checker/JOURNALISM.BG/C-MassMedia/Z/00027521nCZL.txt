Турската полиция идентифицира предполагаемия организатор на атентата в Мерсин
					25/08/2008
					 
						АНКАРА, Турция -- Полицията потвърди в неделя (24 август) самоличността на мъжа, за когото се предполага, че е извършил бомбения атентат в Мерсин на 19 август, при който бяха ранени 13 полицейски служители. Предполага се, че заподозреният, идентифициран като Мюслюм Гюнешоглу, на 28 г., има връзки с терористичната група „Соколи за свободата на Кюрдистан”.
						Междувременно „Си Ен Ен Търк” предаде, че група членове на терористичната Кюрдска работническа партия са нападнали късно в събота с базуки полицейско управление в югоизточната провинция Сиирт. Властите не са съобщили за жертви. (Търкиш Дейли Нюз - 25/08/08; Си Ен Ен Търк, Хюриет - 24/08/08)
