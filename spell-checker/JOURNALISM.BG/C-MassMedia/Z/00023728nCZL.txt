Лайчак с ново предложение за реформата в полицията на БиХ
					30/08/2007
					 
						САРАЕВО, Босна и Херцеговина (БиХ) -- Върховният представител Мирослав Лайчак предложи нова концепция за реформата в полицията по време на среща в сряда (29 август) с четирима водещи политици - Харис Силайджич от ПБиХ, Небойша Радманович от СНСД и членовете на ПДП Драган Чович и Младен Иванич. Според съобщенията Лайчак е разговарял с всеки политик поотделно. Той е отказал да огласи публично подробности поради опасения, че спекулации в медиите могат да затруднят преговорите. 
						Четиримата политици също отказаха коментар, като заявиха, че имат нужда от няколко дни, за да проучат петте страници на предложението. В четвъртък Лайчак ще се срещне с лидерите на ПДД, ХДС 1990 и СДП. Реформата в полицията е предварително условие за започване на преговори по Споразумение за стабилизация и асоцииране в ЕС. (Дневни Аваз, Независне Новине - 30/08/07; РТРС - 29/08/07)
