Лидерът на „Ветевендосе” Курти се изплъзна от арест в Косово 
					27/04/2010
					 
						ПРИЩИНА, Косово -- В понеделник (26 април) полицията не успя да арестува лидера на движението „Ветевендосе” ("Самоопределение") Албин Курти, въпреки че той е бил засечен на погребение в Прищина. След церемонията специална полицейска част е устроила кордон, за да го арестува, но активисти на движението са им попречили, при което са били ранени 12 души. Курти трябва да отговаря по обвинения във връзка с протест през февруари 2007 г., прераснал в насилие, при което загинаха двама демонстранти, а десетки други бяха ранени. Делото срещу него беше отлагано осем пъти поради неявяването му на заседанията на съда в знак на протест срещу международните мисии, които не признават независимостта на Косово. (Зери, Косова Сот, Експрес, Коха Диторе - 27/04/10; Кохавижън, Клан Косова - 26/04/10)
