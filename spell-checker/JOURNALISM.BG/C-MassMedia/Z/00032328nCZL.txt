Гръцките докери прекратиха стачката си
					11/11/2009
					 
						АТИНА, Гърция -- Докерите в най-голямото пристанище на страната, Пирея, решиха късно вечерта във вторник (10 ноември) да прекратят стачката си, която започна на 1 октомври, ден след като китайската компания "Коско" трябваше да поеме 35-годишна концесия за пристанището по силата на споразумение, подписано миналата година. Решението дойде, след като съд в Пирея излезе с решение, че искането за замразяване на концесионния договор с "Коско" е незаконно, при положение че няма риск за загуба на работни места.
						Други новини -- Група от около 15 маскирани анархисти вилня в центъра на Атина във вторник. Анархистите, каращи мотоциклети, изпочупиха витрините на банков офис, бюро за обмен на валута и бар в квартал Екзархия. Всички са успели да избягат. (Етнос, АФП - 11/11/09; АФП , АП - 10/11/09)
