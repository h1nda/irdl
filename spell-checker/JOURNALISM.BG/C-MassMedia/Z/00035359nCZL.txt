Караджич поиска да му бъдат предоставени документи от Хърватия
					20/07/2010
					 
						ХАГА, Холандия -- Бившият босненски сръбски лидер Радован Караджич е изпратил писмо до хърватското правителство, търсейки сътрудничество във връзка с документи, свързани с контрабандата на оръжие по време на босненския конфликт от 1992-1995 г., съобщи в понеделник (19 юли) Трибуналът на ООН за военни престъпления. Караджич иска да използва документите като част от защитата си в Хага. Той смята, че наред с хуманитарната помощ ислямски страни са доставяли на Босна и Херцеговина оръжие, част от което е минало контрабандно през Хърватия. Съдът призова хърватските власти да окажат съдействие на Караджич или на неговите юридически съветници. (ХРТ, ХИНА, Нова ТВ - 19/07/10)
