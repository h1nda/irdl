Федерация БиХ представя план за реформи в отбраната
30/09/2003
 
САРАЕВО, БОСНА И Херцеговина (БиХ)-- Министърът на отбраната на Федерация БиХ Мирослав Николич представи конкретни данни за провеждащите се военни реформи в понеделник (29 септември), поставяйки акцент върху икономиите, до които те ще доведат. Съгласно плана за реформи броят на професионалните военонслужещи ще бъде съкратен от 19 000 на 12 000. Чрез някои от икономиите ще се финансират програми за алтернативна заетост на освободения военен персонал. Законодателните промени ще засилят гражданския контрол върху армията в съответствие с препоръките на НАТО и ЕС. (Ослобождение, Независне Новине - 30/09/03; БХ Радио 1 - 29/09/03)
