Започна процес срещу 29 младежи за участие в размириците в Диарбекир
					09/05/2006
					 
						ДИАРБЕКИР, Турция -- Процесът срещу 29 младежи, обвинени в участие в насилията и размириците на етническите кюрди в югоизточния град Диарбекир в края на март, започна в понеделник (8 май). Подсъдимите са обвинени в подкрепа на терористичната Кюрдска работническа партия и нарушаване на турския закон за демонстрациите. По време на посещение в Диарбекир в неделя премиерът Реджеп Тайип Ердоган осъди използването на деца в размириците и отново призова за единство срещу тероризма. (АФП, НТВ, TurkishPress.com - 08/05/06)
