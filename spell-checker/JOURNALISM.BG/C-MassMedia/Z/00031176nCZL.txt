Хърватия отбеляза годишнината от "Операция Буря"
					06/08/2009
					 
						ЗАГРЕБ, Хърватия -- В сряда (5 август) страната отбеляза 14-ата годишнина от военната офанзива, наречена "Операция Буря". Тя сложи край на самопровъзгласилата се "Република Сръбска Краина", която заемаше около една трета от територията на Хърватия през 1995 г. Най-голямата церемония в сряда беше в южния град Книн, на която присъстваха висши представители на правителството, ветерани от войната и граждани.
						Президентът Стипе Месич осъди военновременните жестокости, извършени по време на офанзивата. "Аз осъждам ... без колебание всички престъпления, извършени по време на патриотичната война", каза той. По време на офанзивата бяха убити стотици сръбски цивилни граждани, а други около 200 000 бяха принудени да напуснат региона. (ХРТ, ХИНА, Дневник, Явно, АФП - 05/08/09)
