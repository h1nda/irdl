Полицията на РС претърси домовете на бивш шофьор и на телохранител на Караджич
					20/02/2008
					 
						САРАЕВО, Босна и Херцеговина (БиХ) -- Във вторник (19 февруари) полицията на РС нахлу в домовете на двама близки сподвижници на укриващия се босненски сръбски политически лидер Радован Караджич в опит да научи повече за местонахождението му. Говорителят на полицията на РС Тамара Марич каза, че полицаите са претърсили дома на бившия шофьор на Караджич Сава Регое в централния босненски град Добой, както и дома на неговия бивш бодигард Предраг Благоевич в североизточния град Биелина. Смята се, че и двамата мъже са част от мрежата, подкрепяща Караджич. Полицията е иззела компютри, телефони, компактдискове и други вещи по време на обиска. Караджич, издирван от Трибунала на ООН в Хага, се укрива вече 12 години. (Независне Новине - 20/02/08; РТРС, НТВ Хаят, АП - 19/02/08)
