Черногорският премиер Лукшич подкрепи инициативата РЕКОМ
					29/04/2011
					
						ПОДГОРИЦА, Черна гора - В четвъртък (28 април) министър-председателят Игор Лукшич подписа инициатива, с която се създава РЕКОМ, регионална комисия за търсене и оповестяване на истината за военните престъпления, извършени в бивша Югославия. Той каза, че да се изправиш лице в лице с миналото е най-добрият начин да прегърнеш бъдещето, и изрази надежда, че инициативата ще привлече широка подкрепа. Във вторник коалиция от няколко неправителствени организации започна събирането на подписи в осем града в региона. Кампанията, наречена „Един милион подписа за РЕКОМ”, тече в Белград, Загреб, Сараево, Баня Лука, Любляна, Прищина, Скопие и Подгорица и ще приключи на 6 юни. За два дена организаторите събраха около 9 000 подписа. (РТЧГ, ПЧНЕН, Радио Свободна Европа - 28/04/11)
