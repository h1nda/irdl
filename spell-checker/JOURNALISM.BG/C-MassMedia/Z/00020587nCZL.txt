Генералният секретар на НАТО се очаква в Букурещ следващата седмица 
					10/11/2006
					 
						БУКУРЕЩ, Румъния -- Генералният секретар на НАТО Яп де Хоп Схефер ще посети Букурещ на 16 ноември, заяви в четвъртък (9 ноември) румънското външно министерство. Схефер ще се срещне с президента Траян Бъсеску, с външния министър Михай-Разван Унгуряну и с министъра на отбраната Сорин Фрунзаверде. Очаква се разговорите да се съсредоточат върху румънския принос за постигане на целите на НАТО, участието в мироопазващи мисии, проблемите в Западните Балкани, обстановката в Афганистан и предстоящата среща на върха на НАТО в Рига. 
						Също в четвъртък постоянните канцеларии на Камарата на депутатите и на Сената приеха решение, което предвижда румънските членове на Европейския парламент (ЕП) да могат временно да запазват местата си в румънския парламент, след като страната се присъедини към ЕС. До 28 ноември парламентарните партии трябва да представят списък на членовете на ЕП и евентуални промени в състава на техните делегации. (Ромпрес, Медиафакс - 09/11/06)
