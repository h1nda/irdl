Македонското правителство приема проектозакон за събиране на незаконното оръжие
30/04/2003
 
СКОПИЕ, Македония -- Правителството одобри проектозакон във вторник (29 април) за доброволното предаване на незаконно оръжие, бойна техника и боеприпаси. Кампанията за събиране на оръжието ще започне в края на юни и ще продължи 45 дни. Оръжието ще бъде унищожено в рамките на три месеца след края на операцията. Притежателите на такова оръжие ще имат възможност да подадат молба за издаване на законни разрешения. Кабинетът гарантира, че всеки, който реши да предаде доброволно своето оръжие, няма да бъдат обект на наказателно преследване.
Други новини: във вторник правителството призна, че съществува проблем с раздутия щат в публичния сектор и подсказа, че е готово да предприеме необходимите реформи. Понастоящем 128,000 души работят в публичната администрация; анализаторите изтъкват, че в страна с размерите на Македония броят им следва да бъде между 50,000 и 60,000. (А1 ТВ - 29/04/03)
