Румъния обеща да приложи мерките за строги икономии 
					27/05/2010
					 
						БУКУРЕЩ, Румъния -- Министър-председателят Емил Бок каза в сряда (26 май), че неговото правителство няма намерение да се отказва от приетите мерки за строги икономии въпреки противопоставянето от страна на обществеността и вота на доверие, планиран за следващата седмица. Мерките предвиждат съкращаване на заплатите в публичния сектор с 25 % и намаляване на пенсиите с 15 %. Решението да се предприемат тези мерки беше официално заявено в писмо за намеренията, изпратено до МВФ късно вечерта в сряда. Профсъюзите реагираха, като заплашиха с общонационални протести. Трите най-големи профсъюза в страната заявиха, че най-малко 400 000 учители, служители в държавната администрация и в сферата на здравеопазването ще напуснат работните си места в понеделник, ако парламентът одобри тежките мерки за затягане на коланите. (Ройтерс, ДПА, Медиафакс - 26/05/10)
