България евакуира дипломатите си в Ирак
07/03/2003
 
СОФИЯ, България -- Правителството реши да евакуира спешно дипломатическите си представители от Ирак. В четвъртък (6 март) от външно министерство съобщиха, че ще започнат прехвърляне на персонала в съседните страни, с оглед позицията на България за Ирак и готовността й да подкрепи евентуална военна операция. Също в четвъртък вътрешният министър Георги Петканов заяви, че са взети повишени предохранителни мерки на летище Сарафово, където правителството разреши разполагането на американски военни части за евентуален удар срещу Ирак. (Труд, БНТ, Монитор, 24 часа, Пари - 07/03/03)
