Полицията на БиХ арестува 56 души, заподозрени във връзки с международна мрежа за трафик на наркотици
					31/08/2008
					 
						САРАЕВО, Босна и Херцеговина (БиХ) -- Общо 56 заподозрени в незаконна търговия с наркотици бяха арестувани в мащабна полицейска операция миналата седмица, съобщиха местните медии в петък (29 август). Заподозрените във връзки с международна мрежа за трафик на наркотици бяха задържани в най-голямата операция от този вид в БиХ. Били са конфискувани 63 кг марихуана. Ръководителят на полицейската мисия на ЕС в БиХ бригаден генерал Винченцо Копола заяви в петък, че резултатите са удар върху международната мрежа за трафик на наркотици и победа в борбата срещу организираната престъпност в региона. (Taнюг, МИА, Уебсайт на полицейската мисия на ЕС - 29/08/08)
