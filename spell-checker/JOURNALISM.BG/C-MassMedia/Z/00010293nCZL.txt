Конституционният съд на БиХ нареди смяна на имената на градове
28/03/2004
 
САРАЕВО, Босна и Херцеговина (БиХ) -- Конституционният съд на БиХ постанови в петък (26 март), че 13 града в Република Сръбска (РС) трябва да сменят имената си, за да премахнат думата "сръбски". В списъка са включени Сръбски Брод, Сръбско Горажде, Сръбски Сански и Сръбско Сараево. Думата "сръбски" бе добавена към имената на градовете по време на войната през 1992-1995 г. Председателят на конституционния съд Мато Тадич каза пред репортери, че решението е взето с цел спиране на дискриминацията на мюсюлманите и хърватите в РС.
Също в петък босненско-сръбските власти обявиха, че са уволнили началника на полицията на Орахова поради провала му да предотврати бомбеното нападение срещу местна джамия. Правителството в Баня Лука прие строги мерки за сигурност около различните институции след избухването на междуетнически насилия в Косово.
В други новини, администраторът в Бръчко Сюзън Джонсън издаде нареждане в петък за промяна на статута на областта Бръчко в БиХ. Решението за предимно техническите промени бе взето след консултации с временното събрание и полицията на областта. (АФП, Бюлетин за печата на СВП - 26/03/04)
