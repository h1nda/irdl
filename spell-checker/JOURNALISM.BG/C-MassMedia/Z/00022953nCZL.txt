Датският министър на отбраната и командващият на КФОР разговаряха в Прищина
					19/06/2007
					 
						ПРИЩИНА, Косово, Сърбия -- В понеделник (18 юни) датският министър на отбраната Сьорен Гаде прекара един ден в Косово и се срещна с командващия на КФОР генерал-лейтенант Роланд Катер, който отново подчерта решимостта на КФОР да осигури спокойна и сигурна обстановка в Косово. Гаде посети и датските части, разположени в Северно Косово. 
						Други новини от понеделник -- Министър-председателят на Косово Агим Чеку изключи нови преговори или промени в предложението на специалния пратеник на ООН Марти Ахтисаари за контролирана независимост. Чеку предупреди, че „всяко забавяне” се отразява на общественото доверие и в местните, и в международните власти. (Блиц - 19/06/07; РСЕ, РТК, Телеграфи, Balkanweb, KosovaLive - 18/06/07)
