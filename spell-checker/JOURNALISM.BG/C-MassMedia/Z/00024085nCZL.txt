Цървенковски каза, че няма сериозни рискове за сигурността в Македония
					02/10/2007
					 
						СКОПИЕ, Македония -- Няма сигнали за сериозни рискове за сигурността или заплахи за териториалната цялост на Македония, каза президентът Бранко Цървенковски в понеделник (1 октомври) в отговор на направени наскоро изявления от сръбския президент Борис Тадич. В четвъртък медиите цитираха думите на Тадич, че няколко избягали затворници от косовски затвори са се укрили в Македония и организират нападения срещу сръбски южни общини. Един от тези затворници, Бурим Баша, е казал в понеделник пред излизащия в Прищина вестник "Експрес", че се укрива в Скопие и няма намерение да се предава. 
						"Тези групи и техните дейности се наблюдават отблизо... (и) не представляват опасност за сигурността," каза Цървенковски. (Макфакс, A1, Експрес, ФоНет - 01/10/07; Би Би Си, Б92, Бета, Танюг - 27/09/07)
