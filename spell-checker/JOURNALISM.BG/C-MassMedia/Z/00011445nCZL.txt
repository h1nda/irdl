Турция празнува сватбата на дъщерята на Ердоган
12/07/2004
 
ИСТАНБУЛ, Турция -- Дъщерята на премиера на Турция Реджеп Тайип Ердоган се омъжи в неделя (11 юли) по време на церемония, на която присъстваха християнски и мюсюлмански лидери и която бе определена от баща й като мост между Запада и ислямския свят. Сред хилядите гости на церемонията бяха кралят на Йордания Абдулах Втори, пакистанският президент генерал Первез Мушараф, гръцкият премиер Костас Караманлис и румънският министър-председател Адриан Настасе. Присъствието на Караманлис бе още един знак за подобрените отношения между Турция и Гърция. "Това е нещо, за което не бих могъл и да мечтая до преди няколко години," цитира думите на Караманлис НТВ. "Това показва, че вършим нещо правилно." (АП - 11/07/04)
