Лайчак: интеграция или изолация е изборът, пред който е изправена БиХ през есента
					07/09/2007
					 
						САРАЕВО, Босна и Херцеговина (БиХ) -- В реч пред парламента в четвъртък (6 септември), Върховният представител на международната общност Мирослав Лайчак заяви, че политиците трябва да изберат дали да поведат БиХ към интеграция в ЕС или към глобална изолация. Той подчерта, че неуспешното преструктуриране на полицията ще остави страната още по-назад от други страни в региона, които се стремят към членство в ЕС. Лайчак добави, че той няма да се колебае да използва правомощията си за финализиране на реформите в полицията, за да бъде спазен крайният срок в края на септември
						След изявлението босненския член на Председателството Харис Силайджич заяви, че е разочарован, че Лайчак не е назовал политиците на Република Сръбска (РС) като пряко отговорни за спирането на реформите. От своя страна премиерът на РС Милорад Додик настоя, че реформата в полицията не е част от Дейтънското споразумение. (Независне Новине, Дневни Аваз - 07/09/07; РТРС, НТВ Хаят, ПБС - 06/09/07)
