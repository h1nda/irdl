Черногорският премиер Мило Джуканович отхвърли критиките на Сърбия във връзка с посещението на Чеку
					08/11/2006
					 
						ПОДГОРИЦА, Черна гора -- Във вторник (7 ноември) оттеглящият се от премиерския пост Мило Джуканович отхвърли критиките на Сърбия във връзка с посещението на косовския премиер Агим Чеку в Подгорица миналата седмица. Официални лица в Белград обвиниха Черна гора, че на практика е признала Косово за независима държава, след като е посрещнала лидера на правителството на провинцията. Джуканович обаче каза, че бъдещият статут на провинцията не е бил обсъждан. "Каквото и да стане с Косово в бъдеще, то граничи с Черна гора," каза той. Джуканович се оттегля от поста премиер в сряда и мястото му ще заеме министърът на правосъдието Желко Щуранович. (AП - 07/11/06)
