Бюлер от КФОР: "Ситуацията в Косово като цяло е стабилна и сигурна"
					28/01/2011
					 
						БРЮКСЕЛ, Белгия -- Командващият на КФОР генерал Ерхард Бюлер заяви в четвъртък (27 януари) пред Военния комитет на НАТО, че като цяло ситуацията в Косово е стабилна и сигурна. Той каза, че КФОР си сътрудничи с ЮЛЕКС и с косовската полиция за постигане на общите им цели. Относно границите той каза, че маркирането на границата с Македония е завършила и че отговорностите за охраната й са прехвърлени успешно от КФОР на косовската полиция. Очертаването на границата с Черна гора може да завърши това лято, каза Бюлер, добавяйки, че КФОР е и ще остане отговорна за административната граница със Сърбия. Откакто ситуацията в Косово се подобри и косовската полиция е подобрила оперативните си възможности, КФОР е успяла да съкрати числеността си според заплануваното, добави генералът. (КЛАН Косова, КТВ, Телеграфи - 27/01/11)
