Назначен е нов началник на данъчната администрация в България
					07/11/2005
					 
						СОФИЯ, България -- Пламен Грозданов бе назначен в петък (4 ноември) за началник на българската данъчна администрация. Той зае поста след овакантяването му от подалия оставка Николай Попов. Грозданов има дългогодишен опит в частния сектор. 
						Други новини -- В неделя Българската социалистическа партия заяви, че ще оспори в съда резултатите от кметските избори в Перник и Пещера, проведени миналия месец. Социалистите твърдят, че изборите са били фалшифицирани. 
						Също в неделя американският посланик в България Джон Р. Байърли призова за по-голяма прозрачност в модернизирането на българската армия. В изявление по бТВ той каза, че процесът трябва да бъде открит и да подлежи на контрол. (Сега - 07/11/05; бТВ - 06/11/05; Медиапул, БНР - 04/11/05)
