ООН прехвърли на косовското правителство предоставянето на транспортни услуги за малцинствата 
					01/09/2006
					 
						ПРИЩИНА, Косово, Сърбия -- В четвъртък (31 август) ЮНМИК официално прехвърли на правителството в Прищина грижата за всички транспортни услуги, предоставяни специално на малцинствата в Косово. Представителят на ЮНМИК Патриша Уеъринг изрази увереността си, че властите в Косово ще изпълнят задълженията си, за да гарантират свобода на придвижването. Транспортните услуги включват ж. п. връзка между Лепосавич и Скопие, както и редица автобусни линии. Това прехвърляне на задължения е част от мерките, предприети от Косово с цел изпълнение на международните стандарти. (Комюнике на ООН - 01/09/06)
