Албания заявява силен ангажимент към реформи и регионално сътрудничество
26/05/2003
 
ТИРАНА, Албания -- В събота (24 май) премиерът Фатос Нано изрази силната ангажираност на своето правителство с хода на реформите по пътя към интеграцията в ЕС. Той направи изказване през срещата на високо равнище на държавите от ЮИЕ, организирана от Световния икономически форум. Албания е решена да засили регионалното сътрудничество, каза Нано и добави, че страната му е подписала и ратифицирала споразумения за свободна търговия с почти всички държави от региона. Ден по-рано президентът Алфред Мойсиу говори на срещата на високо равнище на държавите от Централна Европа в Залцбург, където той обеща подкрепа за процесите на интеграция в ЕС в рамките на региона. (Албейниън Дейли Нюз, АТА - 24/05/03)
