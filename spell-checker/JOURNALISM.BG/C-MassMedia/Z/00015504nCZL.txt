Ашдаун призова правителството на БиХ да назначи нов шеф на граничните служби 
					07/08/2005
					 
						САРАЕВО, Босна и Херцеговина (БиХ) -- Върховният представител Пади Ашдаун призова правителството на БиХ в петък (5 август) да назначи нов началник на държавните гранични служби (ДГС), като предупреди, че тази ключова институция на сигурността не може да бъде оставена дълго време без ръководител. В заявление, публикувано от неговия офис, Ашдаун казва, че ще бъде зле, ако се наложи самият той да реши проблема, като добавя, че няма да се поколебае да направи това при липса на друг изход. Ашдаун подчертава, че неговото решение ще се базира единствено на професионално критерии, а не на етнически. Ръководителят на Агенцията за държавни информация и защита (СИПА) бе назначен от Ашдаун пред няколко месеца. (Източници на СВП, НТВ - 05/08/05)
