Турция иска екстрадицията на арестуван престъпен бос от Австрия
18/07/2004
 
АНКАРА, Турция -- Турският министър на правосъдието Джемил Чичек каза в петък (16 юли), че правителството ще връчи искане за екстрадицията на обвиняемия бос на организираната престъпност Алатин Чакичи, който бе арестуван по-рано тази седмица в Грац, Австрия. Министърът отбеляза, че премахването на смъртното наказание в Турция трябва да разчисти пътя за екстрадицията му. Чакичи бе заловен във Франция през 1998 г. и предаден на Турция, но успя да избяга преди две години, след като бе излежал част от присъдата си. (НТВ, Анадолска агенция - 16/07/04)
