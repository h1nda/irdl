Румънски жандармерийски офицер беше избран на висок пост в ЮЛЕКС 
					26/04/2011
					
						ПРИЩИНА, Косово -- Румънският полковник Мариан Петре беше назначен за ръководител на Отдел „Специална полиция” в рамките на ЮЛЕКС, съобщиха медиите в понеделник (25 април). Това е най-висшият пост в ЮЛЕКС от гледна точка на планирането на мащабите на полицейските операции, се казва в изявление по този повод от румънските министерства на администрацията и вътрешните работи и на външните работи. Румънските полицейски сили имат спорна репутация в Косово поради инцидент през февруари 2007 г. Срещу двама румънски полицейски служители от ЮНМИК бяха повдигнати обвинения, че са стреляли с гумени куршуми в тълпа протестиращи в Прищина, при което бяха убити двама и ранени 80 души. След това обаче нито ЮНМИК, нито румънските власти потърсиха отговорност от някого от полицаите. (Зъри, Коха Диторе - 26/04/11; Клан Косова, КТВ - 25/04/11)
