НАТО оценява ролята на Албания в региона
					25/03/2005
					 
						БРЮКСЕЛ, Белгия -- Генералният секретар на НАТО Яп де Хоп Схефер се срещна тази седмица с албанския премиер Фатос Нано и призна важната роля, която Тирана играе в региона, гласят съобщения в местната преса от четвъртък (24 март). Нано присъстваше на среща на Съвета на посланиците на НАТО в Брюксел. Де Хоп Схефер заяви, че напредъкът на реформите в сектора на отбраната е солиден и способства за бъдещото членство на Албания в НАТО. Той даде също висока оценка на ролята на Тирана в мироопазващите операции на НАТО.
						Други новини: Албански местни медии предадоха в петък, че Тирана напълно подкрепя новия косовски премиер Байрам Косуми. На свой ред Косуми заяви, че планира скоро да посети Тирана. (Албейниън дейли нюз - 25/03/05)
