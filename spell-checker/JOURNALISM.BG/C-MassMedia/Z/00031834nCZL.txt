Сръбският въздушен превозвач ЮАТ отмени всичките си полети
					01/10/2009
					 
						БЕЛГРАД, Сърбия -- Националният въздушен превозвач "ЮАТ Еъруейс" съобщи в сряда (30 септември), че е отменил всички полети до ново разпореждане поради стачка на компанията за поддръжка на самолетите "ЮАТ Техника". ЮАТ съобщи, че механиците отказват да инспектират самолетите преди полет. "ЮАТ Техника", която има да получава 1,07 милиона евро от ЮАТ, заяви, че е била принудена да спре да плаща на своите 900 служители; заплатите им закъсняват вече с един месец. Министърът на инфраструктурата Милутин Мърконич каза, че неговото министерство преговаря и с двете фирми и се надява въпросът да бъде решен до края на седмицата. (Танюг, РТС, Б92 - 30/09/09)
