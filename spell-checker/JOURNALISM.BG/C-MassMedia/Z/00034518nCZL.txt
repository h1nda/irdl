Гневни румънски фермери блокираха сградата на правителството
					12/05/2010
					 
						БУКУРЕЩ, Румъния -- Хиляди фермери блокираха района около сградата на правителството във вторник (11 май) с искания за оставка на всички служители от министерството на земеделието и аграрното развитие, обвинявайки ги в некомпетентност. Протестиращите пристигнаха с трактори, които паркираха пред сградата на кабинета, искат правителствени субсидии за горивата и водата за поливане, които според тях закъсняват.
						Други новини от вторник -- Петте най-големи профсъюза на страната съобщиха, че планират четири дена на протести пред сградите на правителството и президентството в Букурещ. Те демонстрират срещу „неприемливите мерки”, според профсъюзите, разработени от правителството и от МВФ. Протестите започват в четвъртък.
						Джефри Франкс, ръководител на мисията на МВФ в Румъния, каза във вторник, че Фондът е предложил балансирана комбинация от мерки за достигането на фискалните цели през 2010 г., и добави, че румънските власти са избрали да наблегнат най-вече на намаляването на разходите, а не на увеличаване на данъците. (Котидианул - 12/05/10; АП, Медиафакс - 11/05/10)
