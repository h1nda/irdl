Шливанчанин пледира невинен пред Трибунала в Хага
11/07/2003
 
ХАГА, Холандия -- Веселин Шливанчанин, полковник в сръбската армия, който бе обвинен за убийствата в болницата във Вуковар през 1991 г., пое сам защитата си пред Трибунала на ООН за военните престъпления в четвъртък (10 юли). Той пледира невинен по всичките шест пункта на обвинението и отказа да ползва назначения от съда адвокат. Неговите адвокати не получиха разрешение да се явят на процеса, отчасти защото те не знаят нито един от двата официални езици на съда - френски или английски.
Междувременно в Белград сръбският министър на вътрешните работи Душан Михайлович каза пред репортери в четвъртък, че престъпната група, която извърши атентата срещу премиера Зоран Джинджич, планира нова поредица от убийства, в това число на изтъкнат политик и на полицейски служител. Той съобщи, че членовете на земунския клан са напуснали Сърбия и се укриват на Балканите с помощта на местни мафиотски групировки. (AП, Бета, Танюг, Би Би Си , АФП - 10/07/03)
