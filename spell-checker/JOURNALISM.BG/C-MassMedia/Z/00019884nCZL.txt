Пратеникът на САЩ призова политиците на БиХ да водят конструктивни кампании
					10/09/2006
					 
						САРАЕВО, Босна и Херцеговина (БиХ) -- В няколко интервюта през уикенда посланикът на САЩ в БиХ Дълглас МакЕлхани призова босненските политици да водят конструктивни кампании преди изборите на 1 октомври и да се съсредоточат върху текущите проблеми, вместо да се обръщат към миналото. Той заяви, че националистическите изявления не са адекватни за страна, заета с реформи и евроинтеграция. Той специално отхвърли идеята за провеждането на референдум за независимост в Република Сръбска.
						Други новини - Войници на НАТО, подпомогнати от полицейската мисия на ЕС в БиХ претърсиха къщи и административни помещения, собственост на семейството на укриващия се от правосъдието военнопрестъпник Стоян Зуплянин в района на Баня Лука в петък (8 сеnтември). Смята се, че синът му Младен активно помага на Зуплянин да избегне ареста и екстрадирането до трибунала на ООН в Хага. (Независне новине, Дневни аваз, ПБС БиХ - 09/09/06; ПБС БиХ - 08/09/06)
