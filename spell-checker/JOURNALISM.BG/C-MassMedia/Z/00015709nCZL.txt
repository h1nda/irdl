Албанската ХДП реши да се присъедини към новата управляваща коалиция 
					25/08/2005
					 
						ТИРАНА, Албания -- Лидерът на Християндемократическата партия (ХДП) Николе Леши потвърди в сряда (24 август), че партията му ще се присъедини към новото коалиционно правителство на Албания. В момента то включва Демократическата партия (ДП), Републиканската партия, Новата демократическа партия, Аграрната екологична партия (АЕП) и партията на етническо малцинство Съюз за човешки права (СЧП). По-рано ХДП избягваше коалиционните преговори с ДП, обезпокоена от участието в правителството на двата бивши съюзника на социалистите -- АЕП и СЧП. (Албейниън нюз - 25/08/05)
