Според пратеник на ЕК в Турция страната има да измине още дълъг път в изпълнение на критериите на ЕС 
					09/05/2005
					 
						АНКАРА, Турция -- Посланикът на Европейската комисия в Турция Ханс-йорг Кречмер заяви в интервю от петък (6 май), че страната трябва да измине дълъг път преди да удовлетвори всички критерии за членство в ЕС. По-конкретно, Кремер цитира защитата на човешките права, свободата на словото, както и религиозните права и тези на жените като областите, в които има нужда от напредък. Той подчерта освен това, че за да започне присъединителни преговори с ЕС по план на 3 октомври, Турция трябва да изпълни две задължения: да приеме нов Наказателен кодекс и да подпише разширен протокол за Митническия съюз с ЕС. 
						Междувременно в неделя италианският външен министър Джанфранко Фини бе цитиран да казва в интервю, че няма връзка между възможното отхвърляне от страна на Франция на Европейската конституция и евентуалното членство на Турция в Съюза. Франция ще проведе референдум по конституцията по-късно този месец. (Файненшъл Таймз - 08/05/05; НТВ - 06/05/05)
