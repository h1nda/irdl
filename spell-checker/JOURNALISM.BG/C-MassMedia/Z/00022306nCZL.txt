Гръцки министър обсъди проекта "Бургас-Александруполис" в София 
					20/04/2007
					 
						АТИНА, Гърция – Министърът на развитието Димитрис Сиуфас посети Букурещ и София в четвъртък (19 април), за да разговаря по проекти, засягащи търговията и енергийния сектор, както и за засилване на двустранното икономическо сътрудничество. В България Сиуфас се срещна и с официални лица, с които направи преглед на последните събития около проекта за нефтопровод "Бургас-Александруполис", в който участват Русия, Гърция и България. Очаква се гръцкият парламент да ратифицира споразумението следващата седмица. 
						Също в четвъртък гръцкият министър на транспорта и съобщенията Михалис Лиапис се завърна от Токио. Разговорите му там са били основно на тема сътрудничеството в комуникациите и информационните технологии. (АНА-МПА - 19/04/07)
