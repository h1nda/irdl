България и Румъния участват в срещата на външните министри от НАТО
04/06/2003
 
МАДРИД, Испания -- Българският външен министър Соломон Паси, неговият румънски колега Мирча Джоана и външните министри на още пет държави, поканени да станат членки на НАТО, присъстваха на работен обяд с ръководителите на дипломацията на натовските държави в Мадрид във вторник (3 юни). Общо седем нови държави - България, Естония, Латвия, Литва, Румъния, Словакия и Словения - предстои да се присъединят към НАТО. Разговорите се фокусират върху международната политическа ситуация и трансформацията на НАТО за посрещане на новите заплахи за сигурността.
Други новини: унгарският парламент ратифицира протоколите за присъединяване към НАТО на седем държави-кандидати във вторник. Протоколите са вече одобрени от законодателните органи на шест държави-членки на НАТО, а ратификацията от германския Бундестаг се очаква по-късно тази седмица. (Медиафакс - 04/06/03; БТА, Уеб-сайт на НАТО - 03/06/03)
