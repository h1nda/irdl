Ръководителят на НАТО призова Македония да доведе реформите докрай 
					13/10/2005
					 
						БРЮКСЕЛ, Белгия -- В сряда (12 октомври) генералният секретар на НАТО Яп де Хоп Схефер призова Македония да запази високите темпове на реформите за постигане на условията за евроатлантическа интеграция. На среща с македонския премиер Владо Бучковски в Брюксел той каза, че приемането в НАТО зависи от показаните резултати и от изпълнението на критериите за членство. 
						Подобно бе и посланието на еврокомисаря по разширяването Оли Рен и на върховния представител на ЕС по въпросите на сигурността Хавиер Солана, които се срещнаха с Бучковски по-късно в сряда. Те призоваха за подобряване на работата на държавната администрация и за съвместни усилия на политическите партии в процеса на интеграция. (Уеб-сайт на НАТО, A1 ТВ, Макфакс, Телма ТВ - 12/10/05)
