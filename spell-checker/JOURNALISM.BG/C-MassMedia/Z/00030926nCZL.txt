Сърбия издаде заповеди за арест на косовски албанци
					14/07/2009
					 
						ПРИЩИНА, Косово -- Специалният прокурор на Сърбия за военни престъпления за пръв път публикува списък на бивши членове на "Армията за освобождение на Косово" (АОК), обвинени в извършването на военни престъпления, съобщиха във вторник (14 юли) местните медии. Говорителят на прокуратурата, Бруно Векарич, каза, че Сърбия е издала 160 заповеди за арест на бивши членове на АОК, заподозрени в извършването на военни престъпления срещу сърби. 
						Междувременно в понеделник президентът Фатмир Сейдиу каза, че Косово ще продължи контактите си със страните, членки на Интерпол, за да бъде преустановена практиката на арестуване на албанци въз основа на заповеди за арест, издадени от Сърбия. (Коха Диторе, Експрес, Зери - 14/07/09; Кохавижън, Телеграфи, РТК - 13/07/09)
