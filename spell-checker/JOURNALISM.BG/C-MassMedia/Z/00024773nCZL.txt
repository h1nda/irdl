Испански генерал пое командването на ЮФОР
					05/12/2007
					 
						САРАЕВО, Босна и Херцеговина (БиХ) -- Испанският генерал-майор Игнасио Мартин Вилялайн пое командването на ЮФОР от германския контраадмирал Ханс Йохен Витхауер на церемония край Сараево във вторник (4 декември). Вилялайн, на 60 г., подчерта, че ЮФОР ще поддържат своето присъствие в БиХ, тъй като остава още много работа. Той каза също, че ЮФОР ще бъдат готови да отговорят незабавно на всяка потенциална заплаха за сигурността. ЮФОР разполага с 2 500 войници в БиХ.
						Също във вторник ЮФОР официално предаде военната база "Райловац" на армията на БиХ след повече от 12 години. Базата, намираща се в северозападните покрайнини на Сараево, обхваща площ от 7,2 кв. км. (Независне Новине, Дневни Аваз - 05/12/07; РТРС, Фена, Уебсайт на СВП, АП, АФП, ДПА, Синхуа - 04/12/07)
