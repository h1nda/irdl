Черногорската опозиция внесе предложение за вот на недоверие срещу правителството
					28/03/2010
					 
						ПОДГОРИЦА, Черна гора -- Опозиционното Движение за промени внесе предложение за вот на недоверие срещу правителството в петък (26 март). Опозицията обвинява кабинета на премиера Мило Джуканович, че не е успял в борбата срещу корупцията и организираната престъпност и в справянето с икономическото положение. Най-малко още две други партии подкрепят инициативата, опозиционната Социалистическа народна партия и партията "Нова сръбска демокрация". (РТЧГ, Кафемонтенегро, Портал Аналитика - 26/03/10)
