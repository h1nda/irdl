Холкери сменя шеф на агенция, за да се ускори приватизацията
12/04/2004
 
ПРИЩИНА, Косово, Сърбия-Черна гора -- Шефът на ЮНМИК Хари Холкери обяви в събота (10 април), че е освободил от длъжност назначения от международната общност отговорник за процеса на приватизация в провинцията. Мари Фучи бе сменена от поста директор на Доверителната агенция на Косово (ДАК). ДАК досега е продала 16 държавни предприятия, като още 500 държавни фирми очакват приватизирането си. Процесът бе блокиран от споровете между представители на ООН и местните власти. Неотдавна стартирани тръжни процедури бяха прекратени поради нередности. Наследникът на Фучи не бе оповестен. (Б92 - 11/04/04; АФП - 10/04/04)
