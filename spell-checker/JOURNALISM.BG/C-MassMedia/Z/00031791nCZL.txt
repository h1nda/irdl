Още един чужденец бе нападнат в Белград
					28/09/2009
					 
						БЕЛГРАД, Сърбия -- Либийски гражданин бе нападнат в петък (25 септември) в парк в Белград, получавайки леки наранявания по главата. Нападението бе поредното от серия от подобни инциденти срещу чужденци, смятани за дело на националисти. Полицията издирва нападателите. 
						В петък прокурорите предприеха действия за забрана на две ултранационалистически групировки - "Образ" ("Чест") и "Сръбското народно движение 1389" - за насаждане на омраза, ксенофобия и хомофобия. В отговор на последната вълна на екстремизъм директорът на полицията Милорад Вельович призова всички граждани да се въздържат от насилие, подчертавайки, че полицията няма да толерира каквито и да било нарушения на обществения ред. Държавният секретар по туризма Горан Петкович предупреди, че нападенията срещу чужденци може сериозно да навредят на имиджа на Сърбия в света. (Б92, AП - 27/09/09; Танюг - 26/09/09)
