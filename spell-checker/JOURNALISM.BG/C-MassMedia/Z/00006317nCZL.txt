Румъния и ОИСР започват съвместен проект за борба с корупцията
18/03/2003
 
БУКУРЕЩ, Румъния -- В понеделник (17 март) външният министър Мирча Джоана и делегация от Организацията за икономическо сътрудничество и развитие (ОИСР) се споразумяха за започването на пилотен проект за борба с корупцията. Международната организация ще предостави безплатна техническа помощ за проекта. Тази нова инициатива ще помогне на страната в успешното прилагане на новите изменения в закона против корупцията. Същия ден опозиционните партии заплашиха правителството с вот на недоверие във връзка точно с тези изменения. Според тях това е само имитация на реформа. (Ромпрес, Медиафакс, Девет часа - 18/03/03)
