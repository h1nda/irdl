Румънското правителство оцеля след нов вот на недоверие 
					07/10/2005
					 
						БУКУРЕЩ, Румъния -- В четвъртък (6 октомври) парламентът отхвърли ново предложение за вот на недоверие срещу кабинета. Предложението бе направено от опозицията, която се позова на неспособността на правителството да осигури минимален жизнен стандарт на пенсионерите. Опозицията е обещала да прави поне по едно такова предложение седмично до приключването на дебатите по новата нормативна уредба и в двете камари на парламента. 
						Други новини от четвъртък -- Премиерът Калин Попеску Търичану замина на двудневно работно посещение във Франция. Той ще лобира за ратифицирането на присъединителния договор на Румъния с ЕС и за засилване на търговските връзки с Франция. (Найн о'клок - 07/10/05; Ромпрес - 06/10/05)
