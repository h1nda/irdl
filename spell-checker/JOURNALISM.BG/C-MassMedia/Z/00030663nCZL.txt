Турски войници се опитаха да спасят заложници
					21/06/2009
					 
						AНКАРА, Турция -- Един войник бе убит, а други двама бяха ранени късно в петък (19 юни) при сблъсъци с членове на терористичната Кюрдска работническа партия (ПКК), съобщиха медиите в събота, цитирайки военни източници. Боевете започнаха в източната провинция Тунчели по време на военна операция за спасяването на две цивилни лица, отвлечени от ПКК по-рано през седмицата. Силите на сигурностте не успяха да освободят заложниците, но операцията продължава, съобщиха от армията.
						В други новини от петък се съобщава, че при спасителната операция са били открити телата на двама души, изчезнали след злополука с хеликоптер в Югозападна Турция. Военен хеликоптер с пет души на борда се е разбил в четвъртък между градовете Бугла и Милас. Двама турски граждани - пилот и член на службата за защита на горите - са загинали. Другите трима души от екипажа, за които се съобщава, че са украински граждани, бяха спасени. (Милиет, Джумхюриет - 21/06/09; Aнадолска информационна агенция, TРТ, Хюриет, Ройтерс - 20/06/09; Заман, Хюриет, AП, Прес ТВ - 19/06/09)
