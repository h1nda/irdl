САЩ са удовлетворени от сътрудничеството на Турция за Ирак
16/04/2003
 
ВАШИНГТОН, САЩ -- Държавният секретар Колин Пауъл обяви пред репортерите във вторник (15 април), че администрацията е удовлетворена от сътрудничеството на Турция в усилията за разоръжаване на иракския режим. "Не е тайна, че ние бяхма доста объркани миналия месец, когато турският парламент отказа да изпълни молбата ни, която според нас беше много важна. Объркване действително имаше, но сега то е история и ние гледаме напред. Аз считам, че отношенията ни с Турция са здрави и стабилни", заяви той. Пауъл добави, че все още не е взел решение за предоставянето на финансовата помощ за Турция, определена във военния бюджет на Буш. Американските законодатели предвидиха 1 млрд долара за Анкара, но по закон се изисква държавният секретар да реши дали и колко от средствата ще бъдат предоставени на практика. (AФП - 15/04/03)
