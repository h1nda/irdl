Лидерът на сръбската СРП Шешел каза, че западни разузнавателни служби са вербували Николич
					24/09/2008
					 
						ХАГА, Холандия -- Във вторник (23 септември) лидерът на Сръбската радикална партия (СРП) Воислав Шешел заяви пред Трибунала за военни престъпления в Хага, че бившият заместник-председател на СРП Томислав Николич, който неотдавна напусна партията, "е бил завербуван от някои западни разузнавателни служби, за да разцепи СРП". По време на обсъждането на процедурни въпроси във връзка с процеса за военни престъпления срещу него Шешел, който е обвинен във военни престъпления срещу хора от несръбски произход в Хърватия, Войводина и Босна и Херцеговина в периода 1991-1993 г., каза, че "Николич е загубил всякакви морални критерии и повече не може да му се вярва за каквото и да било" в неговата защита. Той съобщи също, че е уволнил своя съветник по защитата Александър Вучич, защото вече също му няма доверие. (Бета, Танюг, Б92, РТРС, СРНА - 23/09/08)
