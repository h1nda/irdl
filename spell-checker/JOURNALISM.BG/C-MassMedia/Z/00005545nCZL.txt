Македонският министър на отбраната се надява на покана за НАТО през 2006 г.
02/01/2003
 
СКОПИЕ, Македония -- Според министъра на отбраната на Македония Владо Бучковски, възможно е страната да получи покана за членство в НАТО през 2006 г. В интервю за новинарската агенция МИА във вторник (31 декември), той отбеляза, че трите опорни стълба на реформата в сектора на отбраната ще бъдат професионализмът на армията, модернизацията на военното оборудване и намаляването на персонала. Резултатът от тази реформа, каза Бучковски, трябва да бъде една модерна, компактна и квалифицирана армия, която ще е готова да се присъедини към НАТО. (A1 ТВ - 01/01/03, МИА - 31/12/02)
