Турската полиция поиска помощ от Интерпол за арестуването на известни братя-магнати
28/09/2003
 
АНКАРА, Турция -- В петък (26 септември) турската полиция поиска помощ от Интерпол за арестуването на двама члена на семейство Узан. Смята се, че братята Кемал и Явуз Узан са избягали в Йордания, след неявяване пред съда по обвинения в злоупотреби с над 6 млрд. долара. Разследването на дейността на семейството и неговата бизнес империя започна през юни, след като полицията конфискува счетоводните документ на 82 фирми на Узан във връзка с обвинения в злоупотреби. Членовете на семейство Узан твърдят, че предприетите срещу тях действия са политически мотивирани. (AФП - 26/09/03)
