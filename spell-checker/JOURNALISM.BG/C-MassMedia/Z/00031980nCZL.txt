Кипърските турци отмениха съвместно учение с Турция
					14/10/2009
					 
						НИКОЗИЯ, Кипър -- Представители на кипърските турци съобщиха във вторник (13 октомври), че са решили да отменят своето ежегодно съвместно военно учение с Турция в опит да се даде тласък на продължаващите преговори за обединение на разделения остров. Ежегодните маневри се провеждат обикновено през ноември.
						Кипърските гърци, от своя страна, съобщиха, че отменят тазгодишните военни маневри "Никифорос", в които участва тяхната Национална гвардия. Президентът Деметрис Христофиас предложи този ход първо през септември, по време на среща с генералния секретар на ООН Бан Ки Мун в Ню Йорк. (Прес ТВ, АП, Синхуа, ДПА, АФП, ИТАР-ТАСС - 13/10/09)
