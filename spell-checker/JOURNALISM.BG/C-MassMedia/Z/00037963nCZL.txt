Турският премиер Ердоган направи знакова визита в Ирак
					29/03/2011
					 
						БАГДАД, Ирак - Турският министър-председател Реджеп Тайип Ердоган и неговият иракски колега Нури ал Малики потвърдиха отново приятелските връзки между своите страни и обещаха допълнителни усилия за укрепване на сътрудничеството в различни сфери. „Ирак е братска държава”, заяви Ердоган след среща с Ал Малики в Багдад в понеделник (28 март). Той отбеляза увеличаващата се търговия между двете съседни страни и взаимните усилия за справяне със заплахата на тероризма. Ал Малики каза, че Ирак и Турция са страдали от „терористични операции”, но посочи, че сега те са насочили поглед отвъд границите си за укрепването на мира и сигурността в Близкия изток. Очаква се Ердоган да направи безпрецедентно посещение в северната иракска кюрдска автономна област, откъдето бунтовниците от поставената извън закона Кюрдска работническа партия (ПКК) провеждат своите нападения. (Заман, Радикал - 29/03/11; Хюриет, Анадолска информационна агенция - 28/03/11)
