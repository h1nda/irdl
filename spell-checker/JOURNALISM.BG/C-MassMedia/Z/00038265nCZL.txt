Избирателният съвет на Турция частично преразгледа забраната срещу кюрдските политици
					22/04/2011
					
						АНКАРА, Турция -- Висшият избирателен съвет се съгласи в четвъртък (21 април) да преразгледа частично решение, с което на 12 прокюрдски политици бе забранено да се кандидатират като независими за общите избори на 12 юни. Решението да се разреши на седем от кандидатите да участват дойде след трети ден на бурни протести срещу първоначалното решение. Хиляди кюрди се събраха по-рано през деня за погребението на демонстрант, който бе убит в сряда в Бисмил, близо до югоизточния град Диарбекир, по време на сблъсъци с полицията. (Хюриет, Гласът на Америка, Си Ен Ен Тюрк - 21/04/11)
