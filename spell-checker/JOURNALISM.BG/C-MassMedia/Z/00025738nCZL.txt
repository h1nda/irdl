Тачи откри граничен знак с надпис „Република Косово”
					10/03/2008
					 
						ПРИЩИНА, Косово – Премиерът Хашим Тачи откри в неделя (9 март) първия официален граничен знак с надпис „Добре дошли в Република Косово”. Голям брой военнослужещи от КФОР и косовски полицаи бяха изпратени за кратката церемония на административния контролно-пропускателен пункт Мердаре между Централна Сърбия и Косово. Тачи описа символичното значение на знака с надписи на английски, албански и сръбски език. „Този знак символизира границата между най-новата държава, Косово, която разделя миналото от бъдещето, изолацията от разкриването на перспективата за интеграция,” каза той.
						Междувременно сръбската полиция успя да спре стотици бивши резервисти от армията, насочили се към Мердаре, за да свалят знака. Те обещаха, че ще направят нов опит в понеделник. (РТК, BalkanWeb, Танюг, Телеграфи, Б92, AФП - 09/03/08)
