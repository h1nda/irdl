България възстанови газоподаването за Гърция
					09/08/2007
					 
						СОФИЯ, България -- Доставките на руски газ за Гърция бяха възобновени рано в четвъртък (9 август), съобщи българската газова компания "Булгаргаз". Избухналият в понеделник взрив на газопровод край Благоевград бе нарушил газоподаването. Газопроводът задоволява 80 % от нуждите на Гърция от природен газ. Потребителите обаче не бяха засегнати, тъй като бяха снабдявани от местен склад за втечнен газ. Продължава разследването на причините за взрива. (Ройтерс, РИА Новости - 09/08/07)
