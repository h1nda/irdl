Тадич няма да се срещне с Ругова в Женева
					22/05/2005
					 
						БЕЛГРАД, Сърбия-Черна гора -- От прес-службата на сръбския президент Борис Тадич съобщиха в петък (20 май), че Тадич няма да се срещне с косовския си колега Ибрахим Ругова по време на международната конференция, която ще се проведе в Женева в началото на юни, както бе предложил Ругова. Прес-службата заяви, че всеки пряк диалог между двете страни трябва да се води или в Белград или в Прищина.
						В други новини, външният министър на Дания Пер Стиг Мьолер заяви в петък, че ЕС ще уважи резултатите от референдума в Черна гора за независимост. В края на тридневното си посещение на Балканите министърът каза, че подобно признаване е в съответствие с принципите на ЕС за демокрация. Ръководителите на Черна гора обещаха да свикат референдума в началото на 2006 г. (AП - Б92, КосоваЛайв - 20/05/05)
