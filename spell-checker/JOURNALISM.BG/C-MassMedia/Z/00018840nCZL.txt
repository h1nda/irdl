ЕС може да облекчи визовия режим за някои граждани на БиХ
					06/06/2006
					 
						САРАЕВО, Босна и Херцеговина (БиХ) -- До края на годината ЕС може да либерализира визовия режим за някои групи граждани на БиХ, каза Бакир Даутбашич, който ръководи екипа на БиХ в преговорите за визите с Брюксел. В понеделник (5 юни) той каза, че промените ще се отнасят за дипломати и служители на международни корпорации, както и за представители на научната, академичната и културната общност. Официалните преговори по този въпрос ще започнат наесен, каза той.
						Други новини -- Драгомир Вукое, съдия в Съда на БиХ, каза, че в крайна сметка около 10 000-13 000 души могат да бъдат съдени за военни престъпления. Той каза, че Съдът на БиХ е спечелил доверието на международната общност, като отбеляза, че вече три дела са прехвърлени от Хага на националния съд. (Независне Новине - 06/06/06; Фена, Пинком - 05/06/06)
