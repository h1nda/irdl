Според репортажи от Македония Бучковски е спечелил съдебно обжалване 
					20/11/2009
					 
						СКОПИЕ, Македония -- Местните медии предадоха в четвъртък (19 ноември), че Апелативният съд е отменил присъдата срещу бившия премиер Владо Бучковски, свързана с участието му в оръжейна сделка. Съдът разпореди преразглеждане на делото заради процедурни нарушения, се казва в репортажите. Председателят на съда Йордан Митриновски обаче заяви пред "Утрински Весник", че още няма съдебно решение, тъй като съдиите само са обсъждали делото. 
						Миналата година Бучковски и бившият началник на генералния щаб на армията Методи Стамболиски бяха осъдени на по три и половина години затвор, след като бяха признати за виновни в злоупотреба с власт и корупция. Делото е свързано с покупката на резервни части за армейски танкове на стойност 2,4 млн. евро през 2001 г., когато Бучковски бе министър на отбраната. (Дневник, Утрински Весник - 20/11/09; MИA, A1, Сител, Макфакс - 19/11/09)
