Ашдаун заявява, че РС е изправена пред възможни нови санкции; новият заместник върховен представител очертава приоритетите си
					21/06/2005
					 
						БАНЯ ЛУКА, Босна и Херцеговина (БиХ) -- Върховният представител Пади Ашдаун потвърди, че възможността за по-нататъшни санкции срещу Република Сръбска (РС) за възпрепятстване на процеса на реформи остава. В интервю, публикувано в броя от вторник (21 юни) на "Независне новине", Ашдаун каза, може да бъдат въведени наказателни мерки, ако РС и управляващата Сръбска демократическа партия решат да изберат пътя на изолацията вместо на интеграция в ЕС. Той отказа да даде повече подробности. Вместо това Ашдаун отново подчерта, че БиХ все още има възможност да започне преговори по Споразумението за стабилизация и асоцииране с ЕС през тази година, но само ако осъществи необходимите реформи. 
						Други новини: Новоназначеният старши заместник на върховния представител Мартин Ний очерта приоритетите си в коментар в понеделник. Той спомена осъществяването на свързаните с ЕС реформи в два сектора - на полицията и на националните радио и телевизия. Ний встъпи в длъжност на 7 юни. (Независне новине, Дневни аваз - 21/06/05; РТРС - 20/06/05)
