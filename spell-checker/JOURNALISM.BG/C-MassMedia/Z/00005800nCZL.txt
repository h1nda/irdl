Турските и гръцките кипърци се споразумяха за поправки в мирния план на ООН за Кипър
28/01/2003
 
НИКОЗИЯ, Кипър -- В понеделник (27 януари) турските и гръцките кипърци постигнаха споразумение за внасянето на корекции в мирния план, предложен от генералния секретар на ООН Кофи Анан. Промените включват повечето от възраженията, повдигнати от двете страни. Лидерът на турските кипърци Рауф Денкташ остава резервиран и остро разкритикува твърдението на лидера на турската управляваща партия Реджеп Ердоган, че не желае да се стигне до уреждане на проблема. В понеделник турският външен министър Яшар Якъш посети "Севернокипърската турска република", но изрази съмнение, че до 28 февруари - крайния срок, поставен от ООН, ще бъде постигнато окончателно споразумение. (Милиет, Катимерини - 28/01/03; Анадолска агенция, Атинска новинарска агенция - 27/01/03)
