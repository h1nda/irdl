НАТО ще задържи сина на Караджич до края на разследването
					13/07/2005
					 
						САРАЕВО, Босна и Херцеговина (БиХ) -- НАТО се ангажира да помогне на властите в БиХ да използват всички ресурси, за да открият и изправят пред съда всички лица, обвинени във военни престъпления, каза говорителят на НАТО Дерек Чапъл на пресконференция във вторник (12 юли). По отношение на задържането на Александър Караджич, синът на военновременния лидер на Република Сръбска Радован Караджич, Чапъл каза, че той ще остане в ареста "колкото време е необходимо за приключването на това разследване". Той потвърди, че тези действия са предприети въз основа на надеждни доказателства, които свързват младия Караджия с мрежи за подпомагане на военнопрестъпници. Също във вторник бившият пратеник на ООН Ричард Холбрук заяви, че Радован Караджич се ползва от закрилата на партията СДП и православната църква. (Дневни аваз -13/07/05; Служба на върховния представител, ФЕНА, РТРС, АП - 12/07/05)
