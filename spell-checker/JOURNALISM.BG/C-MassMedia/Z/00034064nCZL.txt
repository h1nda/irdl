Румънската полиция разби мрежа за измами по интернет 
					06/04/2010
					 
						БУКУРЕЩ, Румъния -- Във вторник (6 април) повече от 100 къщи в различни населени места из цяла Румъния бяха обискирани в рамките на координирана акция на румънската, американската и чешката полиция срещу интернет измамите. Полицията е разбила три групи, заподозрени в участие във фалшиви продажби по интернет на яхти, луксозни продукти и недвижими имоти. Повечето от жертвите им са били граждани на САЩ, Украйна и Дания. Операцията доведе до арестуването на най-малко 70 души. (Адевърул, Журналул Национал, Зиаре, Котидианул, Евениментул Зилеи, Макфакс - 06/04/10)
