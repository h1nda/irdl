Турският външен министър Давутоглу ще посети Ирак и Сирия
					30/08/2009
					 
						AНКАРА, Турция -- Външният министър Ахмет Давутоглу заминава в понеделник (31 август) на посещение в Ирак и Сирия в опит да намали напрежението помежду им. Правителствата на двете страни отзоваха посланиците си след двойна терористична атака в центъра на Багдад по-рано този месец. Ирак поиска от Сирия да екстрадира двама иракчани, заподозрени в участие в терористичното нападение на 19 август, при което загинаха 95 души, а 600 бяха ранени. Давутоглу ще се срещне със сирийския президент Башар ал-Асад и с външния министър Уалид Моалем в Дамаск и после ще отпътува за Багдад за разговори с премиера Нури ал-Малики и с външния министър Хошиар Зебари. Давутоглу също ще посети Египет тази седмица, за да обсъди положението в Близкия изток. (Хюриет, AФП, Търкиш Уикли, Куна - 29/08/09)
