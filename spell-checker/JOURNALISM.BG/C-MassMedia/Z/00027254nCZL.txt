Косовският премиер Тачи предупреди ЮНМИК относно разговорите със Сърбия
					31/07/2008
					 
						ПРИЩИНА, Косово -- ЮНМИК може да води разговори с Белград само по технически и практически въпроси, но не и по теми, свързани с независимостта и суверенитета на Косово, заяви в сряда (30 юли) премиерът Хашим Тачи след среща с ръководителя на ЮНМИК Ламберто Заниер. "Искам да поясня, че това не е диалог или преговори, а по-скоро срещи в рамките на мандата и компетенциите на г-н Заниер," каза Тачи. Заниер заяви, че ще следва указанията на генералния секретар на ООН Бан Ки Мун. Той отбеляза, че подходът му е практичен и има за цел да решава проблеми.
						Други новини -- Сръбският министър за Косово и Метохия Горан Богданович иска сръбските служители в косовската полиция да работят под командването на полицията на ЮНМИК. Богданович настоя за това по време на среща в сряда със Заниер в Прищина. Двамата разискваха още полицейски и съдебни въпроси в районите на Северно Косово с преобладаващо сръбско население. (Коха Диторе, Лайм, Зери - 31/07/08; РТК, Кохавижън - 30/07/08)
