Части на ЮФОР претърсиха дома на бивш бодигард на Караджич
					07/12/2007
					 
						САРАЕВО, Босна и Херцеговина (БиХ) -- Части на ЮФОР и НАТО претърсиха дома на Миле Савчич, бивш шофьор и бодигард на бившия босненски сръбски лидер Радован Караджич, рано сутринта в четвъртък (6 декември). По-късно от ЮФОР определиха продължилата пет часа операция като част от опитите за разбиване на мрежата за подпомагане на беглеца. Военните са конфискували документи и малко количество боеприпаси. Напоследък ЮФОР засили действията си в помощ на Хагския трибунал за откриване на оставащите четирима важни обвиняеми, включително като претърси домовете на съпругата и децата на Караджич. (Дневни Аваз, Независне Новине - 07/12/07; РТРС, ПБС, АФП, Ройтерс, Блиц - 06/12/07)
