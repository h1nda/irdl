Специалният съветник на ООН Даунър се срещна с кипърските лидери 
					11/01/2011
					 
						НИКОЗИЯ, Кипър -- В понеделник (10 януари) Александър Даунър, специален съветник на генералния секретар на ООН Бан Ки Мун за Кипър, проведе отделни срещи с кипърския президент Деметрис Христофиас и с турския кипърски лидер Дервиш Ероглу. Даунър каза след срещата с Христофиас, че двете страни постигат стабилен напредък в усилията си за обединение на разделения остров. „Нашата оценка в ООН е, че те работят усилено и дават различни предложения и идеи, изграждайки мостове между двете страни. Това е доста окуражително.” Неговата среща с Ероглу беше първата, откакто Ероглу претърпя сърдечна операция миналия месец, събитие, което временно спря процеса на преговорите. Според програмата преговорите трябва да бъдат възобновени в сряда. (Си Ен Ей, Уърлд Булетин, Анадолска информационна агенция - 10/01/11)
