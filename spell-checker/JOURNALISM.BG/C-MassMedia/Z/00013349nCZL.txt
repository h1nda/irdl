Гръцки кораб отплава с помощи за Шри Ланка 
					23/01/2005
					 
						АТИНА, Гърция -- 15800-тонният гръцки кораб "Океански монарх" отпава в петък (21 януари) с 630 тона помощи за Шри Ланка. След като достави товара, корабът ще остане в пристанището Тринкомалее, за да служи като болница. На борда му има 6 медицински звена - хирургия, патология, гинекология, педиатрия, радиология и микробиология, както и аптека. Всяко звено ще бъде обслужвано от двама лекари и ще работи по 12 часа на ден. 25 медицински сестри са изпратени също с мисията. (AФП - 21/01/05)
