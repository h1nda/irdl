Македонската полиция арестува сериен убиец
					10/11/2009
					 
						СКОПИЕ, Македония -- В понеделник (9 ноември) полицията съобщи, че е идентифицирала 28-годишен мъж като извършител на четири убийства и три опита за убийство. Виктор Карамарков е използвал брадва, за да убие четири възрастни жени заради бижутата им. Убийствата в Скопие са извършени през последните осем месеца. Карамарков, който е наркоман, беше арестуван в края на миналия месец. Ако бъде признат за виновен от съда, той може да бъде осъден на доживотен затвор. (Макфакс, A1, МИА, Сител, Алсат - 09/11/09)
