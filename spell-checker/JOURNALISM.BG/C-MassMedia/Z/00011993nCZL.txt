Холандската посланичка в България призовава към ускоряване на съдебните реформи 
					15/09/2004
					 
						СОФИЯ, България -- Холандската посланичка в България баронеса Хенриета ван Линден призова във вторник (14 септември) към ускоряване на съдебната реформа в България, призовавайки опозицията и съдебната власт да подкрепят предложенията на правителството за промени в Наказателния кодекс. Ван Линден, чията страна е понастоящем ротационен председател на ЕС, бе един от посланиците от ЕС в София, които взеха участие в среща с български парламентаристи и представители на правителството по-рано тази седмица. Тя изрази увереност, че забавянето при изпълнението на задълженията към ЕС по главата " Правосъдие и вътрешни работи" ще бъде преодоляно. (Сега - 15/09/04; Медиапул - 14/09/04)
