Ашдаун обявява преструктуриране на СВП
					25/08/2004
					 
						САРАЕВО, Босна и Херцеговина (БиХ) – Службата на върховния представител (СВП) в БиХ ще бъде преструктурирана и с намален личен състав, заяви върховният представител на международната общност Пади Ашдаун. Той оповести плановете във вторник (24 август) и добави, че те ще отразят напредъка на БиХ по посока на нормализиране. Личният състав на СВП ще бъде съкратен с около 25 %, а централата и регионалните офиси на СВП ще бъдат преструктурирани, за да се съсредоточат върху оставащите приоритети, каза Ашдаун. (Дневни аваз, Независне новине - 25/08/04; Комюнике на СВП, Фена, ПБС БиХ, AП, AФП - 24/08/04)
