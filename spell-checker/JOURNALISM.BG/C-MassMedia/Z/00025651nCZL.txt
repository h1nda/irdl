Държавният департамент на САЩ заяви, че повечето страни от Балканите играят роля в трафика на наркотици
					02/03/2008
					 
						ВАШИНГТОН, Съединени щати -- Няколко ключови маршрути за трафик на наркотици минават през Балканите, се казва в годишния доклад за стратегията за международен контрол на наркотиците, публикуван в петък (29 февруари). Главен коридор за трафик на наркотици от Югозападна Азия за Европа минава през Турция, докато Албания продължава да бъде транзитен пункт от Централна Азия за Западна Европа, се казва в доклада. Наскоро обявилото независимост Косово се споменава като ключов пункт за трансфер на наркотици от Турция и Афганистан за Западна Европа. Босна и Херцеговина се описват като главен пункт за трафик на наркотици поради стратегическото си разположение, слабите държавни ниституции, недостатъчните кадри за борба с трафика на наркотици и неефективната координиция между агенциите.
						България, Хърватия, Гърция, Черна гора, Румъния и Сърбия също се цитират като пътища за трафик на наркотици за различни части на Европа. Освен това в няколко страни се произвеждат наркотици, включително Албания, България, Косово и Румъния. (Maкфакс, A1 - 01/03/08; Уебсайт на Държавния департамент на САЩ - 29/02/08)
