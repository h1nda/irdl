Черногорската опозиция ще подготви обща платформа за промени в проектоконституцията
					17/08/2007
					 
						ПОДГОРИЦА, Черна гора -- Четирите основни опозиционни партии в Черна гора се договориха в четвъртък (16 август) да изработят обща платформа за промени в проектоконстиуцията. На среща в Подгорица те заявиха, че документът ще бъде изготвен в следващите няколко дни. Най-сериозните възражения на опозицията спрямо настоящия проект, който бе одобрен от мнозинството в парламента след десетмесечни дискусии, са свързани с официалния език на страната и взаимоотношенията между парламента и изпълнителната власт. Настоящият проект, приет на 31 юли, прие за официален език на страната черногорския. (БИРН, Б92 - 16/08/07)
