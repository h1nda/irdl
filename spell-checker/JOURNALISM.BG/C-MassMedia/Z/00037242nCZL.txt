Нови транспортни стачки в Атина
					31/01/2011
					 
						АТИНА, Гърция -- Профсъюзите на работещите в обществения транспорт започват нова вълна от стачки в понеделник (31 януари) в знак на протест срещу спорния закон за преструктурирането на фирмите, държавна собственост. Системата на метрото в Атина ще спре да работи за 24 часа, а автобусите ще спрат да се движат за пет часа в понеделник и за 48 часа във вторник и сряда. Профсъюзите обвиняват правителството, че не е разгледало техните предложения, когато е изготвяло законопроекта, внесен в петък в парламента. Законодателството предвижда съкращаване на 1 500 работни места в обществения транспорт на Атина, както и орязване на заплатите. Мерките са част от ангажимента на Гърция по спасителното споразумение за 110 милиарда евро, сключено с ЕС и МВФ миналия май. (AНA-MПA, AФП - 30/01/11)
