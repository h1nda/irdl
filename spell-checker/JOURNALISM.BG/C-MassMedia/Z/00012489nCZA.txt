Българските политици са разделени по въпроса за датата на референдума за членството в ЕС 
					01/11/2004
					Макар и единодушни по необходимостта от провеждане на национален референдум по присъединяване на България към ЕС, българските политици са разделени по датата за неговото провеждане. 
					(24 часа, Новинар - 01/11/04; Sofia News Agency, Медиапул - 31/10/04)
 
					 
						
Българският премиер Симеон Сакскобургготски (вляво) и външният министър Соломон Паси подписват Договора и Заключителния акт, с който се приема Конституцията на ЕС в Рим в петък ( 29 октомври). [AФП]
						България определено трябва да проведе референдум по членството си в ЕС, заяви българският президент Георги Първанов в неделя (31 октомври), изразявайки становище, че най-добрият период е пролетта на 2006 г. Коментарите му дойдоха след призиви, отправени от правителствени представители за провеждане на допитване до народа. 
						Подобен ход, изтъкна замесник-външният министър Гергана Грънчарова, би стимулирал всенародния дебат по въпроси, свързани с членството. 
						Според Грънчарова възможен сценарий би включвал провеждане на референдум по Конституцията на ЕС едновременно с парламентарните избори, които се очаква да се проведат до средата на 2005 г. Това би решило някои практически проблеми, изтъкна тя, отбелязвайки, че допитване от този род би се нуждаело от допълнително финансиране. 
						" Мобилизирането на българската общественост да се яви пред урните е много важен процес за всяка политически отговорна сила," посои Грънчарова. Друг възможен сценарий сочи, че гласуването може да се проведе веднага след подписване на присъединителния договор. 
						Според външния министър Соломон Паси референдумът няма да се проведе преди България да подпише присъединителния договор с ЕС. Това се очаква да стане в началото на 2005 г. преди планираното влизане на страната в Съюза през януари 2007 г. 
						България не трябва непременно да фиксира датата за референдума за Европейската конституция, отбеляза в неделя министърът по европейските въпроси Меглена Кунева. Понастоящем остава неясно дали документът ще влезе в сила според очакванията на 1 ноември 2006 г. За да се случи това, конституцията трябва да се ратифицира от всички държави. 10 от 25-те страни вече обявиха плановете си да я подложат на национален референдум, което увеличава рисковете от възможно отхвърляне. 
						Ако конституцията влезе в сила преди датата на българското членство, положителният вот по въпроса за присъединяването на страната би се подразбирал и като глас в подкрепа на конституцията, каза Кунева. 
						Лидерът на опозиционната Българска социалистическа партия Сергией Станишев междувременно отхвърли идеята за провеждане на референдум паралелно с парламентарните избори, посочвайки, че нито една партия не бива да извлича политически дивиденти от него. Заедно с Първанов социалистите заявяват, че допитването трябва да се проведе в период, равноотстоящ от общите и президентските избори. 
						Вицепремиерът Пламен Панайотов изрази увереност в неделя, че мнозинството българи ще гласуват в полза на присъединяването към ЕС. Цитирайки проучвания на общественото мнение, той каза, че повече от две-трети от българите подкрепят приемането в Съюза.
