Наука и технологии: Турция ще засили борбата със софтуерното пиратство
		30/11/2009
		Турските власти и "Майкрософт" започнаха проект за борба със софтуерното пиратство. Още новини от областта на науката и технологиите: хърватски изобретатели спечелиха пет златни медала в Брюксел; сръбският научен център „Петница“ бе домакин на студентска конференция.
		 
			
[Гети Имиджис]
			Софтуерният гигант "Майкрософт", интернет кафетата в Истанбул и Анкара и турското министерство на културата и туризма започнаха проект срещу софтуерното пиратство. Инициативата има за цел да създаде сигурна, удобна и високоскоростна услуга, като предоставя на операторите актуален софтуер на подходящи цени. Според статистиката 98 % от 20-те хиляди интернет кафета в страната използват пиратски софтуер. 
			*** 
			
				Сръбският научен център „Петница”, най-голямата и вероятно най-старата асоциация с нестопанска цел за извънучебно научно образование в Югоизточна Европа, организира студентска научна конференция от четвъртък (26 ноември) до неделя. Центърът се намира на около 100 км югозападно от Белград. 
			*** 
			Участниците от Хърватия спечелиха пет златни медала на изложението за иновации INNOVA-EUREKA, което се състоя от 19 до 21 ноември в Брюксел. Събитието събра около 150 участници от повече от 30 държави. 
			*** 
			
				Румънски хакер, известен като "Unu", е проникнал в уебсайта на гиганта „Симантек”, потвърди компанията. Хакерът е обяснил, че е искал само да покаже уязвимостта на сайта, и отрича да е използвал данните "безотговорно". 
			*** 
			Музеят на НЛО в Турция откри своя експозиция на 23 ноември в Диарбекир. Изложбата включва модели на космически бази, летящи чинии, снимки от Марс, снимки на НЛО, части от архивите на НАСА и хронология на съобщения за НЛО в международните медии. След 15 дни в Диарбекир изложбата ще бъде преместена в други градове в страната. 
			*** 
			
				Българската компания „Казино Технолоджи” получи отличие на Годишните награди за хазарт и технологии в Лас Вегас. Конкурсът, който се организира от американското списание „Глобъл Гейминг Бизнес”, беше разделен на четири категории. Българската фирма стана победител в категорията "Таблица на игрите". 
			
				(Различни източници - 23/11/09-30/11/09)
