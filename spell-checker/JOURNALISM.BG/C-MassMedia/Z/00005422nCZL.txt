Турското правителство ще обсъди въпроса за Кипър в сряда
18/12/2002
 
АНКАРА, Турция -- Кипър ще бъде централна тема на срещата в сряда (18 декември) между турския президент Ахмед Недждет Сезер, министър-председателя Абдула Гюл, външния министър Яшар Якъш и командващия Генералния щаб Хилми Йозкьок. Според медиите,Турция ще окаже натиск върху кипърските турци да приемат плана на ООН за повторното обединяване на острова. Във вторник Якъш изрази опасение, че ако гръцката част на разделения остров стане член на ЕС, разположените в Кипър турски военни части могат да се приемат за "окупационни сили". (Търкиш дейли нюз - 18/12/02; Анадолска агенция, АФП - 17/12/02)
