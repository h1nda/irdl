Генералният секретар на НАТО ще посети Скопие в понеделник
					11/06/2006
					 
						БРЮКСЕЛ, Белгия – Генералният секретар на НАТО Яп де Хоп Схефер се очаква да направи посещение в Скопие в понеделник (12 юни) според съобщение за печата от главната квартира на Алианса в Брюксел. Програмата му предвижда срещи с македонския президент Бранко Цървенковски, с премиера Владо Бучковски, с външния министър Илинка Митрева и с министъра на отбраната Йован Манасиевски.
						Други новини – В съобщение на Македонската армия от събота се казва, че 17-членен екип ще бъде изпратен в БиХ за шестмесечна мироопазваща мисия като част от операцията на ЕС “Алтея”, започваща на 15 юли. Македонските мироопазващи сили ще служат под белгийско командване в Мостар. (A1 ТВ - 10/06/06; Уеб-сайт на НАТО - 09/06/06)
