Косовските сърби поискаха оставките на Тадич и Богданович 
					16/09/2010
					 
						ПРИЩИНА, Косово -- Асамблеята на Общността на косовските общини отправи призив към сръбския президент Борис Тадич и към сръбския министър за Косово Горан Богданович да подадат оставки, съобщи в сряда (15 септември) обществената медия РТК. Асамблеята е призовала също сръбския парламент да поиска вот на недоверие срещу правителството. Според съобщението призивите идват след спешно съвещание в Северна Митровица за разглеждане на положението със сигурността и политическата ситуация след приемането миналата седмица на съгласуваната между ЕС и Сърбия резолюция за Косово в Общото събрание на ООН. Косовските сърби смятат, че решението на Белград да оттегли първоначалната резолюция е провал, и заявяват, че са загубили доверие в сръбското правителство. (Експрес, Косова Сот - 16/09/10; РТК, Арта ТВ - 15/09/10)
