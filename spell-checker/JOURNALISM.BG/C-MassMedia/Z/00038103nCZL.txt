БиХ учреди национална антитерористична група
					08/04/2011
					
						САРАЕВО, Босна и Херцеговина (БиХ) -- В четвъртък (7 април) в Сараево започна работа Националната оперативна група за борба с тероризма. Министърът на сигурността Садик Ахметович заяви на пресконференция, че това представлява "началото на борбата срещу тероризма на институционално ниво", добавяйки че в нея ще бъдат представени 10 полицейски агенции и институции. "Тероризмът няма религия или националност. Искаме да поемем активна роля в европейската и глобалната сигурност," каза Ахметович. Групата има подкрепата на правителствата на Германия и САЩ. (СРНА, Дневни Аваз, Радио Свободна Европа - 07/04/11)
