Гръцкият търговски флот е най-големият в света
19/04/2004
Гръцката коработранспортна индустрия осигурява 18,3 % от световния капацитет. Извлича ли обаче страната пълноценни ползи от своите пазарни позиции?
От Джордж Анагностопулос за Southeast European Times в Атина - 19/04/04
 
 
Корабите под гръцки флаг представляват 18,3 % от световния капацитет на инертен тонаж. [Файл]
Днес корабите под гръцки флаг представляват 18,3 % от световния капацитет на инертен тонаж или около половината от капацитета на ЕС. Цифрата не включва кораби гръцка собственост, които плават за удобство под други флагове.
Миналата година пазарният дял на Гърция донесе на гръцките корабособственици печалби на стойност 9,5 млрд. евро. Съмнително е обаче дали цялата сума е влязла в гръцката икономика, тъй като по-голяма част от нея се използва за поддръжка или за ново строителство. Такива проекти се осъществяват често пъти в чужбина, тъй като гръцките корабостроителници не са конкурентноспособни в сравнение с чуждестранните.
Гърция е не само водеща по отношение на капацитета и продажбите, но и благодарение на регламентите на ЕС тя прави инвестиции и в по-безопасни товарни кораби, завоювайки още едно първо място в рамките на Инициативата за качествено корабни превози. Понастоящем има поръчки за 238 кораби с общо 21,7 инертен тонаж. Инвестицията е повече от двукратно по-голяма в сравнение с държавния бюджет за 2004 г.
По традиция Гърция се радва на реномето на световна корабо-транспортна сила; значителни инвестиции бяха направени през последното десетилетие. Някои обаче твърдят, че независимо от успешния курс на страната държавата не е предприела адекватни стъпки за насърчаване на този бранш.
Според президента на Съюза на гръцките корабособственици Никос Евтимиу необходима е по-добра инфраструктура за интегрирания транспорт, за да се осигури по-добра дистрибуция за и от Балканите. Собствениците също така са изразили загриженост относно прилагането на законодателството за т.нар. "неограничена отговорност", съгласно което всеки корабособственик може да бъде санкциониран, ако не е извършил изследване тип "дю дилиджънс" на корабите по отношение на опазването на околната среда. Старите кораби, които все още носят печалби, могат да се превърнат в източник на огромни задължения, посочват собствениците.
В същото време гръцките корабособственици се опитват да навлязат на високо доходоносния пазар на транспортиране на втечнен природен газ (ВПГ). Поради високата цена на петрола потребителите търсят алтернативни енергийни източници. Търсенето на ВПГ е вече голямо в Китай и Индия, които притежават инфраструктура за него. Очаква се, че ЕС ще изградят такава в скоро време. Кораби, които могат да транспортират ВПГ, са били вече поръчани от четири групи гръцки компании. Днес съществуват само 150 кораба, които могат да транспортират ВПГ, като в процес на строителство са около 60.
Междувременно крайбрежният корабен транспорт, изглежда, се радва на по-добра година в сравнение с 2003 г. Трафикът вече се увеличи и резервациите за лятото хвърчат нагоре. По повод Олимпийските игри през август голям брой туристи ще посетят страната, много от които на борда на кораби, отправили се към островите.
