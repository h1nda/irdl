Един ранен по време на бомбена експлозия в Скопие
23/06/2003
 
СКОПИЕ, Македония -- Един човек бе ранен, а прозорците на няколко сгради изпочупени, когато две бомби експлодираха едновременно в македонската столица в неделя (22 юни) следобед. Говорителката на вътрешното министерство Мирияна Контевска заяви пред репортери, че взривните устройства са били поставени в контейнери за боклук съответно близо до търговския център Мавровка и до сградата на македонския Телеком. Тя добави, че звената за борба срещу тероризма разследват случаите. (АП - 23/06/ 03; А1, ТВ, СРНА - 22/06/03)
