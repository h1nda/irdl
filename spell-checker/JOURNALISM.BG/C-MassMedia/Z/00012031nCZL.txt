Албанският министър на външните работи призова за уреждане на емигрантския статут на албанците 
					19/09/2004
					 
						ТИРАНА, Албания – На среща с гръцкия си колега Петрос Моливиатис миналата седмица албанският външен министър Кастриот Ислами призова гръцкото правителство да уреди статута на албанските емигранти в Гърция, съобщават вестниците в Тирана през уикенда. Ислами похвали последните стъпки на гръцките власти за облекчаване на процедурите за легализиране на албанските емигранти и тяхната икономическа и социална интеграция. (Албейниън Нюз - 18/09/04)
