Тачи получи мандат да сформира кабинета на Косово
					12/12/2007
					 
						ПРИЩИНА, Косово, Сърбия -- Във вторник (11 декември) президентът Фатмир Сейдиу възложи на Хашим Тачи, чиято Демократическа партия на Косово (ДПК) победи в изборите на 17 ноември, да състави следващото правителство на провинцията. ДПК спечели 37 депутатски места, следвана от Демократичната лига на Косово на Сейдиу, която спечели 25 места. Заедно те ще имат мнозинство от 62 депутатски места в 120-местния парламент. Очаква се новото правителство да бъде обявено до края на декември и да получи вот на доверие в парламента в началото на януари. (Kosovalive, РТК, Косовапрес, РСЕ, Ройтерс, Синхуа - 12/12/07; Ротерс, ДПА, Синхуа, АФП - 11/12/07)
