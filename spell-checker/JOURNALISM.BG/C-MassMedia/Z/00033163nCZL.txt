Делото срещу Толимир в Хага ще започне след месец
					25/01/2010
					 
						ХАГА, Холандия -- Делото срещу бившия босненски сръбски командир Здравко Толимир ще започне на 26 февруари в Трибунала на ООН за военни престъпления, обяви съдът в петък (22 януари). Заседанията трябваше да започнат на 17 декември, но бяха отложени, тъй като Толимир, който води сам защитата си, трябваше да се запознае с новите обвинения, добавени в обвинителния акт. На предварителното заседание на 16 декември генералът не се призна за виновен. Той е обвинен в геноцид, военни престъпления и престъпения против човечеството, свързани с клането в Сребреница през 1995 г. (Фена, Б92, Танюг, АФП - 22/01/10)
