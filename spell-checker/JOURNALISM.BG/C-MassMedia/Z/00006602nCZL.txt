България и Румъния настояват за членство в ЕС през 2007 г.
15/04/2003
 
СОФИЯ, България -- В понеделник (14 април) президентите на България и Румъния публикуваха съвместно изявление, в което призовават ЕС да потвърди 2007 г. като дата за пълноправното членство на двете страни. Изявлението бе направено по повод предстоящото подписване в Атина на споразуменията на Съюза с новите десет страни-членки. "Двете страни изразяват надеждата си за потвърждение на перспективата за ЕС от 27 страни-членки", заявиха президентите Георги Първанов и Йон Илиеску. "Ние очакваме всяка страна да бъде оценявана в зависимост от собствените си достижения, а не в зависимост от позицията й по един или друг международен въпрос", добави Първанов, визирайки критиките на френския президент Жак Ширак относно решението на България да застане на страната на САЩ срещу Ирак. (БНТ, бТВ, AФП - 14/04/03)
