Експерти на ЕС и САЩ пристигнаха в БиХ за продължаване на разговорите
					03/11/2009
					 
						САРАЕВО, Босна и Херцеговина (БиХ) -- Експерти на САЩ и ЕС пристигнаха в Сараево в понеделник (2 ноември) за продължаване на разговорите с лидерите на основните политически партии относно конституционните промени. Обсъжданията във вторник в базата "Бутмир" край Сараево имат за цел да се постигне консенсус между сръбските, хърватските и мюсюлманските партии за реформите, необходими за придвижване на страната по пътя към членството в НАТО и ЕС. Международната общност желае да види постигането на напредък преди следващата среща на Съвета за прилагане на мира на 18 ноември. През октомври лидерите на седемте основни парии отхвърлиха предложения от САЩ и ЕС пакет от реформи, целящи преодоляване на продължителния политически застой. (Дневни Аваз, БХРТ, СРНА - 02/11/09)
