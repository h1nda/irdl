Председателят на Конституционния съд на България се включи в надпреварата за президентския пост 
					18/08/2006
					 
						СОФИЯ, България -- Неделчо Беронов, председател на Конституционния съд, официално се включи в надпреварата за президентския пост в четвъртък (17 август). Кандидатурата му бе издигната след няколкомесечни преговори между осемте основни десни партии. Той спечели подкрепата на четирите най-големи от тях -- "Демократи за силна България", Обединените демократични сили, Демократическата партия и Земеделския народен съюз. Беронов каза, че иска да е президент на хората, който желаят промяна и просперитет за страната. Той обвини сегашния президент Георги Първанов, че е поставил партийните интереси над обществените. Изборите ще се проведат на 22 октомври. (Медиапул, бТВ, Дневник - 17/08/06)
