ЮНЕСКО ще възстановява църкви и ислямски забележителности в Косово 
					14/12/2005
					 
						ПРИЩИНА, Косово, Сърбия и Черна гора -- ЮНЕСКО обяви във вторник (13 декември) намеренията си да започне догодина реставрация на седем обекта на православното и ислямското наследство в Косово. Петте църкви, една катедрала, манастир, три джамии и три турски бани бяха засегнати в миналогодишните етнически размирици в провинцията. ЮНЕСКО проведе донорска конференция през май 2005 г. за набиране на средства за извършване на работите.
						Други новини -- Полицията на ООН осуети бягство от най-големия затвор в Косово, обявиха отговорни служители във вторник. Четиринадесет затворници са се опитали да избягат от изправителното заведение в Дубрава по време на бунт. Румънски полицейски служители на ООН са се намесили и са предотвратили бягството. Те са попаднали под обстрел извън затвора, но за пострадали не се съобщава.
						Също във вторник председателят на албанския парламент Жозефина Топали посети Прищина. Тя отново заяви, че Тирана е готова да вземе активно участие в определянето на бъдещия статут на Косово. (АФП, KosovaLive, Танюг, Съобщение за печата на ООН - 13/12/05)
