Румъния подготвя съкращения на служители от държавния сектор
					06/08/2009
					 
						БУКУРЕЩ, Румъния -- В сряда (5 август) министър-председателят Емил Бок съобщи, че кабинетът подготвя радикални мерки, засягащи държавния сектор, включително съкращаване на около 9 200 служители. След среща с представители на МВФ Бок обяви също, че кабинетът ще намали броя на държавните агенции с повече от половината - от 226 на 107. Правителството планира също така да въведе стандарт за разходите в четири сектора - публичната администрация, социалната помощ, здравеопазването и образованието - за да се премахнат разминаванията в разходите за персонала за работещите в различните министерства. Министрите от кабинета ще определят крайния срок за тези действия. (Журналул Национал, Зиуа - 06/08/09)
