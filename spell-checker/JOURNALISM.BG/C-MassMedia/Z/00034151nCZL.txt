Италианският външен министър Фратини заяви, че БиХ отговаря на критериите за либерализиране на визите
					14/04/2010
					 
						САРАЕВО, Босна и Херцеговина (БиХ) -- Италианският външен министър Франко Фратини посети Сараево във вторник (13 април) и каза, че вярва, че Европейската комисия (ЕК) е близо до премахването на визите за гражданите на БиХ. Той добави, че либерализирането на визите може да бъде официално обявено по време на срещата на високо равнище ЕС-Балкани на 2 юни в Сараево. След срещата си с тристранното председателство Фратини каза, че БиХ е изпълнила всички условия, което на този етап превръща въпроса до голяма степен в технически. През ноември 2009 г. ЕС реши да премахне визовите изисквания за гражданите на Македония, Сърбия и Черна гора, но не направи същото за БиХ и Албания поради неуспеха им в прилагането на всички необходими реформи. (Фена, РТРС, Онаса, Dnevnik.ba, Радио Свободна Европа - 13/04/10)
