Хърватските профсъюзи организират протести по случай Международния ден на труда
					30/04/2010
					 
						ЗАГРЕБ, Хърватия -- Четирите най-големи профсъюза в страната съобщиха в четвъртък (29 април), че вместо празненства за отбелязване на 1-ви май, Деня на труда, те организират протести в някои от най-големите градове. Протести в събота срещу икономическата нестабилност ще бъдат проведени в Загреб, Сплит, Риека, Осиек и Пула. Демонстрантите ще призоват правителството да спре политиката си на съкращения на работни места. Организаторите са поканили студенти, безработни, пенсионери и други членове на обществеността да се присъединят към акцията. (ХРТ, Dnevnik.hr, МондоПрес - 29/04/10)
