Изненада на "Евровизия"
					24/05/2006
					Финландска рок група спечели конкурса "Евровизия" в Атина. Други културни и спортни новини през тази седмица: замъкът Дракула се връща на неговия собственик, ски шампионката Яница Костелич получи награда и международният театрален фестивал започна в Босна и Херцеговина.
					
 
					 
						
"Лорди" от Финландия на пресконференция след като спечелиха наградата на 51-вото издание на "Евровизия" в Атина. [Гети Имиджис]
						За разлика от нежните поп мелодии и балади, обикновено свързвани с това събитие, финландските рок чудовища "Лорди" спечелиха 51-вия конкуркс "Евровизия" в Атина. Маскираната петчленна група и тяхната песен "Hard Rock Hallelujah" спечели повечето гласове на зрителите из цяла Европа. Дима Билан от Русия е на второ място, а босненската група "Хари Мата Хари" - на трето. Спазвайки традицията, страната-победител Финландия ще бъде домакин на конкурса следващата година. 
						*** 
						
Румънските власти съобщиха, че ще върнат известния замък Дракула на неговия собственик. Замъкът, оценен на 19 милиона евро, е бил собственост на Кралица Мари и е наследен от нейната дъщеря принцеса Илеана през 1938 г. След войната замъкът е национализиран от комунистическото правителство. Той ще бъде върнат на наследника на Илеана Доминик ван Хабсбург, архитект в Ню Йорк. Въпреки името си, замъкът всъщност никога не е бил собственост на Влад Цепеш-Дракула. 
						*** 
						
Хърватската шампионка по ски Яница Костелич бе наградена с престижната награда "Лауреус" за спортистка на година на церемония в Берселона на 22 май. Световните спортни награди "Лауреус" се присъждат всяка година на изтъкнати спортисти от целия свят. 
						*** 
						Редки колекции от албанският Национален исторически театър в Тирана, включително лични вещи на Крал Зог и Майка Тереза бяха показани на обществеността за първи път. Новите изложби бяха официално открити на 18 май по случай Международния ден на музеите. 
						*** 
						Международният театрален фестивал "Зеница 2006" започна в Босна и Херцеговина (БиХ) на 23 май. Десет театрални трупи от БиХ, Македония, Сърбия-Черна гора и Турция участват във фестивала. След него на 1 юни ще започне 13-ият театрален фестивал на Република Сръбска в Приедор, с участието на групи от босненско-сръбската общност. 
						*** 
						Премиерата на новия балет на Нешка Робева "Арамии" ще се състои на 26 май в Националния дворец на културата в София. Спектакълът е по легенди от Балканите и включва музика и танцови елементи от фолклорните традиции на Албания, България, Гърция, Македония, Румъния и Турция. 
						*** 
						Ретроспективна изложба под надслов "Младен Тудор: Фотографии 1954-2004" бе открита в художествената галерия в Дубровник миналата седмица и ще продължи до 11 юни. В нея са показани 105 снимки от известния хърватски фотограф. 
						
(Различни източници – 17/05/06 - 24/05/06)
