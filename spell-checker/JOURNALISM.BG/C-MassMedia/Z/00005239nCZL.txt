Дискусионна анкета в България доведе до значителни промени в мненията
16/12/2002
Проведената неотдавна в България национална дискусионна анкета показа, че хората често променят мненията си, когато са по-запознати и ангажирани с темите.
(Различни източници - 15/11/02)
 
 
Проведената неотдавна в България национална дискусионна анкета за борбата с престъпността показа, че мнението за смъртното наказание, независимостта на прокуратурата и други въпроси често се променя, когато участниците са по-запознати и ангажирани с темите. Националната дискусионна анкета, проведена през октомври в София, е първата по рода си в източноевропейска страна.
Според Центъра за либерални стратегии (ЦЛС), един от организаторите на събитието, резултатите подчертаха важността на тази техника като демократична гражданска практика, както и възможността му за създаване и поддържане на толерантността между хората от различна среда, етнически произход и социално положение. Другите организатори са Алфа Рисърч - агенция за маркетингови и обществени проучвания, и телевизионния канал Би Ти Ви.
Дискусионното анкетиране е техника, която включва дискусии в произволно избрани малки групи, с научно избрани случайни примери, за да се осигури общественото мнение по въпроси за държавната политика или изборите. Методът е разработен от професор Джеймс Фишкин от Университета на Тексас в Остин през 1988 г.
В Българската дискусионна анкета участваха 281 души, избрани от представителна извадка от около 1 200 случайно избрани участника в основното предварително проучване по различни теми, свързани с престъпността. В трите секции на проучването се включиха много експерти, заемащи важни постове в законодателната, изпълнителната и съдебната власт. Основните теми бяха "Престъпност и наказания", "Престъпност и общество", и "Отговорът на политиците".
Членовете на избраната група получиха внимателно балансирани, обществено достъпни материали. След това участниците проведоха диалог с експертите и политиците въз основа на въпросите, повдигнати по време на дискусиите в малките групи с обучени модератори. В края на дебата, участниците бяха помолени отново да отговорят на въпросите, включени в основната анкета. Мненията след дискусиите показват заключенията, които хората могат да направят, ако са по-информирани по темите, според ЦЛС.
Някои от тези промени се оказаха значителни. Преди дискусиите, 58 процента бяха на мнение, че смъртното наказание е единственото наказание за някои престъпления. След дискусиите подкрепата спадна с 13 процента до 45 процента. Подкрепата за прехвърляне на разузнавателните служби към вътрешното министерство нарасна с 33 процента от 45 процента преди дебатите, на 78 процента след дебатите. Преди дискусиите, 30 процента смятаха, че прокуратурата трябва да отговаря пред парламента. След дебатите, такова мнение споделяха 46 процента от участниците.
Всяка теза беше представена с аргументи "за" или "против" нея, така че участниците да могат да сравнят различните позиции, обясни директорката на Алфа Рисърч Боряна Димитрова. Тя добави, че преди дебатите 73 процента от участниците са смятали, че политиците не се интересуват от тяхното мнение. След провеждането само на една дискусия, поддръжниците на това становище са намалели с 21 процента.
