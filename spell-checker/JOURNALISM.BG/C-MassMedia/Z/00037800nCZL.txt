МКГ предлага намирането на временно решение за Северно Косово 
					15/03/2011
					 
						ПРИЩИНА, Косово -- Северно Косово не представлява риск за Косово, затова трябва да бъде потърсено временно решение, докато бъде постигнато окончателно такова, заяви в понеделник (14 март) за радио „Гласът на Америка” директорът на Балканския проект на Международната кризисна група (МКГ) Марко Прелец. Той коментираше нов доклад на МКГ, озаглавен „Северно Косово - двоен суверенитет на практика”. В него се прави заключението, че диалогът Косово-Сърбия с посредничеството на ЕС през следващите месеци по всяка вероятност ще обхване регионалното сътрудничество, съобщенията, свободата на придвижване и върховенството на закона. Според Прелец крайната цел на диалога е достигането до етап, в който Прищина и Белград ще могат да решат всички открити въпроси - процес, който ще отнеме години, прогнозира той. (Зъри, Коха Диторе - 15/03/11; Гласът на Америка, РТК, Арта ТВ, Клан Косова - 14/03/11)
