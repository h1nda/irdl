Представители на балкански и черноморски страни се срещат, за да обсъдят мерки срещу птичия грип
		20/11/2005
		 
			АТИНА, Гърция -- Високопоставени лица от 14 черноморски и балкански страни се събраха в курорта Вулиагмени, близо до Атина в петък (18 ноември), за да обсъдят създаването на обща система за спиране на разпространението на птичи грип. Във форума участваха Албания, Армения, България, Босна и Херцеговина, Хърватия, Грузия, Македония, Молдова, Румъния, Русия, Сърбия и Черна гора и Турция, както и страните-членки на ЕС Гърция и Кипър. Еврокомисарят по здравеопазването Маркос Киприану също участва в срещата при закрити врати, както и представители на СЗО и на Европейския център за заразни болести. (Макфакс, Фокус - 20/11/05; AНА - 19/11/05;АФП - 18/11/05)
