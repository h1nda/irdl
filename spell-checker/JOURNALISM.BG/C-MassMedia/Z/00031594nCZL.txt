Безизходицата във връзка с възстановяването на къщи в Митровица бе преодоляна
					10/09/2009
					 
						ПРИЩИНА, Косово -- Драгиша Милович, кмет на общината Звечан в окръг Митровица, в сряда (9 септември) даде разрешение на албанците, желаещи да възстановят домовете си в северната част на Митровица, да продължат работа. Очаква се решението на Милович да сложи край на продължителния спор дали на албанците трябва да им бъде разрешено да се завърнат в северната част на Митровица, която е доминирана от сърбите. Милович каза, че четири от 16-те къщи, за които трябва да бъдат издадени строителни разрешения, отговарят на изискванията и че албанците могат да продължат разчистването на своите повредени от войната домове от отпадъците. (Зери, Косова Сот, Лайм, Коха Диторе - 10/09/09)
