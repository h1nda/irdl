Рончевич: "Хърватия очаква нови уверения във връзка с кандидатурата си в НАТО"
19/02/2004
 
ЗАГРЕБ, Хърватия -- Министърът на отбраната Берислав Рончевич заяви в сряда (18 февруари) увереността си, че срещата на върха на НАТО през юни в Истанбул ще изпрати силно послание в подкрепа на кандидатурата на страната му. "Ние очакваме, че срещата на върха в Истанбул . ще даде ясна оценка за това, че [Хърватия] е на прав път," каза той след среща с Робърт Симънс, заместник-помощник на генералния секретар на алианса по политическите въпроси.
Други новини: Хърватският кабинет одобри проектобюджета за 2004 г., предвиждащ общ държавен дефицит в размер на 4,5 % от БВП. Рамката на бюджета се гради на прогнози за 3,2 % икономически растеж за тази година и средна годишна инфлация от 2,5 %. Бюджетният документ трябва да получи одобрението на парламента. (ХИНA, Вйесник, ХРT - 19/02/04; AФП - 18/02/04)
