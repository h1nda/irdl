Шварц-Шилинг критикува РС за това, че отново блокира полицейската реформа в БиХ
					28/05/2006
					 
						САРАЕВО, Босна и Херцеговина (БиХ) -- Върховният представител Кристиян Шварц-Шилинг отправи критики към властите на Република Сръбска (РС) в петък (26 май) за това, че отново са блокирали решаващата реформа в полицията. Той предупреди, че това застрашава напредъка на БиХ в преговорите за интеграция в ЕС. Той свика пресконференция след като представителите на РС се оттеглиха от процеса на преструктуриране на полицията, като сведоха участието си в Управителния борд на дирекцията за реформи в полицията до статут на наблюдатели. Те не одобряват проектомодела на полицейските сили на БиХ, който освен другото, ще прехвърли законодателните и бюджетни отговорности в сектора на полицията от отделните области към държавата. РС също настоява за промени в правилника на Дирекцията, твърдейки, че сегашният му статут нарушава политическото споразумение, постигнато във връзка с полицейската реформа миналата година. (Независне новине, Дневни аваз - 27/05/06; Източници на СВП, РТРС - 26/05/06)
