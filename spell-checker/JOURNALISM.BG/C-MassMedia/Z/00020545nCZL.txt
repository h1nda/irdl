Посланикът на САЩ в България каза, че членството в ЕС ще заздрави партньорството между двете страни 
					07/11/2006
					 
						БУРГАС, България -- В понеделник (6 ноември) американският посланик в България Джон Байърли каза, че предстоящото членство на страната в ЕС ще заздрави позицията й в НАТО, както и двустранното й партньорство със Съединените щати. В реч в Бургаския свободен университет той подчерта и значението на една силна българска икономика, като отбеляза, че след влизането си в ЕС България ще стане част от търговските отношения между САЩ и ЕС и ще привлече още повече американски инвестиции. (Монитор - 07/11/06; Дарик - 06/11/06)
