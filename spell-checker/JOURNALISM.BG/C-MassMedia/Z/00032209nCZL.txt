Косово обяви ден на траур за жертвите, удавили се в р. Тиса
					02/11/2009
					 
						ПРИЩИНА, Косово -- Президентът Фатмир Сейдиу обяви понеделник (2 ноември) за ден на национален траур в памет на групата от косовски албанци, които се удавиха в река Тиса при опита си да влязат нелегално в Унгария през Сърбия в средата на октомври. Досега са намерени и идентифицирани осем тела. Преживелите трагедията казаха, че на борда на обърналата се и потънала лодка е имало най-малко два пъти повече хора. Политическите партии отмениха предизборните си прояви за понеделник, за да се съобразят с обявения траур. (Зери, Експрес, Коха Диторе - 02/11/09; Косова Сот, Лайм - 01/11/09)
