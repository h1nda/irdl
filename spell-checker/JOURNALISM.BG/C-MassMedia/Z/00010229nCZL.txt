Сърбия и Косово почитат жертвите на етническото насилие
22/03/2004
 
Йордански офицер по време на посрещането на хърватския президент Стипе Месич в Аман в неделя. Месич и кралят на Йордания Абдулах ІІ подписаха споразумение, което регламентира двустранното сътрудничество между търговските камари на двете държави. [АФП]
ПРИЩИНА, Косово, Сърбия-Черна гора -- Косово отбелязва ден на траур в понеделник (22 март) в памет на 28-те жертви на междуетническите сблъсъци миналата седмица. Поради продължаващото силно напрежение Генералният секретар на НАТО Яп де Хоп Схефер ще посети провинцията. В неделя около 7000 души се събраха в село Кабра за погребението на две деца, чиято смърт възпламени безредиците. Не се съобщава за инциденти. Полицейските сили на ООН продължават да разследват инцидентите, при които, както се твърди, група млади сърби са преследвали три деца от албански етнически произход, предизвиквайки тяхното удавяне в местна река. Трето дете също е изчезнало и се смята, че също се е удавило.
В същинска Сърбия междувременно флаговете бяха свалени на половина в неделя в знак на траур за жертвите на безредиците. По време на неделна литургия Патриарх Павле призова за спокойствие. Белград и няколко други града бяха разтърсени от безредици. Съобщено бе за големи митинги в края на седмицата и в Черна Гора. Ръководителят на ЮНМИК Хари Холкери заяви, че в неделя положението се е подобрило. (АП, Би Би Си Уърлд -22/03/04; АФП, АП, Ройтърс, Б92, Би Би Си - 21/03/04)
