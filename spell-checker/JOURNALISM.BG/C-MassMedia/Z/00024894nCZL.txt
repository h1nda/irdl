Още един миньор загина в мината Булчиза (Булчица) в Албания 
					17/12/2007
					 
						ТИРАНА, Албания -- Още един миньор, 45-годишният Сами Дога, загина в неделя (16 декември), след като бе затрупан на 1 000 метра под земята преди една седмица в мината Булчиза (Булчица) в Централна Албания. Инцидентът се е случил след срутване на тавана на шахтата, отнемайки живота на Дога и ранявайки трима други миньори. Дога, баща на три деца, е шестият миньор, загинал в мината през изминалата година. (Шекули, Шкип, Панорама, Коха Йоне - 17/12/07; Balkanweb, Топ-Ченъл, Нюз 24 ТВ - 16/12/07)
