ЮНЕЙДС/СЗО: Правителствата и организациите трябва да съсредоточат усилията си върху предотвратяването в борбата с ХИВ/СПИН
					29/11/2004
					Последните данни от Програмата на ООН за борба с ХИВ/СПИН и Световната здравна организация показват ръст в заболяванията от СПИН в Източна Европа и Централна Азия като цяло. Здравните служители предупреждават, че страните от Югоизточна Европа, които в момента имат ниска степен на заразявания със СПИН, трябва сега да предприемат действия за предотвратяване разпространението на епидемията. Правителствата следва да насочат усилията си към повишаване на информираността, предпазните действия и образоваността на населението, за да запазят ниското ниво на заболяванията в региона.
					От Бет Кампшрор за Southeast European Times от Сараево - 19/11/04
 
					 
						
Кампанията "Спрете СПИНа" в Босна и Херцеговина е един от примерите за стъпките, които се предприемат за информиране и обучение на населението по въпросите на болестта. [АФП]
						Цифрите са заплашителни. Последните данни на Програмата на ООН за борба със СПИН (ЮНЕЙДС) и Световната здравна организация (СЗО), обявени във връзка със Световния ден за борба против СПИН на 1 декември, показват, че средно 1,7% от мъжете на възраст от 19 до 24 години в Източна Европа и Централна Азия са заразени със СПИН. Това е почти двама на 100 мъже. Според ЮНЕЙДС/СЗО разпространението на ХИВ в Източна Европа, особено в Русия, нарастват по-бързо от другите райони в света.
						Има и добра новина: степента на заразявания с вируса ХИВ в страните от Югоизточна Европа е доста по-ниска в сравнение с останалата част на Европа. Представители на здравните организации казват, че правителствата трябва да насочат вниманието си към проблема сега, за да предотвратят разпространението на болеста от маргиналните групи - тези, които си инжектират наркотици и проститутките - към останалата част от населението. 
						"Дори и цифрите да са ниски и да изгрлежда, че няма основание за тревога, ако аз бях на мястото на правитествата в страните от Югоизточна Европа, щях да бъда изключително внимателен", каза регионалният координатор за Евопа в ЮНЕЙДС Хенинг Микелсен.
						Отчитайки преходния характер на страните, а в случая с бивша Югославия - конфликтите през 90-те години и техните последици, се вижда, че съществува потенциал за епидемия, отбеляза Микелсен. Младите хора са особено податливи на така нареченото "рисково поведение", включващо наркотици и необезопасен секс. 
						"Аз бих казал, че младите хора са фактически това, което движи епидемията в региона. Това е епидемия на младите хора", каза той. Микелсен посочи, че младежите под 29 години съставляват 30% от случаите на заразявания с ХИВ/СПИН в Западна Европа, докато в Източна Европа тази цифра е 80%. 
						"Това е индикатор за начина, по който младите хора са засегнати от процеса на социален преход. Този процес създаде големи възможности за пътувания и т. н., но той също така откри един свят на несигурност с висока степен на безработица и още по-голяма неопределеност за тяхното бъдеще. Младите хора винаги експериментират, но в този случай те трябва да експериментират, за да видят как да живеят. Употребата на наркотици чрез инжекции е широко разпространено сред младите хора тук. Повечето от тях също така водят полов живот без предпазни средства и това е, което прави ситуацията наистина експлозивна", изтъкна той. 
						
Програмата на ООН за борба с ХИВ/СПИН (ЮНЕЙДС) предупреждава, че макар и броят на случаите на заразявания с ХИВ/СПИН в Югоизточна Евопа да е по-малък от средния в света, информираността и превантивното образование са необходими, за да бъде сигурно, че проблемът няма да излезе изпод контрол. [ЮНЕЙДС]
						Микелсен каза, че правителствата започват да възприемат проблема сериозно и през последните години много от тях създадоха национални комисии за борба със СПИНа и стратегически планове за предотврятяване на вируса ХИВ, като същевременно проведоха обществени кампании - като например тази в Босна и Херцеговина под надслов "Спрете СПИНа" - за да информират и образоват населението относно болестта. 
						"Това е много окуражително", каза той. "Румъния, например, призна съществуването на проблема и правителството значително засили превантивната работа сред младите хора. Надявам се, че Югоизточна Европа може да стане модел за това, как да се спрат нещата - навреме". 
						Румъния е една от страните в региона, която изпъква със своя отговор на уникалната ХИВ/СПИН епидемия. В края на 80-те години хиляди деца в Румъния бяха заразени с ХИВ от непроверени кръвни преливания или в болници, използвали нестерилизирани спринцовки. Тези деца, които сега са младежи, съставляват 7500 от 10500-те случаи в Румъния. Правителството е осигурило безплатно за всички заразени анти-ретровирусна терапия - съчетание на лекараства, които спират развитието на вируса ХИВ в СПИН и в отделни случаи намаляват броя на ХИВ антителата в кръвта до много ниски нива. 
						Таня Голднер, специалист на ЮНИЦЕФ по здравеопазване и хранене в Букурещ каза, че това бе "огромно финансово усилие" на правителството. 
						"Миналата година те похарчиха 25 млн. долара за анти-ретровирусно лечение", отбеляза тя. "Можете да си представите натиска върху правителството да осигури лечение на тези хора - деца, заразени от самата здравна система". 
						Румънското правителство получи също така средства от Глобалния фонд, за да ги използва за превантивна работа. С помощта на ЮНИЦЕФ то предприе пилотен проект за здравно образование в една трета от училищата в страната. Учениците вече получават точна информация за ХИВ/СПИН и употребата на наркотици. 
						"Пилотният проект върви много добре - всяка година ние получаваме все повече искания за него и повишен интерес от страна на училищната система да участва в проекта въпреки, че той не е задължителен", каза Голднер. 
						ЮНИЦЕФ е една от международните организации, които подкрепят правителствата в региона. Световната банка също е включена, тъй като икономически и структурни проблеми като висока безработицата и недостатъчното здравеопазване в тези страни увеличават риска от разширяване на епидемията на ХИВ/СПИН. 
						"Ако имаш безработица от 50-60%, за разлика от други страни с 10-5%, е ясно къде рискът е много по-висок", каза Недим Яганяк, здравен специалист за Европа и Централна Азия в Световната банка във Вашингтон. "Човек, който има работа, здравна осигуровка и е сравнително по-обезпечен, е изправен пред по-малък риск от заразяване с ХИВ, отколкото тези, които са маргинализирани, безработни, по-малко образовани и т. н." 
						
						Друга добавка напоследък към борбата с ХИВ/СПИН е Глобалният фонд за СПИН, туберкулоза и малария. Фондът бе създаден от ООН и страните от Г-8 и е подкрепян от даренията на 70 страни, фондации и корпорации. От първия грант прези 2002 г. досега той е отпуснал 3 млрд. долара за 128 страни. 
						Страните, кандидатстващи за помощи от фонда, създадоха "координационни механизми" за изготвяне на заявки за грантове и подбор на проекти. Средствата се отпускат на главния получател, който отговаря за счетоводството и докладва на фонда. Той разпределя средствата на организациите и изпънителки на проектите. 
						Страните в региона, получили двегодишни грантове от Глобални фонд за използване в борбата с ХИВ/СПИН, включват България (6,9 млн. долара), Румъния (21,8 млн. долара), Македония (4,3 млн. долара), Турция (4 млн. долара), Сърбия (2,7 млн. долара) и Хърватия (3,3 млн. долара). Програмите за борба с ХИВ/СПИН в тези страни са насочени предимно към превантивната дейност. 
						Сумите са малки в сравнение с тези, отпуснати от фонда на африканските страни, които са опустошени от ХИВ/СПИН (например, Уганда е одобрена да получи двегодишен грант от 201 млн. долара за борба с трите болести). Това само по себе си показва защо е жизнено важно да се предприемат мерки на Балканите сега, докато още проблемът е под контрол, казват представители на фонда. 
						Епидемията в Югоизточна Европа е от "много, много малък мащаб", казва Урбан Вебер, ръководител на екипа за Източна Европа и Централна Азия. "Обаче там има предпоставки за разпространяване на епидемията. Чрез предприемането на превантивни мерки сега, епидемията на ХИВ може да се задържи на сегашното ниво, което е много ниско".
