Председателят на ЕК Барозу отмени визитата си в Тирана 
					20/05/2011
					
						ТИРАНА, Албания -- В четвъртък (19 май) президентът Бамир Топи изрази съжаление, че председателят на Европейската комисия (ЕК) е решил да отмени планираната си визита в Тирана поради политическото напрежение във връзка с преброяването на гласовете в кметската надпревара в Тирана. Топи заяви, че това е загубен за Албания шанс да се приближи към ЕС. „Главната отговорност за забавянето на тази възможност пада пряко върху албанските политически партии, техните ръководства, активистите им и тяхното поведение”, заяви Топи. 
						Посещението на Барозу беше планирано за петък като част от балканската му обиколка в подкрепа на реформите, които биха помогнали на страната да постигне целите, необходими за членство в ЕС. Говорител обясни, че дискусиите с политически лидери биха били непродуктивни на този етап. (Нюз 24, Гласът на Америка, Топ Чанъл, Balkan Web - 19/05/11)
