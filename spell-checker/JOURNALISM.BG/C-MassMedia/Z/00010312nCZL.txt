Анан ще представи нова версия на плана си за обединение на Кипър
29/03/2004
 
БЮРГЕНЩОК, Швейцария -- Турски и гръцки лидери, които разполагат само с три дни за постигане на мирна договореност за обединението на Кипър към датата на присъединяването на острова към ЕС на 1 май, ще се срещнат в понеделник (29 март). Генералният секретар на ООН Кофи Анан пое под личен контрол хода на четиристранните преговори между Гърция, Турция, кипърските гърци и кипърските турци. Очаква се той да връчи окончателен вариант на плана за обединение в понеделник. Преговарящите се очаква да го одобрят до сряда, което би отворило пътя към провеждане на референдум по окончателната версия на плана в Кипър на 20 април. Очаква се планът да ограничи броя на кипърските гърци, които ще имат право да се заселят отново в северната част на Кипър и да допусне по-ограничено присъствие на турски войски на острова. (Ройтърс, - 29/03/04; Анадолска агенция, ТРТ 2 - 28/03/04)
