Турция и Гърция се обединиха около мнението, че двустранните отношения се подобряват
					26/10/2010
					 
						АНКАРА, Турция -- В понеделник (25 октомври), на четвъртото заседание на междуведомствената комисия в Анкара, представителите на двете държави се обединиха около мнението, че отношенията между Турция и Гърция се подобряват. „Ние вярваме, че не съществува проблем между Турция и Гърция, който да не може да бъде решен. С взаимни добри намерения, честност и кураж можем лесно да решим проблемите, свързани с Егейско море, Кипър, Семинарията в Халки и турското малцинство в Гърция”, коментира Егемен Багъш, държавен министър на Турция и главен преговарящ на Турция в присъединителните преговори с ЕС, след разговори със Спирос Кувелис, гръцки заместник-министър на външните работи. Кувелис подчерта важността на срещата от миналата седмица между турския министър-председател Реджеп Тайип Ердоган и гръцкия му колега Георгиос Папандреу в кулоарите на срещата на високо равнище в Атина по въпросите на климатичните промени и отбеляза, че тя е показала „в какво тясно сътрудничество работим”. (Заман - 26/10/10; АНА-МПА, Уърлд Булетин, Анадолска информационна агенция - 25/10/10)
