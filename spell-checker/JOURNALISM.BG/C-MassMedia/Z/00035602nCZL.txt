Сръбските власти претърсват езеро за тленни останки на жертви от войната 
					10/08/2010
					 
						БЕЛГРАД, Сърбия -- Властите са започнали претърсването на езеро Перучац на река Дрина за тленни останки на хора, убити преди години, по време на конфликтите в Босна и Херцеговина (БиХ) и Косово. Председателят на сръбския комитет за изчезналите лица Велко Одалович каза в понеделник (9 август), че са били открити някакви човешки тленни останки. Исканията за претърсване на това място дойдоха от Института за изчезналите лица на БиХ и работната група на Прищина за изчезналите лица. (Бета, Радио Свободна Европа, Танюг, Б92 - 09/08/10)
