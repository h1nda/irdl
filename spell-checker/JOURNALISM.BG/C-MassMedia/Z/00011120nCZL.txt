Неочаквано Гърция разгроми домакина Португалия на Евро 2004
13/06/2004
 
ЛИСАБОН, Португалия -- Гърция победи Португалия с 2:1 в събота (12 юни), което е най-голямата изненада в мач на откриването в историята на европейските шампионати по футбол. "С тази историческа победа тази вечер нашият национален отбор спечели уважението на европейските любители на футбола и изпълни сърцата на всеки грък с емоции", заяви премиерът Костас Караманлис в поздравление към гръцкия отбор. Хиляди граждани излязоха на улиците на големите гръцки градове в събота през нощта, надувайки клаксоните на автомобилите в честване на победата.
Междувременно в хърватския отбор възникна проблем 24 часа преди мача със Швейцария, тъй като титулярният вратар Стипе Плетикоса трябваше да напусне турнира поради контузия в бедрото. България, която ще играе първия си мач със Швеция в понеделник, е обезпокоена, че може да изгуби халфа Мартин Петров, който получи контузия в събота. (AП, АФП, Ройтерс - 12/06/04)
