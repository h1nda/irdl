Пратеник на НАТО призовава Македония да ускори реформите
11/11/2003
 
СКОПИЕ, Македония -- Адмирал Грегори Джонсън, главнокомандващ силите на НАТО в Южна Европа, се срещна в понеделник (10 ноември) с военния министър Владо Бучковски и призова Македония да ускори реформите, ако иска да получи покана за членство в НАТО на срещата на високо равнище през май в Истанбул. В Скопие Джонсън подчерта, че Алиансът е готов да окаже пълно съдействие по пътя към прилагането на ключово важни реформи в сектора на отбраната през следващите шест месеца. Освен това той даде висока оценка на македонския контингент, разположен в Ирак. (А1 ТВ, Сител ТВ - 10/11/03)
