ЕС започва проверка на хърватското законодателство по транспорта 
					27/06/2006
					 
						БРЮКСЕЛ, Белгия -- Първата фаза на проверката на ЕС на хърватското законодателство в рамките на главата "Транспорт" от европейското законодателство започна в Брюксел в понеделник (26 юни). По време на четиридневните разговори представители на Европейската комисия ще запознаят хърватската страна със съответната правна рамка, стандарти, пазари и инфраструктурни въпроси. Вторият етап от проверката се очаква през септември. 
						Други новини -- Управители на хърватски окръзи и общини подкрепиха плана на кабинета за създаване на публично-частни сдружения за регионални структурни проекти. Премиерът Иво Санадер каза, че участието на частни инвеститори в проекти от обществен интерес -- като строителството на болници, училища и спортни съоръжения -- може да спести на страната до 552 млн. евро на година. (Весник, Пословни Дневник - 27/06/06; ХРТ, Index.hr - 26/06/06)
