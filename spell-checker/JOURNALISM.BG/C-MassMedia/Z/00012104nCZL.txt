Демократичният блок в Сърбия се съгласи да сформира коалиции в местните управления
					26/09/2004
					 
						БЕЛГРАД, Сърбия-Черна гора -- Двете главни партии в Сърбия - Демократическата партия (ДП) и Демократическата партия на Сърбия (ДПС) - заявиха в събота (25 септември), че са постигнали споразумение да сформиат коалиции в местните управления. Те направиха съвместно заявление един ден, след като лидерът на ДП и президент на Сърбия Борис Тадич и председателят на ДПС и премиер на страната Воислав Кощуница се срещнаха в Белград. Двете партии заявиха, че са се договорили също така да подкрепят кандидатите на демократичния блок във втория кръг на местните избори на 3 октомври. Тадич каза, че коалицията е отворена за "всяка партия, която желае да участва в изграждането на пътя към стабилна, демократична и европейска Сърбия". Кощуница междувременно потвърди, че ДПС няма да участва в коалиция на местно равнище с ултранационалистичната Сръбска радикална партия на обвинения във военни престъпления Воислав Сешели. (Б92, Бета, Танюг, Данас - 25/09/04)
