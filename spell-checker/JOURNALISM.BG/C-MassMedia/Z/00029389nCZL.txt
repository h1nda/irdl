България е на второ място по мерки срещу корупцията
					23/02/2009
					 
						НЮ ЙОРК, Съединени щати -- Съгласно доклад на американската изследователска група „Глобал Интегрити”, публикуван миналата седмица, България се нарежда на второ място по мерки за борба с корупцията, съобщиха медиите в понеделник (23 февруари). В документа се прави оценка на наличието на основни антикорупционни механизми, тяхната ефективност и обществения достъп до механизмите в 57 страни по света. Източна Европа заема общо взето добри позиции като регион. България изостава в представянето си само от Полша с резултат 87 от 100 възможни точки. Критиците все още намират недостатъци в нерегламентираните политически спонсорства на София, слабите й механизми за сигнализиране за нарушения, както и състоянието на медиите, които са общи за всички страни. Румъния също получава положителна оценка за силните си мерки срещу корупцията. „Глобал Интегрити” характеризира мерките на Македония като умерени, а тези на Босна и Херцеговина като слаби. Черна гора и Сърбия са сред 13 държави, които групата критикува за изключително високи нива на корупцията. (БГНЕС, Дойче Веле - 23/02/09)
