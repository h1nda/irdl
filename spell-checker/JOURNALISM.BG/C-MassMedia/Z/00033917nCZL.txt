Генералният секретар на НАТО Расмусен призова БиХ да продължи реформите
					24/03/2010
					 
						САРАЕВО, Босна и Херцеговина (БиХ) -- Във вторник (23 март) генералният секретар на НАТО Андерс Фог Расмусен заяви пред босненските лидери, че докато вратите на Алианса остават отворени за БиХ, страната трябва да осъществи всички необходими реформи. Сред посочените от него бяха промени в конституцията във връзка с неотдавнашно решение на Европейския съд за правата на човека и решаване на проблема с държавната и военна собственост. Расмусен похвали напредъка, постигнат от БиХ в реформирането на сектора на отбраната, и изрази готовността на НАТО да помогне на страната да стане член на Алианса. БиХ се надява да получи План за действие за членство в НАТО на срещата на външните министри от Алианса в Талин, Естония, следващия месец. (РТРС, СРНА, Фена, БХРТ, Дневни Аваз, СВП - 23/03/10)
