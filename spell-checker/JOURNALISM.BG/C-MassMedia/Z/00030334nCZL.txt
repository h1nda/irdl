Косово сключи споразумение, което ще даде тласък на кандидатурата му за НАТО 
					21/05/2009
					 
						ПРИЩИНА, Косово -- Министерството на отбраната на Великобритания подписа споразумение за изграждане на капацитет с новите Косовски сили за сигурност (КСС). Според договора британски експерти ще обучават членовете на КСС в различни области в съответствие със стандартите на НАТО. "Надяваме се, че след подписването на това споразумение и разширяването на сътрудничеството ни Косово ще успее да стане член на НАТО", каза в сряда британският посланик в Косово Андрю Спаркс. (Косова Сот, Лайм, Инфо Прес, Коха Диторе - 21/05/09)
