Спирич обеща скоро да свика заседание на Съвета на министрите на БиХ
					26/11/2007
					 
						САРАЕВО, Босна и Херцеговина (БиХ) -- Временно изпълняващият длъжността премиер Никола Спирич, който подаде оставка в началото на месеца, обеща в събота (24 ноември) да свика заседание на Съвета на министрите (СМ) на страната в скоро време, но отказа да посочи конкретна дата. Миналата седмица върховният представител Мирослав Лайчак разкритикува Спирич, тъй като СМ не се е заседавал от 16 октомври. Спирич заяви, че не е ясно по какви правила трябва да работи кабинетът, намек за промените, наложени неотдавна от Лайчак в законите за кворум, регламентиращи гласуването в СМ и в парламента на БиХ. Тези промени в правилата бяха и поводът за оттеглянето на Спирич от поста. Според него те само ще усложнят допълнително работата на кабинета на държавно ниво. (Независне Новине, Дневни Аваз - 25/11/07; Фена, РТРС, НТВА Хаят - 24/11/07)
