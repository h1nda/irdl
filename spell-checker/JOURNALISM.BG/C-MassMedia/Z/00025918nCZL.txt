Служители на летището в Прищина бяха арестувани по обвинения в корупция
					26/03/2008
					 
						ПРИЩИНА, Косово -- Във вторник (25 март) полицията е арестувала директора на международното летище в Прищина Африм Хазири и началника на отдел "Снабдяване" Вльора Феризи по обвинения в безстопанственост и корупция. Трети заподозрян, управителят на петролна компания Шкелзен Юсай, бе задържан по-късно през деня. Разследването за евентуална корупция и злоупотреби започна преди седем месеца.
						Хазири не е първият, заемал този пост, който нарушава закона. Неговият непосредствен предшественик Айън Улет беше арестуван през декември 2006 г. за вземане на подкупи от хора, търсещи работа. (Лайм, Експрес, Блиц - 26/03/08; РТК, КТВ, Ройтерс - 25/03/08)
