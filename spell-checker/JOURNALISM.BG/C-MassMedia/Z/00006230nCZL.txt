Арестуваха заподозрени членове на ислямска групировка в България
10/03/2003
 
ПАЗАРДЖИК, България -- В събота (8 март) Националната служба за сигурност задържа двама заподозрени членове на ислямската групировка "Халифат" за пропаганда в ромския квартал на Пазарджик. Окръжният прокурор Росица Терзова повдигна обвинения за разпространяване на опасни за националната сигурност идеи. Групировката "Халифат" вече е забранена в Турция и Германия.
Междувременно, опозиционната Социалистическа партия (БСП) поиска в неделя оставката на външния министър Соломон Паси за политиката му относно Ирак. Лидерът на БСП Сергей Станишев смята, че изразената подкрепа от страна на българския представител в Съвета за сигурност на ООН за втората поректорезолюция за Ирак се различава от официалната позиция на страната.
В други новини, видният български бизнесмен Илия Павлов бе застрелян от снайперист в петък вечерта пред софийския си офис. Неотдавна полско икономическо списание нареди Павлов на осмо място в Източна и Централна Европа с активи около 1,5 млрд долара. (Стандарт, Труд, Пари, Монитор - 10/03/03, Дарик радио, БНР, БТА, Медиапул - 09/03/03; БНТ, БНР, ТВ Европа, БТВ, Нова ТВ - 08/03/03; АП, АФП - 07/03/03)
