Държавите от Западните Балкани препотвърждават сътрудничеството си в процеса на евроатлантическа интеграция 
					06/04/2005
					 
						ДУРЪС, Албания -- Външните министри на държавите от Адриатическата харта - Албания, Хърватия и Македония - както и колегите им от Босна и Херцеговина и Сърбия-Черна Гора препотвърдиха волята си за стимулиране на сътрудничеството с цел подобряване на перспективите на региона за евроатлантическа интеграция. Министрите се срещнаха в Дуръс във вторник (5 април). Дипломат номер eдно на Германия Йошка Фишер също така присъстваше на срещата. Той обеща, че ще продължи немската помощ за реформите, необходими за присъединяване на посочените държави към ЕС и НАТО. 
						Други новини от вторник: Тирана бе домакин на форум, в който участваха вътрешните министри на същите пет държави, който се провежда в рамките на Регионалната инициатива по миграция, убежище и бежанци. Участниците приеха съвместна декларация, обещавайки да засилят усилията си за либерализиране визовия режим в Балканския регион. (Албениан нюз - 06/04/05; ХИНА, Бета, Taнюг, Makфакс - 05/04/05)
