Македония ще изпрати още войници в Ирак
					04/11/2007
					 
						СКОПИЕ, Македония -- Правителството реши да изпрати още 36 войници към контингента си в Ирак, съобщи в петък (2 ноември) министърът на външните работи Антонио Милошоски. "Ние се радваме, че като страна, която се стреми към членство в НАТО, можем да покажем, че дори като страна-кандидатка сме готови да споделим отговорността с нашите партньори от НАТО", заяви той. Трийсет и шестте допълнителни войници ще се присъединят към 44-те, които вече са в Ирак, след одобрение от парламента. Македония, Албания и Хърватия се надяват да бъдат поканени да се присъединят към Алианса на срещата на върха в Букурещ следващата пролет. Скопие също има свои войници в Афганистан и в Босна и Херцеговина. (Утрински Весник, Ройтерс, Б92, Синхуа - 03/11/07; Ройтерс, Синхуа - 02/11/07)
