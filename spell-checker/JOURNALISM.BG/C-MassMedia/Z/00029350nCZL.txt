Четирима румънци бяха ранени при предполагаемо расистко нападение в Италия
					18/02/2009
					 
						РИМ, Италия -- Четирима румънски граждани са били ранени при предполагаемо расистко нападение срещу ресторант в Рим, съобщиха медиите във вторник (17 февруари). Около 20 маскирани мъже са нападнали ресторанта в източната част на града късно вечерта в неделя и са пребили румънците. Според съобщенията това е било отмъщение за поредица от сексуални нападения, приписвани на имигрантите. Нападателите са избягали преди пристигането на полицията. Две от жертвите са откарани в болница в тежко състояние. В понеделник полицията разруши десетки незаконни ромски катуни в Рим и околностите като част от операция по издирването на виновниците за неотдавнашно изнасилване. (Медиафакс, Хотнюз, АФП - 17/02/09)
