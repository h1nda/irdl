Македонският премиер Бучковски успокои страховете, свързани с бъдещия статут на Косово
					20/10/2005
					 
						СКОПИЕ, Македония -- В сряда (19 октомври) премиерът Владо Бучковски каза, че е по-уверен, че бъдещият статут на Косово няма да застраши териториалната цялост и суверенитета на страната му. Той се позова на разговорите, които проведе във вторник вечерта по време на посещението на премиера на Косово Байрам Косуми в Скопие. Косуми е уверил Бучковски, че няма да има никакво оспорване на границите на Македония.
						Други новини -- Нов полицейски участък бе открит в сряда в тетовското село Теарце. Предишната сграда бе разрушена по време на междуетническия конфликт през 2001 г. 
						Също в сряда мисията на ОССЕ в Македония приветства откриването на регионална омбудсманска служба в Тетово, която е шестата служба, открита в страната този месец. Неин шеф е Иджет Мемети. (Уеб-сайт на македонското правителство, Телма ТВ, A1 ТВ, Макфакс, Уеб-сайт на ОССЕ - 19/10/05)
