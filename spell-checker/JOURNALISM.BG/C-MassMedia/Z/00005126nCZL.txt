Робъртсън отново настоява за създаване на общо Министерство на отбраната на БиХ
19/11/2002
 
САРАЕВО, Босна и Херцеговина (БиХ) -- Генералният секретар на НАТО Джордж Робъртсън отново призова за създаване на общо Министерство на отбраната и общ щаб армията на БиХ. Президентството на БиХ съобщи, че е получило писмо за това в петък (15 ноември), само няколко дни след като Върховният представител Пади Ашдаун и командващият СФОР генерал Уилям Уорд отбелязаха, че създаването на една обща отбранителна структура е основната предпоставка за приемането в програмата на НАТО "Партньорство за мир". (Източници на ОХР - 19/11/02; PBS BiH - 18/11/02)
