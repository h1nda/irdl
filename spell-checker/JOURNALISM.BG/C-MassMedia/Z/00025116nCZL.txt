Турция възобнови въздушната офанзива срещу бази на ПКК в Ирак
					13/01/2008
					 
						АНКАРА, Турция -- Военните възобновиха въздушната офанзива срещу бази на Кюрдската работническа партия (ПКК) в Северен Ирак в петък (11 януари). Според иракски гранични служители, ударени са били няколко бази, макар че не се съобщава за жертви. Източници твърдят, че нападението срещу две села в провинция Дахук започнало около 7 ч. сутринта местно време и продължило два часа. В четвъртък, президентът Абдула Гюл предупреди, че операциите срущи терористите на ПКК ще продължат.
						В други новини от петък се съобщава, че официални представители в Диарбекир, Турция, са обявили, че там е бил предотвратен втори терористичен атентат, след като заподозреният за първия атентат, при който бомба уби шест души, е признал, че се готви втори бомбен атентат. И за двата атентата е заподозряна ПКК. (РИА Новости, Си Ен Ен Търк, Регнум, Ренминрибао, AФП, Ройтерс, Синхуа, Блумбърг - 11/01/08)
