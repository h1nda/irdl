Хърватия съобщава за най-добрия туристически сезон от 1991 г. насам
					04/11/2004
					 
						ЗАГРЕБ, Хърватия -- Хърватия е регистрирала най-големия брой туристически посещения от получаването на независимостта си през 1991 г., обяви министърът на туризма Божидар Калмета в сряда (3 ноември). Той заяви, че през първите девет месеца на годината 8,3 млн. туристи са посетили страната, което е увеличение с 5% в сравнение със същия период на 2003 г. Това означава 45,7 млн. нощувки. Според специалисти постъпленията от туризъм се очаква да достигнат 8,5 милиарда долара. Калмета отдаде това повишение отчасти на стабилността в страната. (AФП - 03/11/04)
