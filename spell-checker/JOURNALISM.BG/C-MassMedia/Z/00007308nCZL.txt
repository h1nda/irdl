Сърбия поема ангажимент да арестува Младич
16/06/2003
 
БЕЛГРАД, Сърбия-Черна Гора -- Сръбският вътрешен министър Душан Михайлович каза в неделя (15 юни), че полицията няма да има проблеми с арестуването на босненско-сръбския военен командир Ратко Младич, ако го открие в Сърбия. Михайлович обаче заяви, че няма данни за това, че Младич е все още в страната. Главният прокурор на Трибунала на ООН Карла дел Понте многократно е изтъквала, че разполага с доказателства, че генералът са укрива в Сърбия-Черна Гора. Младич и босненско-сръбският лидер Радован Караджич остават двамата най-важни заподозрени, които са на свобода и се издирват от трибунала. (АФП - 15/06/03)
