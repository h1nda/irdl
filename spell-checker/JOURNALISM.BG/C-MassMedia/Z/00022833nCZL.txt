Световните сили отлагат гласуването на резолюция за Косово 
					08/06/2007
					 
						ХАЙЛИГЕНДАМ, Германия -- Основните западни демокрации се договориха да отложат гласуването на резолюция за бъдещия статут на Косово, съобщиха международните медии в четвъртък (7 юни). В изказване пред репортери по време на срещата на високо равнище на Г-8, френският президент Никола Саркози каза, че е предложил шестмесечно отлагане, по време на което Белград и Прищина ще имат имат възможността да договорят по-добро споразумение. Ако те не успеят да направят това, планът, изготвен от бившия финландски президент Марти Ахтисаари, ще бъде гласуван в Съвета за сигурност. Саркози заяви, че отлагането се налага поради заплахата на Русия да наложи вето на резолюцията в Съвета за сигурност. 
						Междувременно в четвъртък албанският политик Ветон Сурои призова Запада да пристъпи към гласуване на плана на Ахтисаари. „Аз не мисля, че трябва да се превръщаме в заложници на заплахата от вето”, каза той. Сурои заяви, че Косово ще обяви независимост, ако Русия блокира резолюцията. (Блиц, Политика - 08/06/07; Дойче Веле, АФП, РСЕ, Ройтерс, РТК, Телеграфи - 07/06/07)
