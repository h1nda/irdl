Турският премиер Ердоган заяви, че ЕС е неискрен по кипърския въпрос
					23/02/2007
					 
						ИСТАНБУЛ, Турция -- Премиерът Реджеп Тайип Ердоган заяви в четвъртък (22 февруари), че ЕС е неискрен по кипърския въпрос. Той подчерта, че кипърските турци са подкрепили плана на бившия генерален секретар на ООН Кофи Анан за обединение на острова, добавяйки, че ако и кипърските гърци бяха сторили същото, сега целият остров би бил член на ЕС. Вместо това само кипърските гърци се присъединиха към ЕС през май 2004 г. Ергодан изнесе реч пред икономическа конференция в Истанбул. 
						Други новини -- Вестник "Хюриет" цитира изказване на външния министър Абдула Гюл, че ако Ердоган бъде избран за президент, това няма да се отрази на работата на кабинета или на управляващата Партия на справедливостта и развитието. Вестникът изтълкува коментара му като ясен знак, че Ердоган е решил да се кандидатира за президент тази година. (Заман, Хюриет, Милиет, Търкиш Дейли Нюз - 23/02/07)
