Хърватия обсъжда сътрудничество в сферата на инвестициите с Австралия и Иран
					14/09/2004
					 
						ЗАГРЕБ, Хърватия -- Министърът на икономиката, труда и предприемачеството Бранко Вукелич проведе отделни срещи с представители на Австралия и Иран в понеделник (13 септември) по въпроси на двустранното икономическо сътрудничество. По време на своята среща с делегация на Западно-австралийско-хърватска търговска камара и с австралийския посланик Анна Кристин Джордж Викелич каза, че правителството е предприело стъпки за подобряване на инвестиционния климат. Междувременно иранският заместник-министър на търговията Мойтаба Косроутай изрази готовност за обсъждане на начините за засилване на двустранните икономически връзки. Според него иранските инвеститори проявяват интерес към хърватското производство на текстил, строителни материали и пластмаса.
						Други новини от понеделник: Хърватската полиция арестува четирима македонци, за които се твърди, че са се опитвали да внесат контрабандно в страната от Черна Гора повече от 11 кг кокаин. Местен представител на полицията каза, че дрогата, за която се твърди, че е била предназначена за Запада, е била прехваната в хода на международна операция, координирана от Интерпол. (ХИНА, ХРТ, АФП - 13/09/04)
