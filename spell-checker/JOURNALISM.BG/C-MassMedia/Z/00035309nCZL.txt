Директорът от ЕК Мирел похвали напредъка на Сърбия 
					15/07/2010
					 
						БЕЛГРАД, Сърбия -- В сряда (14 юли) директорът на Европейската комисия (ЕК) за Западните Балкани, Пиер Мирел, похвали напредъка на Сърбия в осъществяването на реформите, борбата с организираната престъпност и засилването на регионалното сътрудничество. Той призова Белград да възприеме конструктивен подход по въпроса за митниците в Косово. Мирел беше в Белград, за да присъства на пленарното заседание на Засиления парламентарен диалог между Сърбия и ЕС. Той похвали и подобрените отношения между Босна и Херцеговина и Сърбия след приемането от парламента на декларацията за Сребреница и присъствието на сръбския президент Борис Тадич на церемониите за отбелязване на 15-ата годишнина от клането. (Бета, РТС - 14/07/10)
