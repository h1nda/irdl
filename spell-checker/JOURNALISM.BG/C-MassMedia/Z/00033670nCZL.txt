Премиерът на Турция Ердоган заклейми американската резолюция за арменския реноцид
					07/03/2010
					 
						AНКАРА, Турция/БРЮКСЕЛ, Белгия -- Премиерът на Турция Реджеп Тайип Ердоган заклейми в събота (6 март) резолюцията за "арменския геноцид", гласувана в Комисията за външни работи на американската Камара на представителите, и предупреди, че тя може да навреди на американско-турските отношения. "Нека ясно да кажа, че тази резолюция няма да навреди на нас. Но тя ще навреди на двустранните отношения между страните, на техните интереси и визии за бъдещето. Ние няма да бъдем губещите", заяви Ердоган на бизнес форум в Истанбул. Турският посланик в САЩ Намик Тан пристигна в Турция в събота, след като бе повикан за консултации по въпроса. 
						Други новини - Хиляди кюрди се събраха в Брюксел в събота, за да протестират срещу неотдавнашните акции и арести на хора, заподозрени във връзки с обявената извън закона Кюрдска работническа партия (ПКК). Около 30 кюрди, включително бивши депутати и изявени активисти бяха арестувани в Белгия в четвъртък като част от полицейска операция срещу терористичната организация. Осем души остават в ареста по обвинения в оказване на помощ за набиране на бойци за ПКК. (Ройтерс, Хюриет,
Синхуа, AП, РИА Новости, Евронюз - 06/03/10)
