Великобритания отново потвърди своята подкрепа за приемането на Румъния за член на ЕС през 2007 г.
18/03/2004
 
БУКУРЕЩ, Румъния -- Министърът на европейската интеграция Александру Фаркас се срещна с ръководителката на британската група на Интерпарламентарния съюз Бети Уилямс в сряда (17 март). Тя засвидетелства подкрепата на Великобритания относно графика за присъединяването на Румъния към ЕС, съгласно който преговорите по присъединяването ще приключат в края на тази година, а членството е насрочено за 2007 г. Фаркас говори за постигнатия до момента напредък в областта на законодателството, приватизацията, административната реформа, защитата на деца и икономическата реформа. (Ромпрес - 17/03/04)
