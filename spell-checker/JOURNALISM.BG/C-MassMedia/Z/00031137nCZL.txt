Турция търси демократично уреждане на кюрдския конфликт
					03/08/2009
					 
						АНКАРА, Турция -- В неделя (2 август) правителството обеща да следва "демократичен път" и да постигне обществен консенсус по начините за преодоляване на 25-годишния конфликт с кюрдското малцинство. Миналата седмица правителството на премиера Реджеп Тайип Ердоган обяви, че ще даде по-големи права на кюрдите и ще насърчи опозиционните партии и други групи да помогнат за уреждането на конфликта. В неделя вътрешният министър Бешир Аталай проведе петчасова среща с 15 изявени местни журналисти, като поиска мнението им за начините за решаване на конфликта, който е отнел живота на 40 000 души. Аталай предложи да се установи диалог с кюрдските интелектуалци и други дейности, целящи да убедят членовете на терористичната Кюрдска работническа партия (ПКК) да напуснат базите си в планините на Северен Ирак и да се завърнат в Турция. (Ройтерс, Милиет, Радикал - 02/08/09)
