Долната камара на БиХ одобри новото правителство
16/02/2003
 
САРАЕВО, Босна и Херцеговина (БиХ) -- В петък (14 февруари) долната камара на парламента одобри състава на новото правителство на федерацията. Кабинетът ще се оглавява от Ахмед Хаджипашич, бизнесмен от Зеница, който бе номиниран от Партията за демократично действие. Новият 16-членен кабинет ще се състои от осем министри от босненската общност, пет от хърватската и трима от сръбската. Хаджипашич заяви, че главни приоритети ще бъдат увеличаване на промишленото производство и постигането на устойчиво икономическо развитие, подобряване стандарта на живот и нарастване на общественото благосъстояние, както и засилване подкрепата на правителството за развитието на образованието, науката и културата. (Държавно радио на БиХ, ХИНА, АФП - 14/02/03)
