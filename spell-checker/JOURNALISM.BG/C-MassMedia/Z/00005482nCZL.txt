Македонското правителство одобри план за действие по осъществяването на мирните договори
24/12/2002
 
СКОПИЕ, Македония -- В понеделник (23 декември), правителството прие план за действие по осъществяването на Охридското мирно споразумение. Планът, който ще бъде обсъден във вторник на срещата на участниците, подписали споразумението, потвърждава ангажимента на правителството да продължи процеса на стабилизация и реформи. Той определя и крайни срокове за изпълнението на останалите законови задължения и мерки за изграждане на взаимно доверие, изискващи се от договорите. След разглеждането на всички аспекти, окончателният вариант ще бъде одобрен на 15 януари. (Утрински весник - 24/12/02; A1 ТВ, МИА - 23/12/02)
