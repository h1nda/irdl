Румъния технически е готова да се присъедини към Шенген за разлика от България
					30/01/2011
					 
						БРЮКСЕЛ, Белгия - Членове на работна група, която оценява готовността на България и Румъния да се присъединят към Шенгенското пространство без граници, се срещнаха в Брюксел в петък (28 януари). Експертите одобриха техническия доклад за готовността на Букурещ, но отложиха доклада за България, като по този начин попариха надеждите на двете страни да станат част от зоната през март. 
						Според оценката България не е успяла да осигури границата си с Турция и трябва да покаже, че е постигнала по-голям напредък в борбата срещу корупцията и организираната престъпност. Двете страни ще се присъединят заедно към Шенгенската зона. (Дарик, Aктуално, бТВ, Hotnews.ro, Прес ТВ - 28/01/11)
