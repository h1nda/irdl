Хърватското правителство ще обсъжда конституционни промени
					12/10/2009
					 
						ЗАГРЕБ, Хърватия -- Премиерът Ядранка Косор каза в неделя (11 октомври), че до края на годината трябва да се въведат промени в конституцията, и призова опозицията да участва в конструктивен диалог. Косор планира да се срещне с опозиционните лидери в понеделник, за да обсъди измененията, които според нея са решаващи за интеграционния процес на Хърватия в ЕС. По-рано този месец правителството одобри предложение за конституционни промени и го внесе за одобрение в парламента. Опозиционните партии се противопоставят на усилията за провеждане на дебат по бързата процедура, настоявайки, че всички промени в конституцията изискват по-подробни дискусии. Те настояват още, че сега акцентът трябва да бъде върху икономическата криза и намаляването на държавните разходи. (ХИНА, Пословни Дневник, ХРТ, РТС - 11/10/09)
