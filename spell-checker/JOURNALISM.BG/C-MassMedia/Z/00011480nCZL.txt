Продължават разговорите в Македония по териториалната децентрализация
14/07/2004
 
СКОПИЕ, Македония -- Местни медии цитираха във вторник (13 юли) говорителя на правителството Сашо Чолаковски, според когото консултациите по териториалната децентрализация ще продължат тази седмица. Партньорите в управляващата коалиция все още не са постигнали окончателен консенсус по всички въпроси. По-нататъшното забавяне може да наложи промяната на датата на местните избори през тази есен. Военният министър Владо Бучковски призна, че оптимизмът му е намалял относно възможността да се постигне споразумение в скоро време. (МИА - 14/07/04)
