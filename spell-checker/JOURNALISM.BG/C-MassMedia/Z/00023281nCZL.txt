ООН ще проведе заключителен дебат по новата резолюция за Косово
					19/07/2007
					 
						НЮ ЙОРК, Съединени щати -- Съветът за сигурност на ООН ще проведе заседание при закрити врати в четвъртък (19 юли) за последно обсъждане на резолюцията за Косово, внесена от САЩ и ЕС. Русия вече отхвърли проекта, заявявайки, че той почива на предварителното условие, че Косово в крайна сметка ще получи независимост. Посланикът на САЩ Залмай Халилзад каза, че вносителите на резолюцията ще решат дали да поискат гласуване по нея след дебата. "Ако Русия попречи на Съвета да се занимае с този въпрос, тогава процесът ще се придвижи извън Съвета", каза той. "Това няма да е позитивно, по наше мнение."
						Последният проект превижда още 120 дни за преговори между Белград и Прищина с посредничеството на Контактната група от представители на шест държави, за да се определи дали сърбите и косовските албанци могат да намерят обща позиция за бъдещето на провинцията. След това Съветът за сигурност отново ще прецени ситуацията в зависимост от резултатите от преговорите.
						Държавният секретар на САЩ Кондолиза Райс разговаря в сряда по телефона със своя руски колега Сергей Лавров по въпроса за окончателния статут. Следващата семица делегация на косовските албанци ще се срещне с Райс във Вашингтон. (Б92, Бета, Блиц, Би Би Си Нюз - 19/07/07; Си Би Ес, АП, Гласът на Америка, Танюг, РТС, АП, РТК, РСЕ, Balkanweb - 18/07/07)
