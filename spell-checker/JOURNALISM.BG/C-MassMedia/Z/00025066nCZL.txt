Ръководителят на МААЕ каза, че "Ал Кайда" може би купува радиоактивни материали от Румъния
					08/01/2008
					 
						КАЙРО, Египет -- Генералният директор на Международната агенция за атомна енергия (МААЕ) Мохамед ел Барадей предупреди в понеделник (7 януари), че терористи от "Ал Кайда" може би подготвят ядрена или радиоактивна атака, включваща използването на радиоактивни материали, които е възможно да са контрабандно изнесени от Румъния, Украйна и Узбекистан. "Една атака в столичен град като Лондон или Кайро би била кошмар, по-лош и от атаките от 11 септември в Съединените щати", каза Ел Барадей в интервю за кайровския вестник "Ал Хаят". Той добави, че разполага с информация, че радиоактивни материали са изпращани от страни от бившия СССР и Източна Европа, включително и от Румъния. В отговор говорителят на разузнавателната служба на Румъния Мариус Беркару каза за "Медиафакс": "Румънските разузнавателни служби нямат никаква информация, че каквито и да било елементи на "Ал Кайда" или нейни клонове проявяват интерес към закупуването на радиоактивни материали от Румъния." (Котидианул - 08/01/08; Медиафакс, Hotnews.ro, Реалитатя ТВ - 07/01/08)
