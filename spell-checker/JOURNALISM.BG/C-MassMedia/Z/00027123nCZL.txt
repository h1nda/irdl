Сръбската полиция осуети заговор за бягството на убиеца на Джинджич от затвора
					20/07/2008
					 
						БЕЛГРАД, Сърбия -- Сръбската полиция осуети заговор за бягството от затвора на Милорад Улемек, който уби премиера Зоран Джинджич, съобщи всекидневникът "Вечерне Новости" в събота (19 юли). Твърди се, че ррестъпна групировка е получила 2 милиона евро, за да нападне конвоя, с който Улемек, който излежава доживотна присъда, е трябвало да бъде прехвърлен от централния затвор в съда. Полицията е получила информация преди няколко месеца и е увеличила мерките за сигурност. Бил е задържан заподозрян участник в заговора, в чийто апартамент са били намерени експлозиви и оръжие.
						Други новини - Полицията е арестувала в петък мъж, заподозрян, че е заплашвал да убие вътрешния министър Ивица Дачич. Дачич, който е лидер на Сръбската социалистическа партия (ССП) е заявил в събота, че неговата партия ще подпише декларация за помирение с Демократическата партия (ДП) до края на юли, съобщиха сръбските медии. Дачич заяви, че декларацията на ССП и ДП ще бъде "стратегически документ, който определя каква желаем да бъде Сърбия". (Б92, Вечерне Новости, Бета, AФП, ФоНет, Maкфакс - 19/07/08B92, Taнюг - 20/07/08)
