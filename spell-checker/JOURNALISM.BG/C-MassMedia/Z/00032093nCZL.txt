Христофиас и Талят обсъждат въпроси за собствеността в Кипър
					23/10/2009
					 
						НИКОЗИЯ, Кипър -- Президентът Деметрис Христофиас и кипърският турски лидер Мехмет Али Талят се срещнаха отново в четвъртък (22 октомври), за да обсъдят обединяването на разделения остров. Този път основна тема на разговорите бяха проблемите на собствеността, след като в сряда бяха дискутирани външните отношения. Лидерите ще се срещнат отново във вторник, за да разискват компетенциите на федералното управление. 
						Междувременно медиите предадоха в четвъртък, че генералният секретар на ООН Бан Ки Мун няма да посети Кипър в рамките на европейската си обиколка, насрочена за началото на ноември. Източник твърди, че причината е недостатъчният напредък на преговорите за обединяване. (Информационен център на ООН, ИТАР-ТАСС - 22/10/09)
