Дел Понте заяви, че убийството на Джинджич е предотвратило арестуването на Младич
18/01/2004
 
БРЮКСЕЛ, Белгия -- Главният прокурор на ООН Карла дел Понте заяви в интервю, публикувано в белгийски вестник в събота (17 януари), че убийството на сръбския премиер Зоран Джинджич вероятно е осуетило арестуването на Ратко Младич, най-издирвания от трибунала на ООН обвиняем. "Две седмици преди смъртта си, [Джинджич] ми каза, че реформите в армията и полицията са почти завършени и обеща, че ще ми предаде Младич през пролетта", заяви дел Понте пред всекидневника &lt;I&gt;Ла Либр Белжик&lt;/I&gt;, като добави, че убийството миналата година "предизвика навсякъде объркване".
В същото интервю дел Понте повтори критиката си към хърватските власти. Тя обвини "част от хърватското правителство", че подкрепя генерала-беглец Анте Готовина, който е обвинен за смъртта на повече от 150 сръбски цивилни. (AФП, Б92, Би Би Си , РТРС - 17/01/04)
