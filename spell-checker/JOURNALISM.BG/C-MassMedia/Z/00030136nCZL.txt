Кипърски съд отложи процеса за самолетната катастрофа през 2005 г.
					03/05/2009
					 
						НИКОЗИЯ, Кипър -- Съд в Никозия отложи в четвъртък (30 април) до 4 юни процеса срещу четирима души, на които ще бъдат предявени обвинения за самолетната катастрофа на самолет на кипърските авиолинии "Хелиос Еъруейс" през август 2005 г, при която загинаха всички 121 пътници на борда. Сред обвинените са двама високопоставени служители, главния пилот и мениджъра по операциите на "Хелиос Еърлайнс". На четиримата ще бъдат предявени обвинения в убийство и в смърт, причинена поради небрежност. Според наказателния кодекс на Кипър убийството се наказва с доживотни присъди. (Сайпръс Мейл, Ройтерс, КНА - 01/05/09)
