Генералният секретар на НАТО Расмусен призова за единство в Албания 
					30/04/2010
					 
						ТИРАНА, Албания -- В четвъртък (29 април) генералният секретар на НАТО Андерс Фог Расмусен призова албанските политически партии да сложат край на политическата криза. При своята първа официална визита в Тирана Расмусен похвали Албания за ролята й в региона, за участието й в Афганистан, както и за работата й като членка на НАТО. 
						В петък Расмусен е на посещение в Загреб, където ще се срещне с президента Иво Йосипович, министър-председателя Ядранка Косор и министъра на отбраната Бранко Вукелич. Това е първото посещение на Расмусен в Хърватия, откакто беше назначен начело на Алианса през август. (Гласът на Америка, Шекули, Топ Нюз, Алсат - 29/04/10)
