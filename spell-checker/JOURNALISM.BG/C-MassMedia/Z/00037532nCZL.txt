Депутатката от ЕП Файон предупреди, че либерализирането на визите може да бъде замразено
					22/02/2011
					 
						БЕЛГРАД, Сърбия -- Депутатката от Европейския парламент (ЕП) Таня Файон е предупредила, че ЕС може да възстанови визите за Сърбия и други страни от региона поради огромния брой искания за убежище с фалшиви мотиви. В интервю за излизащия в Белград всекидневник „Вечерне Новости” от понеделник (21 февруари), тя е напомнила, че Европейската комисия е установила специален механизъм за наблюдение на прилагането на изискванията за либерализирането на визите от страните в региона. Според нея в случай на злоупотреби безвизовият режим може да бъде временно замразен. (Б92, Независне Новине, Бета - 21/02/11)
