Посланикът на САЩ в Гърция е доволен от сътрудничеството в разследването на атентата срещу посолството
					17/01/2007
					 
						АТИНА, Гърция -- Във вторник (16 януари) посланикът на САЩ в Гърция Чарлз Райс каза, че е доволен от сътрудничеството от страна на гръцките власти в разследването на терористичния атентат от миналата седмица срещу посолството на САЩ в Атина. Райс каза пред местната НЕТ ТВ, че действията за откриване на извършителите продължават и че агенти на ФБР са се включили в разследването. Заради атентата говорителят на правителството Евангелос Антонарос призова за премахване на ограниченията за използване на камерите, монтирани в града за олимпиадата през 2004 г. Гръцката агенция за защита на данните бе наложила ограничения за използването им с оглед на защитата на личната информация на гражданите. (AНA-MПA, Та Неа, Елефтеротипия - 17/01/07; AП - 16/01/07)
