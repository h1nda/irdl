Гърция ще бъде домакин на учения, включващи нова бойна група на ЕС
					01/05/2007
					 
						АТИНА, Гърция -- Страната ще бъде домакин на серия военни учения между 7 и 19 май, включващи новата многонационална бойна група на ЕС "Хелброк", състояща се от Гърция, България, Кипър и Румъния. Учението, в което ще участват 1 200 войници и полицейски офицери от четирите държави, ще оцени бойната готовност на групата за хуманитарни, спасителни и евакуационни мисии. България, Кипър, Гърция и Румъния подписаха споразумение за създаване на групата миналата година. (БНР, News.bg, TurkishPress.com - 30/04/07)
