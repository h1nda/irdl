ЕС започва мониторинговия процес за Турция 
					20/10/2005
					 
						АНКАРА, Турция -- Мониторинговият процес в рамките на присъединителните преговори на ЕС с Турция започва в Брюксел в четвъртък (20 октомври) с обсъждане на главата за наука и технология. Анкара обяви плановете си да затвори поне една глава от преговорите до края на тази година.
						Междувременно Ангела Меркел, следващият канцлер на Германия, разкритикува Герхард Шрьодер за това, че наскоро е казал на Анкара, че предложението за привилегировано партньорство вече не стои на дневен ред. Според съобщения в международните медии Меркел е обвинила канцлера с изтичащ мандат, че "е отишъл твърде далеч", и е загатнала, че тя може и да подкрепи форма на партньорство с Турция, която да не е пълноправно членство в ЕС.
						Други новини -- В сряда Турция сключи споразумение за заем със Световната банка, което осигурява 310 млн. евро за осъществяване на проект за намаляване на сеизмичния риск за Истанбул и подготовка на града за аварийни случаи. Целта е градът да стане по-устойчив на големи земетресения. (Файненшъл таймс - 20/10/05; НТВ, Уеб-сайт на Световната банка - 19/10/05)
