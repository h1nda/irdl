Хърватски и сръбски експерти обсъждат правата на малцинствата
18/04/2003
 
ЗАГРЕБ, Хърватска -- Експертни екипи от Хърватска и Сърбия-Черна гора проведоха третата си редовна среща в Загреб в четвъртък (17 април) и се фокусираха върху проблемите с правата на малцинствата. Ръководителите на делегациите заявиха, че са постигнали консенсус по повечето от клаузите на наредбата и планират да подпишат предварително споразумение за защита на правата на малцинствата до лятото. Новата наредба ще насърчи участието на малцинствата в управлението на държавно и местно ниво. Освен това, страните ще разгледат изменения в избирателните си закони, за да осигурят справедливи правила за участието на представители на малцинствените групи. Двустранните разговори започнаха преди 18 месеца и се занимаха с проблемите на частната собственост, правото на наследяване на пенсионни права и някои други социални теми. (Весник - 18/04/03; ХИНА - 17/04/03)
