Бригаден генерал Уебър от НАТО посети Обединения щаб на БиХ
					16/09/2005
					 
						САРАЕВО, Босна и Херцеговина (БиХ) -- В четвъртък (15 септември) американският бригаден генерал Луис У. Уебър, началник на Постоянния щаб на НАТО в Сараево, бе на първото си официално посещение в Обединения щаб на БиХ. Той обсъди процеса на предстоящите реформи в отбраната и засилването на сътрудничеството между Постоянния щаб на НАТО и институциите на отбраната на БиХ. Началникът на Обединения щаб на БиХ, генерал Сифет Поджич, каза, че се надява законът за отбраната да бъде приет следващия месец, за да могат да се осъществят реформите. (ПБС БиХ, Фена, РТРС - 15/09/05)
