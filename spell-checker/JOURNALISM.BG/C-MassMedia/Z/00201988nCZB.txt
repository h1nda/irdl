Младите хора на Гърция: 'Нямам никаква надежда'
					24/10/2011
					С дипломи в ръка, но без работа и с малко перспективи много младежи в Гърция казват, че неохотно ще напуснат почти банкрутиралата си страна, за да потърсят работа и нов живот в други страни. Други просто са се примирили. 
					От Анди Дабилис за Southeast European Times в Атина - 24/10/11
 
					 
						
Анджело Коцампас [Aнди Дабилис/SETimes]
						Подобно на почти половината гърци под 25-годишна възраст, Анджело Коцапмас, който неотдавна е завършил колеж, е безработен. 
						Коцампас, 22-годишен, който получи дипломата си от техническото училище по радиология, неотдавна се разходи по опостушения от размирици площад "Синтагма" в центъра на Атина и каза, че се е примирил с идеята, че може да остане безработен. 
						"Търся работа", каза той съвсем делово, без отчаяние в гласа. 
						Той изрази гнева, демонстриран на същото място от десетки хиляди от "Възмутените", които всяка вече се събираха през лятото, за да надуват свирки, да викат и да осветяват с лазери сградата на парламента през улицата - гневни заради намаляването на заплатите и голямото увеличение на данъците. 
						Строгите мерки за икономии до голяма степен са неуспешни и създадоха дълбока рецесия с безработица от 16% и повече от 40% - официално - за младите гърци, макар че Коцампас и неговите приятели смятат, че тази цифра е по-голяма. Повечето от тях са без работа и губят надежда по-бързо, отколкото Гърция губи пари. 
						"Изпратих своята биогарафия до всички болници в Атина, Солун, Патра, Серес", каза Коцампас за SETimes, който бе избрал няколкото големи градове в страната, където е смятал, че може да намери късмета си. Но не успя. 
						"Нямам никакви оферти, нито отговори", каза той и добави, че този факт може да го прогони от страната. 
						
Йоргос Колиос [Aнди Дабилис/SETimes]
						Йоргос Колиос, 25-годишен, е на същото мнение, макар че той каза, че има късмет, че работи за бижутерийния магазин на баща си - пълен със скъпи неща, които много гърци сега избягват да купуват. 
						"Всеки, който произвежда нещо е в беда... всички са разгневени. Искам да хвърлям камъни", каза той за SETimes, макар че добави, че няма да го направи за разлика от хилядите протестиращи през това лято. 
						Макар че Колиос има работа, той каза, че познава много млади гърци, които са безработни. "Мисля, че говоря от името на всички, от името на младите гърци, които нямат никаква надежда, нито перспектива. Всички, които още нямат 30 години, искат да заминат." 
						И това е проблемът за Гърция - младите, които ще заминат, като около 70% от тях са заявили в социологически проучвания, че искат да емигрират в други страни - в САЩ, Англия, Канада, Германия, Австралия в търсене на по-добър живот. Това е същата схема, следвана от техните деди преди един век, които изоставили мизерното си съществуване в Гърция в търсене на по-обетована земя. 
						През последните десетилетия, докато Гърция процъфтяваше в ЕС - икономическа илюзия, която се изпари - малцина от нейните младежи искаха да живеят или работят другаде, но много от тях сега твърдят, че нямат бъдеще. Те се оплакват от системата на политечески патронаж, която според тях задушава предприемачите и младите инициативни работници. 
						
Много гръцки младежи признават, че са изгубили надежда по отношение на перспективите у дома. [Ройтерс]
						Недалеч, пред Атинския университет, 23-годишната Амалия Зиякос се разхожда с приятелката си, без да обръща внимание на наркоманите, които се инжектират посред бял ден до стените на древното учебно заведение, докато десетина нелегални имигранти продават фалшиви стоки върху чаршафи, проснати на тротоара. 
						Tова нарушава закона за интелектуална собственост на ЕС и пречи на бизнеса на собствениците на малки магазини, които се оплакват от тази практика и твърдят, че тя пречи на продажбите им толкова, колкото и неохотата на гърците да харчат в този момент. 
						"Надяваме се, че нещо ще се промени, но не мислим, че това ще стане", каза Зиакос за SETimes. "Нямам никаква надежда. Ако сме стигнали до момент, когато нещата са толкова лоши, с нас е свършено." 
						С около 30 000 държавани служители прехвърлени в трудовия резерв с 60% от заплатите им, които вероятно ще бъдат уволнени след една година - и с още 90 000, които ще ги последват през следващите три години - младите в Гърция се чувстват хванати в капан от една система, която предпочита работници на средна възраст, но въпреки това сега и тези работни места се съкращават. Това оставя малко перспективи за хората под 30-годишна възраст и още по-лоши за онези, които са под 25-годишна възраст. 
						Сега искането от страна на Тройката ЕС-МВФ-ЕЦБ страната да намали минималната заплата, което гарантира месечно възнаграждание от 700 евро, оставя много млади хора без надежда и избор, освен да напуснат страната. Те наричат себе си "Поколение за 700 евро". 
						Тяхната безнадеждност поражда безпокойството, че страната ще преживее източване на мозъци от средата на най-добрите и умни млади хора. 
						Лоис Ламбрианидис, икономист и географ в Университета на Македония в Солун ,каза за "Острелиън", че 9% от младите гърци висшисти са емигрирали между май 2009 и февруари 2010 г. "През последните месеци, техният брой нараства", каза той и отбеляза, че населението на Гърция от 11 милиона включва около един милион имигранти, докато диаспората се състои от седем милиона души и продължава да се увеличава.
