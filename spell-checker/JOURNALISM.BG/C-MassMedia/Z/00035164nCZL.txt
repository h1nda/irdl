Граната уби мъж по време на протест в Митровица
					02/07/2010
					 
						ПРИЩИНА, Косово -- Един мъж загина, а други 11 бяха ранени при експлозия в петък (2 юли) по време на сръбски протест в Митровица. От полицията съобщиха, че по протестиращите, които провеждали митинг срещу откриването на служба на етническите албански власти в доминирания от сърби град, е била хвърлена ръчна граната. Около 1 000 души са се събрали на протеста; тълпата се е разраснала бързо, след като паралелните сръбски структури пуснали сирените за "тревога" в града. Според полицията са се чули и изстрели. Силите на КФОР и полицейски служители са били изпратени на моста, разделящ града. Сръбският президент Борис Тадич окачестви инцидента като "провокация" срещу мира и сръбската общност. Загиналият е идентифициран като Месуд Джекович, лекар. По последни сведения тълпата е била разпръсната, а полицията и ЮЛЕКС са започнали разследване. (AП, Б92, Телеграфи, Koha.Net, Радио Свободна Европа, Бета, Танюг - 02/07/10)
