Според чуждестранни експерти Македония и Хърватия ще влязат в ЕС през 2010-2012 г.
07/04/2004
 
ТЕТОВО, Македония -- Чуждестранни експерти, участващи във форум в Тетово във вторник (6 април), заявиха, че Македония и Хърватия вероятно ще са готови да се присъединят към ЕС между 2010 и 2012 г, следвани от останалите държави от Западните Балкани вероятно между 2012 и 2014 г. Ораторите очертаха три критично важни условия, които трябва да се изпълнят с оглед ускоряване на присъединяването: засилена борба срещу организираната престъпност, гарантиране на ефикасна и независима съдебна система и запазване на установените граници.
Други новини: екип от македонски и албански защитници на околната среда ще инспектират водите на Охридското езеро. Съществуват безпокойства, че в тях може би изтича хром от мина на албанския бряг. (Утрински вестник - 07/04/04; Макфакс - 06/04/04)
