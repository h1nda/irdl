Финландия подкрепи процеса на либерализация на визите с Албания
					04/03/2010
					 
						ХЕЛЗИНКИ, Финландия -- Външният министър Александър Стуб изрази подкрепа за процеса на либерализиране на визите между ЕС и Албания по време на среща с албанския си колега Илир Мета в Хелзинки в сряда (3 март). Стуб заяви, че неговата страна подкрепя усилията на Тирана за постигане на напредък по пътя на интеграцията в ЕС, но подчерта, че реформите трябва да продължат. Мета каза, че визитата „отбелязва началото на нов етап в двустранните отношения и по-специално в сферите на икономическия и търговски обмен, енергетиката, селското стопанство, околната среда и туризма.” (Топ Ченъл, Лаймифундит, Шекули, Balkan Web - 03/03/10)
