Представители на Албания и Косово обсъждат двустранните връзки и интеграцията в ЕС и НАТО
31/03/2003
 
ТИРАНА, Албания -- Външният министър Илир Мета и Рамуш Харадинай, лидер на Алианса за бъдещето на Косово, се срещнаха в петък (28 март), за да обсъдят въпроси от областта на двустранното сътрудничество. Между тях бяха усилията на Албания и Косово за интеграция в ЕС и НАТО, както и икономическото развитие, като предварително условие за постигането на успех. Двете страни изразиха решимостта си да засилят сътрудничеството във всички области. (ХИНА, Албански всекидневни новини - 29/03/03)
