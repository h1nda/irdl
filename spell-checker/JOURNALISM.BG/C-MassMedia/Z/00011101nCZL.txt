Хърватия е домакин на среща на външните министри от ЮИЕ по въпросите на интеграцията
10/06/2004
 
ДУБРОВНИК, Хърватия -- В сряда (9 юни) в гр. Дубровник бе проведена неофициална среща на външните министри от страните в Югоизточна Европа. Разговорите се съсредоточиха върху евроинтеграцията и политиката на разширяване на ЕС, както и върху начините за засилване на регионалното сътрудничество. Извън рамките на основната програма хърватският министър на евроинтеграцията Колинда Грабар-Китарович се срещна с гръцкия заместник-министър на външните работи Янис Валинакис, който даде висока оценка на напредъка, който Хърватия отбелязва в процеса на интеграция в ЕС. Г-жа Грабар-Китарович заяви, че подкрепата на Гърция е имала съществено значение - особено в началото на миналата година, когато Атина заемаше ротационното председателство на ЕС. (ХИНA - 09/06/04)
