Върховният представител Лайчак откри публичен дебат по кандидатурата на БиХ за присъединяване към ЕС
					13/02/2008
					 
						САРАЕВО, Босна и Херцеговина (БиХ) – Върховният представител Мирослав Лайчак каза във вторник, че ще инициира обществено обсъждане в БиХ за европейската интеграция на страната, за да ускори процеса на присъединяване. Първата от поредицата конференции ще бъде проведена в четвъртък в Сараево. 
						Междувременно Службата на върховния представител (СВП) коментира неотдавнашните изявления, че предстоящата се независимост на Косово ще предизвика подобни емоции и в Република Сръбска. Говорителят на СВП Фране Мароевич каза, че няма нито един въпрос, свързан с бъдещето на БиХ, който да е свързан с Косово. (Уебсайт на СВП, Фена, РТРС, Макфакс - 12/02/08)
