ООН помага на Албания да анализира района, където се взривиха боеприпаси
					24/03/2008
					 
						ТИРАНА, Албания -- Координационен екип на ООН за бедствия и анализи (ЮНДАК) прави оценка на ситуацията в Албания, където неотдавна вследствие на експлозия в склад за боеприпаси загинаха най-малко 22-ма души, обяви в свое изявление в неделя (23 март) ООН. Седемчленният екип започна своя анализ на засегнатия район миналата седмица в сътрудничество с албанското правителство. Албанските власти поискаха от ЮНДАК да помогне при идентифицирането на първостепенните нужди и съгласуването на ответните действия след взривовете на 15 март, станали при опити за унищожаване на стари артилерийски боеприпаси в село Гердец. Екип от шестима експерти от ФБР ще помогне при установяването на причините за взривовете. Те ще пристигнат в сряда от Съединените щати по официална молба на главния прокурор Ина Рама. (Шкип, Синхуа, Нюз24, Клан - 24/03/08; Фокус, A1 - 23/03/08)
