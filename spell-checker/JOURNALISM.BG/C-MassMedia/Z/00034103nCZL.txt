Албания ще представи отговорите на въпросника на ЕК следващата седмица
					09/04/2010
					 
						ТИРАНА, Албания -- Албания ще предостави отговорите си на обемистия въпросник на Европейската комисия (ЕК) на 15 април, предадоха местните медии в четвъртък (8 април), позовавайки се на неназовани източници. Премиерът Сали Бериша ще се срещне с еврокомисаря по разширяването Щефан Фюле в Брюксел и ще му връчи документа, състоящ се от 2 284 отговора. Въз основа на тези отговори ЕК ще реши дали Албания отговаря на критериите за кандидатски статут за ЕС. (Топ Чанъл, Телеграфи, Топ Нюз - 08/04/10)
