Босненското сръбско правителство се извинява за клането в Сребреница
					11/11/2004
					 
						БАНЯ ЛУКА, Босна и Херцеговина (БиХ) -- Босненското сръбско правителство излезе в сряда (10 ноември) с официално извинение за смъртта на близо 8 000 мюсюлмани в анклава Сребреница през лятото на 1995 г. "Правителството на Република Сръбска (РС) изразява състрадание към болката на близките на жертвите от Сребреница и поднася искреното си съжаление и извинения за трагедията, която ги е сполетяла", заявиха в изявлението си министрите. Правителството също така обеща да предприеме "решителни стъпки, за да предаде на правосъдието всички извършители на военни престъпления". Изявлението последва след приемането от властите в РС на констатациите от правителствен доклад за зверствата. 
						Други новини: Служители на СФОР претърсиха в сряда дома на босненския сърбин Раденко Бучевац в Мокро. Официални представители заявиха, че обискът е част от операция, насочена към разбиване на мрежата за подпомагане на обвиняеми във военни престъпления. (Независне новине, Дневни аваз, Ослободение - 11/11/04; AП, AФП, Pincom.info, ПБС БиХ - 10/11/04)
