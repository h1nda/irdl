Албанският външен министър приветства доклада на Европейската комисия
30/03/2003
 
ТИРАНА, Албания -- Външният министър Илир Мета заяви в петък (28 март), че новият доклад на Европейската комисия за Албания ще допринесе за напредъка на страната в присъединителния процес. Мета припомни готовността на правителството за укрепване на законността и за преструктурирането на министерствата на външните работи и правосъдието, както и желанието му за осъвременяването на институциите и за икономическо развитие.
Във връзка с това, министърът на правосъдието Спиро Печи заяви в петък, че неговото министерство е готово да разшири реформите в законодателството, необходими в борбата срещу тероризма и организираната престъпност. Печи добави, че министерството и правителството като цяло се ангажират със законодателните реформи за по-успешното решаване на проблемите с контрабандата и прането на пари. (АТА - 28/03/03)
