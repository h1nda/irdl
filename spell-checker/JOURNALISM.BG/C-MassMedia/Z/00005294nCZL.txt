Еврокомисарят Патън посещава Албания и Македония
05/12/2002
 
ТИРАНА, Албания -- Комисарят на ЕС по външната политика Крис Патън ще посети Тирана в четвъртък (5 декември), за да се срещне с президента Алфред Моисиу, министър-председателя Фатос Нано, външния министър Илир Мета и министъра по евроинтеграцията Сокол Нако. Основни теми на разговорите ще бъдат определянето на дата за започване на преговори за подписване на Споразумението на стабилизация и асоцииране и намерението на комисията да направи цялостно проучване на възможността Албания да изпълни споразумението. Патън ще насърчи също лидерите да засилят борбата с организираната престъпност и корупцията. В петък той ще отпътува за Македония, където ще обсъди изпълнението на Охридското мирно споразумение. (АТА - 04/12/02)
