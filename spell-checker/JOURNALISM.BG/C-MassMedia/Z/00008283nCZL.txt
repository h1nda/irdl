Турция ще съкрати броя на миротворците си в БиХ и Косово
09/09/2003
 
АНКАРА, Турция -- ГЩ на турските въоръжени сили реши в понеделник (8 септември) да съкрати броя на военнослужещите си в Босна и Херцеговина и Косово. Според официално съобщение съкращението е в съответствие с решението на НАТО да намали броя на миротворците, които съдействат за поддържане на сигурността на Балканите.
Други новини: германският външен министър Йошка Фишер заяви в понеделник, че според него Турция ще стане на даден етап член на ЕС, тъй като аргументите за противното не са убедителни. Той определи Турция като стабилизиращ фактор в региона и каза, че нейната роля не бива да се подценява. (Анадолска агенция, НТВ, ТРТ 2, Дер Шпигел - 08/09/03)
