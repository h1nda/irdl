Неправителствена организация призова румънския външен министър да подаде оставка във връзка с антиромски изказвания
					12/11/2007
					 
						БУКУРЕЩ, Румъния -- В петък (9 ноември) Центърът "Симон Визентал" поиска оставката на румънския външен министър Адриан Чорояну във връзка с неотдавнашните му антиромски изказвания. В края на миналата седмица Чорояну каза в телевизионно интервю, че ромите трябва да бъдат депортирани в лагери в египетската пустиня, където да полагат тежък труд. Той каза също, че румънците от ромски произход, извършващи престъпления в чужбина, носят срам за своята родина. Въпреки че по-късно се извини, неправителствената организация Център "Визентал" призова министър-председателя Калин Попеску Търичану да замени Чорояну и да се извини на цялата ромска общност в Европа. (Котидианул - 12/11/07; Макфакс, АФП, Hotnews.ro - 09/11/07)
