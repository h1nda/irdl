Румъния ще модернизира нефтената си индустрия като част от интеграцията с НАТО
28/11/2002
 
БУКУРЕЩ, Румъния -- Министър-председателят Адриан Настасе заяви, че Румъния трябва да преструктурира и модернизира родната нефтена индустрия като част от подготовката си за членство в НАТО. Понастоящем Румъния внася повече от 70 процента от нефта, главно от Русия. С пълноправното членство в алианса, което се очаква през 2004 г., Букурещ трябва да преоцени зависимостта си от Русия, добави той. Настасе каза също, че ще работи за ускоряване изпълнението на проекта за изграждане на петролопровод между румънското черноморско пристанище Констанца и хърватското адриатическо пристанище Омишали. (Ромпрес - 27/11/02)
