Ислами прикани Албания да разреши разследване на Съвета на Европа
					13/08/2009
					 
						ТИРАНА, Албания – Според Кастриот Ислами разследващите представители на Съвета на Европа (СЕ) трябва да бъдат допуснати до къща в Рипа, където според Сърбия членове на "Армията за освобождение на Косово" са вземали органи от сръбски граждани и затворници през годините на войната. Представителят на опозицията в делегацията на Албания в Съвета на Европа (СЕ) направи изказването в сряда (12 август), след като неговото правителство посочи, че СЕ няма правомощия да разследва така наречената “жълта къща”. Според Ислами, който е член на опозиционната Социалистическа партия и бивш външен министър през периода 2003–2005 г., Албания, като член на СЕ, трябва да се съобрази с решението на Страсбург да започне разследване. По-рано тази седмица делегацията на СЕ, оглавявана от специалния докладчик Дик Марти, не беше допусната до къщата от жители на селото, които в продължение на часове блокираха входа й. Накрая делегацията се върна в Тирана. (Газетатема - 13/08/09; Макфакс - 12/08/09)
