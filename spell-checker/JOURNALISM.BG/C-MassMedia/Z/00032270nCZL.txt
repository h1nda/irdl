Бизнесменът Тачи се предаде на полицията в Тирана
					06/11/2009
					 
						ТИРАНА, Албания -- Нефтеният предприемач Резарт Тачи се яви в полицейски участък в Тирана в четвъртък (5 ноември), дни след като беше обвинен за побоя над журналиста и издател Меро Базе в бар в Тирана по-рано тази седмица. Тачи отхвърли обвиненията и заяви, че е готов да се изправи пред правосъдието. Медиите спекулираха, че Базе е бил пребит от Тачи и двама му телохранители заради публикуването на статии, обвиняващи Тачи в корупция. Нападението предизвика силни реакции от местните и международни журналистически асоциации, представители на правителството и опозиционните партии, както и от чуждестранни посолства. (Би Би Си, Шекули, Топ Ченъл, Гласът на Америка, Ора Нюз, Алсат - 05/11/09)
