Полицията на РС потърси помощта на ФБР за разследването на бомбения атентат с лека кола през ноември
					12/02/2008
					 
						БАНЯ ЛУКА, Босна и Херцеговина (БиХ) -- Полицията на Република Сръбска (РС) е поискала помощ от Федералното бюро за разследване (ФБР) на САЩ за разкриване на извършителите на ноемврийския бомбен атентат с лека кола, който причини смъртта на един човек. Директорът на полицията на РС Урош Пена каза на пресконференция в понеделник (11 февруари), че случаят е много сложен и след три месеца разследване полицията на РС не е успяла да открие никаква информация за мотивите на извършителите. Инженер Милан Вукелич, на 47 г., бе убит, а двама души бяха тежко ранени, след като колата на на Вукелич избухна пред вътрешното министерство на РС. (Независне Новине, Дневни Аваз - 12/02/08; РТРС - 11/02/08)
