Върховният представител Лайчак каза, че само СПМ може да се произнася по "Бонските правомощия"
					29/10/2007
					 
						САРАЕВО, Босна и Херцеговина (БиХ) -- Съветът за прилагане на мира е единствената институция, която може да взема решения за използването на т. нар. "Бонски правомощия", каза в неделя (28 октомври) върховният представител Мирослав Лайчак. Той даде интервю за "Глас Явности" преди сесията в понеделник на парламента на Република Сръбска (РС), който планира да дискутира последния пакет от мерки, наложени от Лайчак. Специалният пратеник казва, че мерките ще укрепят функционалността на държавните институции, но властите в РС настояват, че това е нарушение на Дейтънското мирно споразумение. (РТРС, ПБС - 28/10/07)
