Португалия призна независимотта на Косово; Черна гора може би се колебае
					08/10/2008
					 
						ПРИЩИНА, Косово -- Правителството на Португалия обяви във вторник (7 октомври), че признава независимостта на Косово. "Ние сме убедени, че сега независимостта на Косово е необратима", каза външният министър Луиш Амаду пред комисията по външни отношения на португалския парламент. Страната от Иберийския полуостров е 22-рата страна, членка на ЕС, и 48-ата в глобален мащаб, която признава Косово.
						Междувременно Черна гора може би се колебае дали да признае Косово, което би дало тласък на кандидатурите на Прищина за членство в НАТО и ЕС. В по-раншни съобщения се намекваше, че тя е близо до признаването на новопоявилата се държава, но АП съобщи в сряда, че "Черна гора заявява, че ще подкрепи опитите на Сърбия да постави под въпрос законността на независимостта на Косово", както се предполага в опит за "намаляване на напрежението" в отношенията с Белград. (РТК, Кохавижън, Телеграфи, ТВ 21, АФП, Ройтерс, АП, Танюг, Бета, Си Ен Ен - 07/10/08)
