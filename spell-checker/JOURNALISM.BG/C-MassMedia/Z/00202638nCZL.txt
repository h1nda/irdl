Албания
		парламентарни избори 
		03/07/2005
		Източници: Уеб-сайт на ОССЕ, Уикипедия, Синхуа
 
		
			Обобщение на изборите
			На 3 юли, 2005 г. в Албания бяха проведени парламентарни избори за 140-местното еднокамерно Събрание. Бяха избрани сто депутати в избирателните райони с по един кандидат и 40 депутати в пропорционалния вот, проведен в цялата страна. 
			Опозиционната Демократическа партия (ДП) спечели изборите и нейният лидер, бившият президент Сали Бериша получи мандат за сформиране на правителство. Партията обаче не можа да спечели абсолютно мнозинство. Социалистическата партия на Арбания бе втора с 42 места. Избирателната активност бе 56 %. 
			Близо 400 чуждестранни и 3500 албански наблюдатели следиха изборите, смятани за решаващо изпитание за способността на страната да провежда свободни и честни избори и за готовността й да постигне напредък към членство в ЕС и НАТО. Наблюдателите на ОССЕ оцениха вота като цяло като мирен и частично отговарящ на международните стандарти. Те обаче регистрираха и случаи на насилие, включително фаталния изстрел към изборен служител, както и объркване по отношение на избирателните листи и други процедурни проблеми. 
			Спорове между основните политически партии затрудниха преброяването на гласовете, а резултатите бяха оспорвани от социалистите. В крайна сметка Бериша пое поста на министър-председател на 3 септември.
