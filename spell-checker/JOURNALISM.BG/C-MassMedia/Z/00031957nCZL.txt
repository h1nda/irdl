ЕК признава съществуването на паралелни структури в Косово
					12/10/2009
					 
						ПРИЩИНА, Косово -- За първи път в доклада си за напредъка на Косово Европейската комисия (ЕК) ще посочи, че Сърбия управлява паралелни институции в младата държава и че правителството не контролира собствената си територия, предадоха медиите в понеделник (12 октомври). Документът бе публикуван в сряда в Брюксел. Според съобщенията в него се отбелязва още стабилността в Косово, независимо от някои инциденти, включително нападенията срещу автомобили на ЮЛЕКС. Освен това докладът призовава Белград да насърчи косовските сърби да участват в местните избори идния месец. (Експрес, Коха Диторе, Косова Сот - 12/10/09)
