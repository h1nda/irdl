Албания пое ротационното председателство на ЦЕИ
		27/11/2005
		 
			ПИЕСТАНИ, Словакия -- Албания пое от Словакия ротационното председателство на Централноевропейската инициатива (ЦЕИ) за 2006 г. Това стана в петък (25 ноември) на церемония по време на двудневната среща на високо равнище на ЦЕИ в Пиестани. Министър-председателят на Албания Сали Бериша заяви, че приоритетите на албанското председателство ще бъдат укрепване на сътрудничеството и комуникациите, особено в областите, свързани с евроинтеграцията и икономиката.
			Също в петък членове на делегацията на Европейския парламент (ЕП) приключиха двудневното си посещение в Албания с изявление, в което призовават за реформа в избирателната система на страната, както и за решаване на проблеми с частната собственост. Делегацията бе в Тирана за 12-тата междупарламентарна среща между Албания и ЕП. (Албейниън нюз - 26/11/05; Hina - 25/11/05)
