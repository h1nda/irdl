Социологическо проучване сочи, че в Хърватия нараства обществената подкрепа за членство в НАТО
					22/05/2007
					 
						ЗАГРЕБ, Хърватия -- Ново социологическо проучване на "ГфК Хърватия" отбелязва нарастване на обществената подкрепа за членството в НАТО. Според резултатите, публикувани в понеделник (21 май), 52 % от хората подкрепят приемането на Хърватия в Пакта, което е с около 9 процентни пункта повече, отколкото през март. Анализаторите смятат, че това се дължи на действията на правителството за предоставяне на повече информация за задачите и ползите за Хърватия, които членството в Алианса ще й донесе. 
						Други новини -- В крайбрежния окръг Задар продължава учението за реагиране при бедствия, провеждано от Евроатлантическия координационен център за реагиране при бедствия. В учението участват 1 000 души от 44 страни, членки на НАТО и на програмата "Партньорство за мир" на Алианса. (Пословни дневник - 22/05/07; ХРТ, Index.hr - 21/05/07)
