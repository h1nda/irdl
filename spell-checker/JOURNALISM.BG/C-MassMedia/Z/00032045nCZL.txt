САЩ и ЕС ще проведат втори кръг от разговори с босненските лидери
					20/10/2009
					 
						САРАЕВО, Босна и Херцеговина (БиХ) -- В понеделник (19 октомври) еврокомисарят по разширяването Оли Рен призова босненските лидери да постигнат споразумение по ключовите реформи, необходими за придвижване на страната напред по пътя към присъединяване към ЕС и НАТО. В навечерието на втория кръг от разговори с участието на високопоставени представители на ЕС и САЩ с основните бошнашки, сръбски и хърватски партии Рен каза, че БиХ се нуждае от много повече структури, за да отговори на всички критерии. Разговорите във вторник в базата "Бутмир" край Сараево ще се концентрират върху конституционните промени, както и върху държавното и военното имущество.
						В понеделник върховният представител Валентин Инцко приветства продължаването на диалога в "Бутмир", имащ за цел преодоляване на отдавнашния политически застой. "Лидерите на БиХ трябва да разберат важността на този момент и да положат всички усилия за постигането на успех. Те го дължат на гражданите на тази страна", подчерта Инцко. (БХРТ, Онаса, Фена, РТРС, Ройтерс, АП - 19/10/09)
