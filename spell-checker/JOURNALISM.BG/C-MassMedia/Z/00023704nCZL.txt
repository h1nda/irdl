Докладчикът на ЕП за Сърбия е на тридневна визита в Белград
					28/08/2007
					 
						БЕЛГРАД, Сърбия -- Докладчикът на Европейския парламент за Сърбия Йелко Качин пристигна в понеделник (27 август) на тридневна визита в Белград. Той ще събере данни за новия си доклад за напредъка на страната и по-специално за последните политически събития. Качин ще се срещне с Милош Евтич, председател на парламентарната комисия по евроинтегрирация, и ще разговаря с някои от министрите, с представители на опозиционните партии и на малцинствата, както и с прокурора за военни престъпления Владимир Вукчевич. 
						Други новини -- Хърватският министър на земеделието Петър Чобанкович посети Белград във вторник, за да разговаря със своя колега Слободан Милосавлевич. Двамата ще обсъдят двустранното сътрудничество и мерките, предприети от техните правителства за смекчаване на последиците от сушата тази година. Те ще се опитат да решат и продължаващия спор за ценните коне от породата "Липицанер". (Данас, ХРТ - 28/08/07; Танюг - 27/08/07)
