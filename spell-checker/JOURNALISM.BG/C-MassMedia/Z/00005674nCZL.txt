Обявени са първите резултати от преброяването в Македония
16/01/2003
 
СКОПИЕ, Македония -- В сряда (15 януари) властите публикуваха частичните резултати от ноемврийското преброяване, според които населението на страната е 2 038 059 души. През 1994 г. неговият брой възлизаше на 1 910 000 души. Двадесет и четири хиляди чужденци са регистрирани като постоянни жители. Данните за етническите малцинства все още се обработват и няма да бъдат известни още шест месеца.
В други новини, по време на срещата си с върховния представител на ЕС по сигурността Хавиер Солана, македонските политически лидери изразиха подкрепа за прехвърлянето на мисията на НАТО "Съюзническа хармония" към ЕС. Солана заяви пред репортери, че новите сили на ЕС за бързо реагиране ще бъдат готови за разполагане веднага след приключването на мисията на НАТО в средата на юни. (Дневник, Утрински Весник - 16/01/03; АП, АФП, Макфакс, МИА, A1 ТВ - 15/01/03)
