Следващия месец ЕК ще публикува доклади за напредъка на България и Румъния
					17/06/2008
					 
						БРЮКСЕЛ, Белгия -- Говорителят на Европейската комисия (ЕК) Марк Грей съобщи в понеделник (16 юни), че Комисията възнамерява да представи своите доклади за механизма на мониторинг на сътрудничество и контрол на системите на вътрешните работи и правосъдието в България и Румъния на 23 юли. 
						Междувременно българското правителство обяви в понеделник (16 юни), че е изпратило подробен отговор, включващ описание на предприетите мерки, на критичното писмо на директора на Генерална дирекция “Разширяване” към ЕК, Майкъл Лий. Неговото писмо от 8-и май изразяваше разочарование от усилията на висшите представители на българските институции в осъществяването на политиката и усвояването на фондовете по програмите на ЕС. (БНР, Дарик, БТА, Нетинфо, БГНЕС - 16/06/08)
