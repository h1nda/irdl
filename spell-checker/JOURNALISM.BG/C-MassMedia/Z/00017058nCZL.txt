Командващият щаба на НАТО в БиХ потвърди готовността на Алианса да реагира незабавно, ако се установи местонахождението на Караджич и Младич 
					27/12/2005
					 
						САРАЕВО, Босна и Херцеговина (БиХ) -- Командващият щаба на НАТО в БиХ, американският бригаден генерал Луис Уебър потвърди готовността на Алианса да реагира незабавно, ако се установи местонахождението на укриващите се Радован Караджич и Ратко Младич. Във вторник (27 декември) в интервю за "Дневни аваз" Уебър заяви, че НАТО непрекъснато работи за получаването на информация за местонахождението на беглеците. Той обаче подчерта, че главната отговорност за откриването на обвиняемите носят властите на БиХ.. 
						В интервю за Би Би Си в края на миналата седмица, Върховният представител на международната общност в БиХ Пади Ашдаун подчерта значението на залавянето на Караджич и Младич, предупреждавайки, че в БиХ няма да се установи траен мир, докато те не бъдат изправени пред правосъдието.
						В неделя, бившият шеф на белградската полиция Марко Никович заяви пред осведомителната агенция на Черна гора, че Младич води предогори със сръбските власти за предаването си на правосъдието. Никович заяви, че Младич се опитва да осигури финансова подкрепа за своето семейство, както и имунитет за хората, които са му помагали през годините. (Дневни аваз - 27/12/05, ЮПИ - 26/12/05; AП - 25/12/05; Независне новине, РФЕ, ПБС БиХ - 24/12/05)
