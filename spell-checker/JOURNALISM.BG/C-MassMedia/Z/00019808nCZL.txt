Рен призова България да ускори реформите
					03/09/2006
					 
						СОФИЯ, България -- България трябва да ускори реформите в съдебната система и борбата с корупцията, заяви еврокомисарят по разширяването Оли Рен в петък (1 септември) след срещата си с българския премиер Сергей Станишев. Рен подчерта, че желанието му е да види България като пълноправен член на ЕС следващата година. Официалното посещение на Рен в България бе последното преди публикуването на мониторинговия доклад на Европейската комисия в края на септември. 
						Също в петък премиерът на Румъния Калин Попеску Търичану заяви, че той смята, че страната му ще се присъедини към ЕС през януари, съобщи Българското национално радио. Търичану призна, че страната му е имала проблеми в началото на 2005 г., но че оттогава са били положени сериозни усилия и са били осъществени серия от реформи, които са били необходими, за да започнат местните институции да функционират като европейските. (БНР, Фокус - 01/09/06)
