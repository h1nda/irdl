Ругова от ДЛК спечели кметската надпревара в Западно Косово
					10/05/2010
					 
						ПРИЩИНА, Косово -- Централната избирателна комисия (ЦИК) обяви Хаки Ругова от Демократичната лига на Косово (ДЛК) за победител в кметската надпревара в неделя (9 май) в Исток, Западно Косово. Избирателната активност бе 30 %. Това бе вторият тур на изборите, на който гласоподавателите избираха между Ругова и Шасивар Хаджиай от Демократическата партия. Ругова, братовчед на покойния президент Ибрахим Ругова, е спечелил 76 % от гласовете, заяви ЦИК при обявяването на предварителните резултати. Изборите се наложиха след смъртта на кмета, избран през ноември. (РТК, Кохавижън, Телеграфи - 09/05/10)
