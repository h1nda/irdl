Външните министри от ПСЮИЕ подкрепиха идеята за задълбочаване на връзките с ЕС
					04/05/2006
					 
						СОЛУН, Гърция -- Външните министри на страните от Процеса за сътрудничество в Югоизточна Европа (ПСЮИЕ) единодушно подкрепиха идеята за засилване на връзките на региона с ЕС в сряда (3 май) -- първият ден от двудневната среща на върха на ПСЮИЕ в Солун. Според участниците в срещата връзките със Съюза могат да се задълбочат чрез разширяване на ЦЕФТА и подпомагане на местните икономики в подготовката им за постигане на критериите за членство в ЕС. Гръцкият външен министър Дора Бакоянис, която бе домакин на срещата, каза, че министрите са се договорили и за необходимостта от институционално укрепване на ПСЮИЕ и създаването на секретариат на ПСЮИЕ за координация с ЕС. 
						Също в сряда Молдова, която досега имаше статут на наблюдател, бе приета за пълноправен член. В четвъртък ще заседават премиерите и държавните ръководители на страните от ПСЮИЕ. След това Хърватия ще поеме от Гърция едногодишното ротационно председателство на ПСЮИЕ. (ЕРТ, АНА, БНР, ХИНА, A1 ТВ, Телма ТВ - 03/05/06)
