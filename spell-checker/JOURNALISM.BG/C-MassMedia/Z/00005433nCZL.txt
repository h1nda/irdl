Американски дипломат критикува намесата на съдебната власт в приватизационния процес в България
19/12/2002
 
СОФИЯ, България -- По време на речта си в сряда (18 декември) при закриването на конференцията за членството на България в Съвета за сигурност на ООН, посланикът на САЩ в България Джеймс Пардю разкритикува остро вмешателствата в процеса на привтизация. Пардю заяви, че компаниите, спечелили търговете за Булгартабак и БТК, са направили това в съответствие със "законни, справедливи и прозрачни" процедури, и че намесата на съдебната власт опетнява имиджа на България пред чуждестранните инвеститори. Пардю каза също, че "партиите, съдилищата и прокурорите", които настойчиво се стремят да открият нередности в този приватизационен процес, са същите, които не проявиха настойчивост срещу организираната престъпност и корупцията". Неотдавнашните решения на съда прекратиха двете най-големи приватизационни сделки.
По повод на други въпроси от финансовата сфера, мисията на МВФ в София е постигнала споразумение с българското правителство относно държавния бюджет за 2003 г. Двете страни ще финализират работата си по допълнителния меморандум в четвъртък. (Пари - 19/12/02; БТА, Медиапул, Дневник, Стандарт - 18/12/02)
