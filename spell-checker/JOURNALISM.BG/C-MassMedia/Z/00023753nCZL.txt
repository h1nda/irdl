Додик отхвърли проектопредложението на Лайчак за реформи в полицията
					02/09/2007
					 
						САРАЕВО, Босна и Херцеговина (БиХ) -- Един ден след като политиците на БиХ отхвърлиха проектопредложението за реформи в полицията на Върховния представител Мирослав Лайчак с твърдението, че то ще бъде от полза на полицейските структури на Република Сръбска (РС), премиерът на РС Миролад Додик също отправи критики към документа. Додик заяви, че е прегледал предложението в петък (31 август) и заяви, че то е противоконституционно и е в разрез с позициите на РС. 
						По-рано в петък Европейската комисия изрази подкрепа за проекта и укори политиците на БиХ за това че са го отхвърлили и заради нежеланието им да преговарят за компромис. Еврокомисарят по разширяването Оли Рен предупреди БиХ, че ако не бъде постигнато споразумение за преструктуриране на полицията до края на септември, подписването на Споразумението за стабилизация и асоцииране (ССА) ще бъде отложено за неопределено време. (ХРТ, РТРС, СРНА, НТВ Хайят, Фена - 31/08/07)
