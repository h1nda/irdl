Римокатолиците в Югоизточна Европа оплакват смъртта на папата
					03/04/2005
					 
						ЗАГРЕБ, Хърватия -- Римокатолиците в страните от Югоизточна Европа оплакват смъртта на папа Йоан Павел Втори, който почина в неделя (2 април) вечерта. В Хърватия, където католиците съставляват 88% от населението, президентът Стипе Месич излезе със заявление, в което казва, че Йоан Павел Втори ще го помнят като велик папа, който "разпространяваше послание на мира, любовта и вярата". В съседна Босна и Херцеговина кардинал Винко Пулич обяви, че "велик привърженик на мира" е починал. В Албания президентът Алфред Мойсиу изпрати съболезнователно писмо до Ватикана, в което отбелязва, че светият отец винаги ще го помнят като папата, който ускори процеса на обявяване на майка Тереза за светица. В България бяха отслужени литургии в памет на папата в София, Пловдив и други градове. (ХИНА, Фена - 03/04/05; Уебсайт на албанското президентство, ХИНА - 02/04/05)
