САЩ призоваха страните от НАТО да оставят частите си в Косово
					23/10/2007
					 
						КИЕВ, Украйна -- Министърът на отбраната Робърт Гейтс призова страните, членки на НАТО, да запазят частите си в КФОР дори и след 10 декември, крайния срок за преговорите за окончателния статут на Косово. В изказване пред срещата на Съвета на министрите на отбраната от Югоизточна Европа, която се проведе в Киев в понеделник (22 октомври), Гейтс обясни, че частите на КФОР трябва да са готови за всякакъв сценарий след тази дата, когато международната тройка от посредници за Косово трябва да представи доклада си на генералния секретар на ООН Бан Ки Мун. Гейтс подчерта, че присъствието на 16 000 войници от КФОР там ще бъде от голямо значение за запазване на стабилността, особено ако преговорите се провалят. (Блиц - 23/10/07; РТК, РТС, Танюг, АП, ДВ - 22/10/07)
