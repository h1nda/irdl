В Черна гора бе уволнен директор на строго охраняван затвор 
					14/09/2005
					 
						ПОДГОРИЦА, Сърбия и Черна гора -- Правителството на Черна гора реши да уволни директора на строго охранявания затвор в Спуж, където бяха установени сериозни нарушения по време на неотдавнашна полицейска проверка. След извънредно заседание на кабинета във вторник (13 септември) директорът Драган Пайович бе отстранен от длъжност и на негово място бе назначен депутатът Божидар Вушканович. След убийството на шефа на криминалната полиция на Черна гора Славолюб Шчекич полицейски части за борба с безредиците нахлуха в затвора в Спуж в началото на септември, за да търсят улики. Те установиха, че някои от затворниците притежават мобилни телефони, наркотици и други забранени вещи. (Вести, РТС - 14/09/05; Мина - 13/09/05)
