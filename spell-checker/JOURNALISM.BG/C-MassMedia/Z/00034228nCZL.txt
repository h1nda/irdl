Хърватия ще премахне "данък криза" до ноември 
					20/04/2010
					 
						ЗАГРЕБ, Хърватия -- Министър-председателят Ядранка Косор обяви на пресконференция в понеделник (19 април), че кабинетът напълно ще премахне временния кризисен данък върху доходите, считано от 1 ноември, два месеца преди планираното. Това се отнася за допълнителната ставка от 4 % върху облагаемия доход над 820 евро. Миналия месец правителството реши да премахне друг кризисен данък, 2 % върху доходите на хората, получаващи между 415 и 820 евро, считано от 1 юли. Косор каза, че правителството планира да намали разходите чрез съкращаване на публичната администрация и служители в държавни компании с 5 % преди края на тази година. Оставащите на работа служители няма да получат коледни премии. Освен това кабинетът ще съкрати така наречените привилегировани пенсии и ще намали броя на категориите труд, за които се дават такива пенсии, като например ветераните от войните. (Весник, Пословни, ХИНА, Вечерни Лист, ХРТ - 19/04/10)
