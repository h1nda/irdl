Полицията на РС разпита племенника на укриващия се от МНТБЮ Караджич
					10/06/2007
					 
						БАНЯ ЛУКА, Босна и Херцеговина (БиХ) -- Служители на Вътрешното министерство на Република Сръбска (РС) задържаха Драган Караджич, племенник на заподозрения във военни престъпления Радован Караджич, в Баня Лука в събота (9 юни). Според говорителката на министерството Тамара Деспанич, полицията също е разпитала двама приятели на Драган Караджич. Тримата по-късно са били освободени. Деспанич е заявила, че разпитът е част от усилията да се установи местонахождението на бившия босненски сръбски лидер, който е в списъка на "най-издирваните" от Трибунала на ООН за военни престъпления. (Дневни Аваз, Независне Новине - 10/06/07; НТВ Хаят - 09/06/07)
