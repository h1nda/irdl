Главната опозиционна сила разкритикува първите 100 дни на новото македонско правителство
10/03/2003
 
СКОПИЕ, Македония -- Най-голямата опозиционна партия ВМРО-ДПМНЕ издаде в петък (7 март) брошура, критикуваща първите стъпки на новото мултиетническо коалиционно правителство. Брошурата съдържа аргументи, доказващи така наречените неподобрени икономическо положение и обстановка на сигурност, слаба данъчна политика, непотизъм и влошаваща се съдебна система. Тя обвинява правителството и в провеждането на "избирателна борба срещу организираната престъпност, фокусирана само върху членовете на ВМРО-ДПМНЕ".
В други новини, говорител на НАТО обяви в петък, че противопехотната мина, убила миналата седмица двама полски миротворци и ранила трима цивилни, е резултат от "престъпно деяние". Експертите на НАТО работят заедно с македонската полиция в разследването. (МИА, А1 ТВ, АП - 07/03/03)
