Бъсеску и Кощуница са единодушни, че е необходим компромис за Косово
					25/06/2006
					 
						БЕЛГРАД, Сърбия -- Румънският президент Траян Бъсеску и сръбският премиер Воислав Кощуница са единодушни, че трябва да се намери компромисно решение на проблема за статута на Косово. Това бе заявено от двамата след срещата им в Белград в петък (23 юни). Разговорите бяха проведени по време на еднодневното работно посещение на Бъсеску в сръбската столица, което е първото посещение на ръководител на друга държава след разпадането на федералния съюз между Сърбия и Черна гора. Според румънския президент осъществяването на диалог между Белград и Прищина е от изключително важно значение, както и постигането на решение, което ще гарантира стабилността, европейското бъдеще и сигурност в региона. (Бета, РТС, Медиафакс - 23/06/06)
