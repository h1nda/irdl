Мисията на ОССЕ ще представи доклад за Хърватия следващата седмица
02/07/2004
 
ЗАГРЕБ, Хърватия -- Мисията на ОССЕ в Хърватия излезе с изявление в петък (2 юли), според което Питър Семнъби ще публикува последния доклад за Хърватия идната седмица. Анализът ще бъде представен на пресконференция във вторник. Два дни по-късно той ще бъде предаден на Постоянния съвет на ОССЕ във Виена. Документът дава оценка на достиженията и въпросите, решавани от мисията от декември насам съобразно мандата й. Към тях се числят връщането на бежанци, законодателната реформа, реформата в медиите, осъществяването на правосъдието, върховенството на закона, реформата в полицията и работата с НПО. (Комюнике на ОССЕ - 02/07/04)
