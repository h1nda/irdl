Бърнс обеща, че САЩ ще се ангажират с борбата срещу ПКК
					21/01/2007
					 
						АНКАРА, Турция -- Заместник-държавният секретар на САЩ по политическите въпроси Никълъс Бърнс потвърди решимостта на Вашингтон за се бори срещу терористичната организация Кюрдистанска работническа партия (ПКК) по време на посещението си в Анкара на 19 и 20 януари. Той посети турската столица като част от регионалната му обиколка, която също включва Израел и Обединените арабски емирства. След разговорите с високопоставени турски държавни служители, включително с премиера Реджеп Тайип Ердоган, външния министър Абдула Гюл и генералния секретар на Националния съвет за сигурност Йигит Алпоган, Бърнс обеща, че ще бъдат положени "сериозни усилия" за премахването на ПКК. Той подчерта мнението на САЩ, че проблемът може до голяма степен да бъде решен чрез сътрудничество между Турция, Съединените щати и Ирак. (Заман, TurkishPress.com, AФП - 20/01/07)
