Предстои създаването на функциониращ институт на БиХ за безследно изчезнали лица
26/04/2004
 
САРАЕВО, Босна и Херцеговина (БиХ) -- Изработването на протокол за Института в БиХ за безследно изчезналите лица (ИБИ) трябва да се финализира до края на лятото, заяви ръководителят на ИБИ Гордън Бейкън в неделя (25 април). Международната комисия за безследно изчезналите лица, основа Института през 2000 г., но президентството на БиХ реши да го създаде на държавно ниво едва през миналата година.
Други новини: Конституционният съд на БиХ постанови в петък, че използването на етнически представки - например, Сръбски - в имената на градове и села в Република Сръбска (РС) противоречи на конституция на БиХ. Съдът освен това поиска от парламента на РС да хармонизира законите за административното деление, местното самоуправление и сръбската част на Сараево с позицията на съда. (Източници на СВП - 26/04/04; ПБС БиХ, НТВ Хаят, Източници на СВП - 25/04/04; РТРС, Федерална ТВ - 24/04/04)
