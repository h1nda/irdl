Хърватия отрече, че разполага с документация за операция "Буря", издирвани от МНТБЮ
					08/03/2009
					 
						ЗАГРЕБ, Хърватия -- Хърватските власти отрекоха в петък (6 март), че разполагат с документи за операция "Буря" през 1995 г., издирвани от Хагския трибунал за военни престъпления (МНТБЮ). "Двайсет и трите документа съществуват, но сега хърватските власти не разполагат с тях", заяви министърът на правосъдието Иван Симонович. Прокурорите на МНТБЮ твърдят, че липсващите документи са от съществено значиние за процеса срещу трима хърватски генерали, съдени за военни престъпления. Според съобщения в документите се описва подборно използването на артилерия от хърватските войски по време на усилията им да завладеят отново района на Крайна. (ХИНА, AФП - 06/03/09)
