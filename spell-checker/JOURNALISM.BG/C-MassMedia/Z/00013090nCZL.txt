Българският премиер Сакскобургготски се стреми към втори мандат 
					27/12/2004
					 
						СОФИЯ, България -- Премиерът Симеон Сакскобургготски от управляващото НДСВ планира да потърси нов мандат по време на следващите парламентарни избори. Говорителят на Сакскобургготски Димитър Цонев каза по националната телевизия бТВ, че НДСВ ще поиска от бъдещите коалиционни партньори да дадат подкрепата си за втори мандат на сегашния премиер. Сергей Станишев, лидер на основната опозиционна Българска социалистическа партия, заяви обаче, че най-новите проучвания на общественото мнение показват, че партията му се радва на по-висока обществена подкрепа от всяка друга българска партия.
						Други новини: Българското правителство одобри в края на миналата седмица две отделни споразумения за сътрудничество в областта на полицейската дейност и граничния контрол със съседните Гърция и Румъния. Документите предвиждат засилено партньорство в борбата срещу трансграничната престъпност и нелегалната миграция. (Сега - 27/12/04; бТВ - 25/12/04; Медиапул - 24/12/04)
