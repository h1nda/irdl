Италиански и хърватски власти отричат съобщенията за арестуване на Готовина в Италия
					30/05/2005
					 
						ЗАГРЕБ, Хърватия -- Правителствата на Хърватия и Италия излязоха в събота (28 май) с отделни изявления, в които отричат съобщението, че укриващият се обвиняем във военни престъпления Анте Готовина е бил задържан в Южна Италия в началото на миналата седмица. Словенската телевизия ПОП ТВ излъчи репортаж, в който се твърди, че генералът в оставка е бил арестуван от специални полицейски части край южния италианския град Кастело ди Чистерна. След молбата на Загреб за проверка на информацията италианското външно министерство заяви, че списъкът на задържаните в Италия лица през последните няколко дена не включва името на Готовина. Главният прокурор на ООН за военни пресъпления Карла дел Понте ще посети Загреб тази седмица за обсъждане на случая с бившия генерал, чийто арест има ключово значение за започването на присъединителните преговори с ЕС. 
						Други новини: Хърватският президент Стипе Месич се срещна в петък в Загреб с унгарския си колега Ференц Мадъл. Мадъл изрази пълната подкрепа на Унгария за кандидатурата на Хърватия за присъединяване към ЕС. Двамата обсъдиха още и съвместна инициатива за домакинство на европейското футболно първенство през 2012 г. (Вечерни лист, ХРT - 29/05/05; ХИНA - 28/05/05; ХРT, ХИНA - 27/05/05)
