Според България поканените за членство в НАТО могат да се присъединят към Алианса още през април
28/01/2004
 
СОФИЯ, България -- Външното министерство обяви във вторник (27 януари), че седемте поканени за членство в НАТО държави - България, Естония, Латвия, Литва, Румъния, Словакия и Словения - биха могли да се присъединят към Алианса през април, вместо през май. Говорителят на министерството Любомир Тодоров каза, че външните министри от НАТО са се споразумели през декември, че поканените трябва да се присъединят веднага щом всички държави-членки на НАТО ратифицират договорите за присъединяване. Франция, единствената държава, която все още не е сторила това, се очаква да приключи процедурата през февруари. По този начин седемте присъединили се държави ще могат да участват в юнската среща на НАТО на високо равнище в Истанбул като пълноправни членки. (БТА, БНТ, Нова ТВ - 27/01/04)
