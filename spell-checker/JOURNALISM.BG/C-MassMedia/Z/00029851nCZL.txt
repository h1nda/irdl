Етнически албански лидер разкритикува позицията на Македония в спора за името с Гърция
					06/04/2009
					 
						СКОПИЕ, Македония -- Джеват Адеми, заместник-лидер на етническия албански Демократичен съюз за интеграция (ДСИ), разкритикува в събота (4 април) „липсата на желание” от страна на Македония да постигне споразумение с Гърция в дългогодишния спор за името. В интервю за „Ройтерс” Адеми предупреди, че запазването на същата позиция в спора за името не само ще попречи на шансовете на страната да се присъедини към НАТО и ЕС, но и ще задълбочи нейната изолация. „Македония е по-далеч от НАТО отколкото бе преди година,” каза Адеми. Гърция наложи вето върху приемането на Македония в НАТО миналия април заради спора за името. (Ройтерс, Елефтеротипия, Та неа - 04/04/09)
