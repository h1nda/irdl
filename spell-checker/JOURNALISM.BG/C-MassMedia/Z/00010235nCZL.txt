Албанската опозиция провежда антиправителствени протести
22/03/2004
 
ТИРАНА, Албания -- Основната опозиционна Демократическа партия (ДП) организира демонстрация срещу социалистическото правителство в събота (20 март) в Тирана. Няколко хиляди привърженици на ДП настояха за оставката на кабинета на премиера Фатос Нано. Лидерът на партията Сали Бериша разкритикува управлението на социалистите, но се спря и на ситуацията в Косово, призовавайки етническите албанци там да уважават взаимно правата си и държавните институции. Според социалистите ситуацията в Косово ще се нормализира скоро - те призоваха за въздържаност и сътрудничество с международното присъствие в провинцията. (АТА - 20/03/04)
