БиХ трябва да ратифицира ССА до края на месеца
					21/07/2008
					 
						САРАЕВО, Босна и Херцеговина (БиХ) -- Двете камари на държавния парламент на БиХ планират провеждането на съвместно заседание веоятно тази седмица, за да бъде ратифицирано Споразумението за стабилизация и асоцииране (ССА), подписано с ЕС на 16 юни, заяви в неделя (20 юли) заместник-председателят на Камарата на представителите Бериз Белкич. Белкич също каза, че след одобряването на ССА, парламентът ще дебатира план за действие за неговото осъществяване. Всички страни-членки на ЕС трябва също да ратифицират споразумението. Временно споразумение за митническите тарифи и износни квоти влезе в сила на 1 юли. БиХ също започна преговори за либерализиране на визовия режим с ЕС. (Независне Новине - 21/07/08; РТРС - 20/07/08)
