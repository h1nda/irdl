Реджепи заявява, че 2005 г. ще бъде ключова за Косово и международната общност
					16/09/2004
					 
						 ПРИЩИНА, Косово, Сърбия и Черна гора -- Премиерът на Косово Байрам Реджепи заяви в сряда (15 септември), че следващата година ще бъде ключова както за Косово, така и за международната общност. След среща с председателя на Съвета на Европа, норвежкият външен министър Ян Петерсен, Реджепи каза, че през 2005 г. международната общност ще трябва да формулира единно становище относно бъдещето на провинцията. Петерсен се съгласи, но подчерта необходимостта от прилагане на стандартите в Косово.
						 Други новини: В сряда международните прокурори обявиха, че са съставили обвинителни актове срещу двама етнически албанци във връзка с убийството на сръбски юноша през юни. Димитрие Попович, 17 г., бе застрелян в главата от въоръжен мъж, стрелял от преминаващ автомобил. (Танюг, Бета, Б92, АФП - 15/09/04)
