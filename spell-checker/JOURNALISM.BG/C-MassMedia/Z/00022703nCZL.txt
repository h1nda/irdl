Ирак призовава проблемът с ПКК да бъде решен с дипломатически средства 
					28/05/2007
					 
						БАГДАД, Ирак -- Заместник министър-председателят Бархам Салих настоя в неделя (27 май), че Турция и Ирак трябва да използват дипломатически средства за решаване на въпроса с лагерите на терористичната Кюрдска работническа партия (ПКК) в Северен Ирак. Салих се срещна с високопоставена турска делегация, за да обсъди проблема, и по-специално турските заплахи за провеждане на трансгранична операция срещу тези бази на ПКК. Салих подчерта, че Ирак няма да приеме нарушаване на суверенитета си. Турският външен министър Абдула Гюл каза преди няколко дена, че търпението на Турция се изчерпва. 
						Също в неделя турските сили за сигурност съобщиха, че са арестували двама заподозрени активисти на ПКК, които са планирали терористична атака в третия по големина турски град Измир. Полицията е открила 10 кг пластичен експлозив, 15 ръчни гранати, две автоматични пушки и два пистолета в къща в Буджа, село в близост до Измир, където живеел единият от мъжете. (Ройтерс, АП - 27/05/07)
