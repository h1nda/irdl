Германия обеща да помогне на Албания в прилагането на ССА
					30/05/2006
					 
						ТИРАНА, Албания -- Германия ще подкрепи усилията на Албания в прилагането на Споразумението й за стабилизация и асоцииране (ССА) с ЕС, каза германският държавен секретар в министерството на икономиката и технологиите Георг Адамович на премиера Сали Бериша в понеделник (29 май) в Тирана. Очаква се Албания да подпише ССА на 12 юни. Адамович обеща Германия да подкрепи и енергийни проекти, за да помогне на страната да преодолее постоянния недостиг на електроенергия. (Албейниън Нюз - 30/05/06)
