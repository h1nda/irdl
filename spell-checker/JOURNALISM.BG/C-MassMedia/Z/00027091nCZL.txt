Кипърските лидери обмислят установяването на "гореща линия" за пряка връзка
					16/07/2008
					 
						НИКОЗИЯ, Кипър -- Президентът Деметрис Христофиас и турският кипърски лидер Мехмет Али Талят обмислят установяването на телефонна "гореща линия" за пряка връзка, каза във вторник (15 юли) Хосе Луис Диас, говорител на мироопазващите сили на ООН в Кипър. "Горещата линия" ще има за цел улесняване на двамата лидери в новите им усилия за обединение на острова, добави Диас. Това ще бъде първата пряка връзка между лидерите на двете общности от повече от три десетилетия. Понастоящем телефонните обаждания от гръцката част на Кипър към турската страна трябва да минават през Турция. (Заман, Хюриет - 16/07/08, Фамагуста Газет, Си Ен Ей, Филелефтерос, АП - 15/07/08)
