Йесен-Петерсен анулира търг за мобилен оператор в стремеж към по-голяма прозрачност
					22/10/2004
					 
						НЮ ЙОРК, Съединени щати - Ръководителят на ЮНМИК Сьорен Йесен-Петерсен анулира резултатите от търг, който предостави лиценз за втори мобилен оператор в провинцията на местен бизнесмен. Йесен-Петерсен каза, че новият търг ще се проведе по прозрачен начин. Премиерът на Косово Байрам Реджепи се противопостави на сделката поради обвинения в корупция. 
						Други новини: Генералният секретар на ООН Кофи Анан каза в четвъртък (21 октомври), че членовете на общността на косовските сърби трябва да гласуват на парламентарните избори в събота, "за да са сигурни, че техните интереси ще бъдат представлявани и подкрепяни". Той призова местните лидери да направят всичко възможно да гарантират участието в демократичния процес. (Блумбърг, АП - 22/10/04)
