Марович: Диалогът е единственото решение за Косово
01/09/2003
 
БЕЛГРАД, Сърбия-Черна Гора -- Президентът на Сърбия-Черна Гора Светозар Марович заяви в петък (29 август), че диалогът е единственият изход за решаване на проблемите, пред които е изправено Косово. В този контекст той подчерта ,че алтернативни решения не бива да се проучват; по-скоро трябва да се полагат усилия за запазване на мира в настоящата ситуация. Според него диалогът ще започне скоро и ще се съсредоточи върху конкретни въпроси, засягащи ежедневието на жителите на Косово.
Други новини: сръбският министър на приватизацията Александър Влахович е обект на обвинения в корупция. Зузул Йелавич, съветник на президента на загребската нефтена корпорация ИНА, заявява, че на Влахович е платено, за да провали среща, която би могла да уреди споровете за собствеността между ИНА и сръбското правителство преди приватизацията на сръбската компания за продажба на нефтени продукти на дребно Биопетрол. Влахович отрича да е извършил нарушение. (Танюг , Би Би Си - 31/08/03; Б92 - 30/08/03)
