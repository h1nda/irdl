Германия подкрепя европейските стремежи на Сърбия 
					23/02/2011
					 
						БЕРЛИН, Германия -- Външният министър Гидо Вестервеле се срещна във вторник (22 февруари) в Берлин със сръбския заместник министър-председател Божидар Джелич и го увери, че Германия подкрепя Сърбия в усилията й за осъществяване на изискваните от ЕС необходими реформи. Джелич каза, че Белград желае да започне диалог с Прищина колкото може по-скоро. Във връзка с фалшивите молби за предоставяне на убежище Джелич заяви, че „Сърбия няма да се колебае да отговори положително на всички искания за реадмисия на свои граждани, които са емигрирали нелегално.” (Танюг, РТС - 22/02/11)
