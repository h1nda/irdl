Бизнес: Загреб е домакин на международен търговски панаир
					24/09/2010
					Изложители от цял свят представят нови продукти в Загреб. Още в деловите новини: Република Сръбска иска да се присъедини към проекта за тръбопровод "Южен поток".
					 
						
Хърватско-китайският бизнес форум е част от Загребския международен търговски панаир. [Гети Имиджис]
						
						Загреб е домакин на Международен есенен панаир от сряда (22 септември) до неделя. Участват общо 500 изложители от 30 страни, както и Хърватският икономически форум, Дните на текстила Загреб 2010, Денят на енергетиката и Хърватско-китайският бизнес форум . 
						*** 
						
						Албания е отбелязала среден годишен растеж от 5,6 % от 2005 г. насам, съобщи финансовото министерство в понеделник (20 септември). То съобщи също, че страната е успяла да увеличи икономиката си с 1,87 млрд. евро от 2005 г. досега. Броят на работещите албанци обаче е спаднал от 931 000 на 899 000 през 2010 г. 
						*** 
						Русия и Република Сръбска (РС) подписаха на 16 септември в Москва предварително споразумение, по силата на което РС може да се присъедини към проекта за газопровод "Южен поток". Документът е подписан от руския министър на енергетиката Сергей Шматко и премиера на РС Милорад Додик. 
						*** 
						
						Черногорският консорциум "Електротехна-Радиус" получи 30-годишна концесия за строителството на три малки водноелектрически централи. Проектът, който е на стойност 13,3 млн. евро, предвижда три хидроцентрали в общините Плав и Андриевича. Две ще бъдат с капацитет от по 2,4 MW и годишно производство от 9 GWh на река Муринска. Третата, с капацитет от 8,3 MW, ще се намира на река Трепачка. 
						*** 
						
						Сръбското правителство прие на 17 септември закон относно фискалната отговорност в съответствие с ангажиментите, поети по силата на споразумението му с МВФ за 2,9 млрд. евро. Законопроектът предвижда, че фискалният дефицит не може да надвишава 1 % от БВП по време на години на растеж, а по време на рецесия общият правителствен дефицит може да надхвърля този праг. 
						*** 
						Парите, които българи
						те, работещи в чужбина, изпращат в родината си, е един от ключовете към икономическа стабилност по време на финансовата криза, се казва в проучване на Институт "Отворено общество", публикувано във вторник (21 септември). Българите, които постоянно живеят в чужбина, изпращат в родината си около 700 млн. евро на година, се посочва в проучването. По този индикатор България заема второ място в ЕС след Румъния, се казва в проучването. 
						
						(Различни източници -- 17/09/10-24/09/10)
