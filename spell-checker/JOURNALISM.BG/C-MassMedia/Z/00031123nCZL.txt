Албанското духовенство се противопоставя на законопроекта за браковете между хомосексуалисти
					31/07/2009
					 
						ТИРАНА, Албания -- Религиозните общности в Албания реагираха остро в четвъртък (30 юли) на предложения законопроект за браковете между хомосексуалисти, като го нарекоха неприемлив и вреден за обществото. В сряда премиерът Сали Бериша обяви, че правителството обсъжда законопроекта. "Бракът събира двама души от различен пол и не е приемливо това да става между хора от един и същи пол," каза монсеньор Георге Френдо. Той предупреди, че ако такъв закон бъде приет, семейството ще бъде изложено на риск, тъй като в бъдеще гей двойките ще искат да осиновяват деца. Инициативата бе заклеймена и от мюсюлманската общност, която я определи като грях, в който депутатите от парламента не би трябвало да участват.
						Други новини -- В четвъртък представители на здравеопазването докладваха, че най-малко 13 души са заразени с вируса на свинския грип H1N1, а много други вероятно го имат, но не се лекуват. Институтът по обществено здраве заяви, че се анализират общо 239 проби, за да се определи дали става дума за зараза от свински грип. (Шекули, Телеграфи, Ора Нюз, Balkan Web - 31/07/09; Топ Чанъл, Шекули, Нюз 24, Топ Нюз - 30/07/09)
