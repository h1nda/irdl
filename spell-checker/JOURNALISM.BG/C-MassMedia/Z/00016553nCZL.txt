Масова стачка в Гърция 
					09/11/2005
					 
						АТИНА, Гърция -- Служители от здравния сектор, учебните заведения за начално и основно образование, банковия сектор и националните авиолинии организираха стачка в сряда (9 ноември) срещу последните промени в системата за социално осигуряване, внесени от правителството на премиера Костас Караманлис. Всички държавни служители възнамеряват да отсъстват от работа в четвъртък, като исканията им са за по-високи заплати и пенсии. Отлагат се полети, тъй като се очаква служителите от управлението на въздушното движение да напуснат работните си места. 
						Други новини -- Националната банка на Гърция продаде своя канадски филиал, "Ен Би Джи Канада". Постъпленията ще се използват за засилване на присъствието на банката на Балканите, които тя счита за бързо развиващ се пазар. Банката вече има филиали в България, Румъния, Сърбия и Албания. (Катимерини - 09/11/05; MПA, AП, Ройтерс - 08/11/05)
