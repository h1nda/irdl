Албания обещава бързо прилагане на условията за въвеждане на безвизов режим
					28/05/2010
					 
						ТИРАНА, Албания -- Премиерът Сали Бериша приветства в четвъртък (27 май) решението на Европейската комисия (ЕК) да препоръча премахване на визите за албанци. Той обеща също да приложи бързо критериите, поставени като условия за безвизови пътувания. "Гарантирам на всички страни членки, че и трите критерия ще бъдат изпълнени с максимален ангажимент и старание от страна на правителството," каза Бериша. Лидерът на опозиционната Социалистическа партия Еди Рама изпрати писмо до председателя на ЕК Жозе Мануел Барозу, изразявайки благодарност за решението, и заяви, че правото на безвизово пътуване не трябва да се влияе от настоящата политическа криза в Албания. (Топ Чанъл, Алсат, Клан, Balkan Web - 27/05/10)
