EК ще предложи премахване на визите за БиХ този месец
					07/05/2010
					 
						САРАЕВО, Босна и Херцеговина (БиХ) -- Европейската комисия (ЕК) се очаква да даде положителна оценка на напредъка, постигнат от БиХ в изпълнение на критериите в пътната карта на ЕС за либерализиране на визовия режим. До края на май Комисията ще даде предложение за либерализиране на визовия режим, съобщи Министерството на сигурността в четвъртък (6 май), след като министърът на сигурността Садик Ахметович се срещна с представители на Генералната дирекция на ЕК "Правосъдие, свобода и сигурност" в Брюксел. Предложението трябва да бъде одобрено както от Европейския парламент, така и от Съвета на ЕС. Ахметович изрази надежда, че гражданите на БиХ ще могат да пътуват без визи в ЕС през октомври. (Срна, Независне Новине, БХРТ - 06/05/10)
