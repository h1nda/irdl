Свидетел каза, че високопоставени сръбски лидери са знаели местонахождението на Младич
					29/11/2006
					 
						БЕЛГРАД, Сърбия -- Свидетел в процеса срещу група лица, заподозрени, че са помагали на военновременния босненски сръбски командир Ратко Младич да се укрива от правосъдието, каза пред съда във вторник (28 ноември), че най-малко 500 високопоставени служители и офицери от службите за сигрност са знаели къде се укрива Младич. Сърболюб Николич, пенсиониран полковник от югославската армия, каза, че сръбските политици са знаели, че издирваният обвиняем е живеел в казарма до май 2002 г. и след това е бил евакуиран от офицери от армията. Един от тези, за които се твърди, че са знаели за преместването му от казармата в Топчидер, е Ацо Томич, който по това време е бил ръководител на военното разузнаване на страната, а сега е сътрудник на премиера Воислав Кощуница. (AП, Б92, Бета, Танюг, НТВ Хаят - 28/11/06)
