Mицотакис заяви, че Гърция се нуждае от извънредно правителство
					03/01/2010
					 
						АТИНА, Гърция -- Почетният председател на главната опозиционна партия "Нова демокрация" бившият премиер Константин Мицотакис заяви в петък (1 януари), че в Гърция трябва да бъде създадено извънредно правителство на националното единство, тъй като страната преживява сериозна икономическа и финансова криза. Според него сегашното правителство, ръководено от ПАСОК трябва да предприеме по-смели мерки за справяне с тежкото положение. 
						"От [заместник-председателя на Европейската централна банка] Лукас Пападемос трябва да се поиска да поеме централното управление на икономиката, а [бившият депутат от ПАСОК и министър на социалните грижи] Алекос Пападопулос трябва да поеме държавните финанси," каза Мицотакис. "Двамата заедно с финансовия министър Георгос Папаконстантину трябва да сформират миникабинет, оглавяван от [бившия премиер] Костас Симитис като министър без портфейл," добави той. (Kaтимерини, AНА-MПА - 01/01/10)
