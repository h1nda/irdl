Хърватските фермери прекратиха протестите си
					12/06/2009
					 
						ЗАГРЕБ, Хърватия -- В четвъртък (11 юни) фермерите прекратиха протестните си действия, след като правителството прие повечето от техните искания. Около 300 демонстранти в сряда блокираха с трактори части от Загреб, за да протестират срещу нередовното изплащане на държавните субсидии, ниските цени за продукцията им и общото тежко състояние на земеделието в страната. Заместник-премиерът Ядранка Косор каза, че правителството и фермерите са постигнали споразумение минималната изкупна цена за млякото да бъде 0,30 евро на литър, за разлика от сегашната цена от 0,26 евро. Ивица Микетек, ръководител на Асоциацията на млекопроизводителите, каза, че е доволен от преговорите, а които не са доволни от тях, пак ще трябва да се приберат по домовете си. Зърнопроизводителите са в тази категория, тъй като не бе постигнато споразумение за изкупуването на пшеницата. (ХИНА, Весник, ХРТ, БТА - 11/06/09)
