Ръководството на обществената електронна медия ХРТ в Хърватия беше уволнено
					09/12/2009
					 
						ЗАГРЕБ, Хърватия -- Програмният съвет на Хърватското радио и телевизия (ХРТ) гласува във вторник (8 декември) за освобождаване от длъжност на генералния директор на медията Ваня Сутлич. Директорите на Хърватската телевизия ХТВ Благо Маркота, директорът на Хърватското радио Давор Мезулич и музикалният продуцент Йосип Губерина също бяха освободени. Сутлич каза, че не е успял да осъществи необходимите реформи поради силна съпротива в самата ХРТ. Той добави, че не е получил подкрепа от правителството, парламента и от Програмния съвет във връзка с пускането на нови ТВ канали. Промените в ръководството на ХРТ стават на фона на твърдения за лошо управление и спадане на рейтингите. (ХРТ, Пословни, RadioNet, РТС, Политика, Танюг - 08/12/09)
