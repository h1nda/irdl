Македонският министър на отбраната лобира в Лондон преди срещата на НАТО
					23/01/2008
					 
						ЛОНДОН, Великобритания -- Министърът на отбраната Дес Браун се срещна със своя македонски колега Лазар Еленовски във вторник (22 януари), за да обсъди кандидатурата на Скопие за интеграция в НАТО. Еленовски каза, че очаква Великобритания да демонстрира своята подкрепа за кандидатурата както на срещата на НАТО в сряда в Брюксел, така и на срещата на високо равнище на Алианса през април. Лондон беше последната спирка от лобистката обиколка на Еленовски преди срещата в Брюксел, на която се очаква Македония да обяви, че е осъществила всички реформи, необходими за присъединяването.
						Други новини -- Македонският парламент прие във вторник закон, който определя условията, на които трябва да отговарят държавните служители. Според така наречения лустрационен закон, който засяга периода от 1944 г. до днес, всеки настоящ и бъдещ кандидат за държавна служба трябва да подпише декларация, в която да заяви дали е сътрудничил на тайните служби през комунистическата епоха, включително и дали е използвал информация, събирана от тези служби. (Дневник - 23/01/08; МИА, Вечер, Макфакс, A1 - 22/01/08)
