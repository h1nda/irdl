Румъния бе домакин на среща на правосъдните министри
22/09/2003
 
СИНАЯ, Румъния -- По време на среща в неделя (21 септември) министрите на правосъдието на Албания, Босна и Херцеговина, България, Гърция, Македония, Румъния и Сърбия-Черна Гора се споразумяха за създаване на регионална мрежа за правно сътрудничество за борба срещу престъпността. В съвместно изявление министрите потвърдиха ангажиментите на своите държави към превенцията и противодействие на организираната престъпност, както и към укрепване на принципите на националното и международното право. Те също така обявиха създаването на постоянна мрежа за сътрудничество, която ще интензифицира контактите между магистратите и министерствата на правосъдието от страните в региона, както и ще стимулира напредъка в процеса на интеграция с ЕС. (Ромпрес - 22/09/03)
