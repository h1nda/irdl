Датският външен министър започна официално посещение в Албания 
					06/06/2006
					 
						ТИРАНА, Албания -- Датският външен министър Пер Стиг Мьолер започна двудневно официално посещение в Албания във вторник (6 юни). В интервю за ежедневника "Албейниън Нюз" той каза, че от страната се очаква да положи още повече усилия за реализиране на реформите след подписването на Споразумението за стабилизация и асоцииране на Албания с ЕС на 12 юни, с което ще се сложи "началото на нов етап" в отношенията между Албания и ЕС. Той посочи няколко области, които заслужават внимание, в т. ч. законност и ред - особено борбата с организираната престъпност и корупцията. (Албейниън Нюз - 06/06/06)
