Над 1000 трупа бяха ексхумирани от най-големия масов гроб в БиХ
					18/08/2006
					 
						САРАЕВО, Босна и Херцеговина (БиХ) -- В четвъртък (17 август) съдебни експерти съобщиха, че са завършили разкопките на най-големия масов гроб от конфликта в БиХ през 1992-1995 г. в село Каменица близо до Зворник в Източна Босна. Те са ексхумирали 1153 скелета -- 144 цели и 1009 частични. Те обясниха, че това е вторичен гроб, в който са били пренесени телата, за да се прикрие престъплението. Експертите са открили също 14 документа за самоличност, които са потвърдили, че жертвите са мюсюлмани от Сребреница. През юли 1995 г. босненските сръбски сили избиха около 8000 мъже и момчета в анклава, който се намираше под защитата на ООН. Те са погребани в над 60 масови гроба около града. (AП, Интърнешънъл Хералд Трибюн - 18/08/06; Фена, РТРС, АФП - 17/08/06)
