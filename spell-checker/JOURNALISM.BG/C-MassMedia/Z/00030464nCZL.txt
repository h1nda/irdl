Кипърската църква ще съди Турция
					02/06/2009
					 
						НИКОЗИЯ, Кипър -- Кипърската църква обяви в понеделник (1 юни), че ще заведе дело срещу Турция в Европейския съд за правата на човека във връзка с "нарушения на нейните права и узурпирането на нейна собственост" в северната турска част на острова. На пресконференция кипърският архиепископ Хрисостомос ІІ каза, че е време църквата "да реагира на факта, че на нас не ни се разрешава да посещаваме своите свети места за богослужение, което е наше неоспоримо право". Той обвини също така Турция в лишаването на кипърските гърци от правото да поддържат православните църкви в северната част, твърдейки, че те "всеки момент ще се срутят".
						В по-раншно изявление от неделя Хрисостомос ІІ обвини кипърското гръцко правителство - и по-специално президента Деметрис Христофиас - че са направили твърде много отстъпки в продължаващите преговори за обединение с кипърските турци. (Филелефтерос, Симерини - 02/06/09; Си Ен Ей, АП - 01/06/09)
