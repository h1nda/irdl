НАТО отново подчерта готовността си да подобри отношенията със Сърбия
					06/04/2009
					 
						БЕЛГРАД, Сърбия -- НАТО е готова да подобри отношенията си със Сърбия, но присъединяването на Сърбия към НАТО е изцяло вътрешен въпрос, каза в събота (4 април) генералният секретар на НАТО Яп де Хоп Схефер. Изказването съвпадна с приемането на Албания и Хърватия за членки на Алианса, което отново разпали дебата за кандидатурата на Сърбия. В коментар по темата сръбският министър на отбраната Драган Шутановац омаловажи опасенията, че Сърбия остава заобиколена изцяло от членки на НАТО. Той изрази увереност, че членството в Алианса би било изгодно, тъй като би ускорило и реформите, свързани с ЕС. Той призна обаче, че НАТО има широко присъствие в Косово, а Сърбия не би могла лесно да забрави бомбардировките на НАТО от 1999 г. (Б92, Данас - 04/04/09)
