Косовската полиция в северната част на страната се преструктурира 
					16/05/2011
					
						ПРИЩИНА, Косово -- Косовската полиция в северната част на страната е в процес на преструктуриране, за да бъде укрепено върховенството на закона в доминираната от сърбите област. Първата стъпка в това преструктуриране е преместването на началници на полицейските управления, съобщи в понеделник (16 май) всекидневникът „Експрес”. Полицейските началници в северните общини Звечан, Зубин Поток и Лепосавич са били преместени на нова работа, потвърди генералният директор на полицията Решат Маличи. Той каза, че ще има промени и на пропускателните пунктове 1 и 31 на границата със Сърбия. Останалата част от плана включва подсилване на патрулите и контролните пунктове. (Експрес, РТК, Телеграфи - 16/05/11)
