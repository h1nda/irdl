САЩ и Израел оказват натиск върху Гърция да не екстрадира руски медиен магнат
27/08/2003
 
АТИНА, Гърция -- Съобщава се, че САЩ и Израел упражняват натиск върху Гърция да не екстрадира укриващия се медиен магнат Владимир Гусински, който е издирван в Русия за предполагаеми измами на стойност милиони евро. В съобщения на медиите от вторник (26 август) се цитират правителствени източници, според които съществува силен международен интерес към случая. Гръцката полиция, разполагаща с международна заповед за арест, задържа Гусински в събота, след като той пристигна в страната с полет от Тел Авив. Бившият магнат притежава двойно руско и израелско гражданство. Името му фигурира в списъка на Интерпол по искане на руските власти, които го обвиняват в незаконното присвояване на 239 млн. евро. (АНА, АФП - 26/08/03)
