Канцеларията на Тадич коментира евентуална среща със Сейдиу
					25/02/2010
					 
						БЕЛГРАД, Сърбия -- Сърбия няма нищо против участието на Косово в регионални срещи, доколкото това се прави в съответствие с Резолюция №1244 на ООН и ако е представяно като ЮНМИК-Косово, заяви в сряда (24 февруари) канцеларията на президента Борис Тадич. Изявлението беше предизвикано от съобщения в косовските медии, че Тадич може да се срещне с президента на Косово Фатмир Сейдиу на срещата на върха на лидерите от Западните Балкани следващия месец в Словения. Инициативата за тази среща на върха беше на словенския министър-председател Борут Пахор и на колегата му от Хърватия Ядранка Косор. Тадич настоява, че евентуална среща със Сейдиу би могла да се тълкува като признаване на независимостта на Косово. (Танюг, РТС - 24/02/10)
