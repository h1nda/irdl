Българската полиция задържа 39 кг хероин
					29/01/2007
					 
						СОФИЯ, България -- Специални полицейски части заловиха в събота (27 януари) 39 кг хероин в южния град Хасково. Наркотикът е бил намерен в автомобила на 53-годишен мъж, който очевидно смятал да превози хероина от Хасково до гр. Стара Загора в Централна България. Стойността му по цени на черния пазар се изчислява на 774 000 евро. Арестът бе част от голяма международна операция срещу мощна организация за наркотрафик. През 2006 г. българските специални части успяха да конфискуват над 150 кг хероин. (Фокус, бТВ, Новините - 28/01/07)
