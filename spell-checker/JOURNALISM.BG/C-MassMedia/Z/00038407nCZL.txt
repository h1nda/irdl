Прокурорът на Трибунала на ООН Брамерц ще посети Хърватия на фона на протести 
					04/05/2011
					 
						ЗАГРЕБ, Хърватия -- В сряда (4 май) главният прокурор на Трибунала на ООН за военни престъпления Серж Брамерц започна визита в Загреб за обсъждане на сътрудничеството на Хърватия със съда преди представянето на доклада на Брамерц за сътрудничеството на страните от бивша Югославия. Той трябва да представи доклада в Съвета за сигурност на ООН следващия месец. 
						Хърватските ветерани от войната ще проведат демонстрация в Загреб по време на визитата в знак на протест срещу присъдите, произнесени миналия месец от МТБЮ срещу генералите Анте Готовина и Младен Маркач. Трибуналът осъди двамата за военни престъпления във връзка с военната операция „Буря” и им издаде присъди от съответно 24 и 18 години затвор. (ХРТ, ХИНА, Радио Свободна Европа - 02/05/11)
