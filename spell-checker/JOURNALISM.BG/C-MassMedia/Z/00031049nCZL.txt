Турция, Ирак и САЩ ще обсъдят мерките срещу ПКК
					26/07/2009
					 
						AНКАРА, Турция -- Официални представители на Ирак, Турция и САЩ ще се срещнат в Анкара във вторник (28 юли), за да обсъдят общи мерки за борба срещу членове на терористичната Кюрдска работническа партия (ПКК) в Северен Ирак, съобщи източник на турското правителство в събота. "Разговорите ще бъдат насочени към сътрудничество в борбата срещу тероризма и начините за засилване на мерките засигурност, включително и разузнаването", заяви официален представител, пожелал да остане анонимен. Домакин на срещата ще бъде министърът на вътрешните работи на Турция Бешир Аталай.
						В други новини се съобщава, че полицията е арестувала около 200 души, заподозрени, че принадлежат към Хизб ут-Тахрир ал-Ислами, радикална ислямистка групировка. Операцията в петък бе извършена едновременно в най-малко 23 провинции в страната и включваше участието на антитерористични отряди на силите за сигурност (AФП, Aнадолска информационна агенция, AКИ, Би Би Си, Прес ТВ, Ройтерс - 24/07/09)
