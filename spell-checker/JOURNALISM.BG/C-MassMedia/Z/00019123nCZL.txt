Сръбски и унгарски ръководители отбелязват намаляване на броя на етническите инциденти във Войводина
					03/07/2006
					 
						БАЧКА ТОПОЛА, Сърбия -- Председателят на сръбския парламент Предраг Маркович и унгарският му колега Каталин Сили изразиха задоволството си от спада на докладваните междуетнически инциденти във Войводина по време на срещата си в неделя (2 юли) в Бачка Топола. Те изразиха също готовност да засилят сътрудничеството между институциите на двете страни по проекти, насочени към повишаване на междуетническата толерантност и съжителство. Местните власти във Войводина твърдят, че броят на етнически мотивираните инциденти в региона е спаднал със 70 % през първата половина на 2006 г. в сравнение със същия период на 2005 г. (Танюг, РТС - 02/07/06)
