Хърватия ще поиска от Русия да екстрадира осъден престъпник
					23/10/2007
					 
						ЗАГРЕБ, Хърватия -- Министерството на правосъдието съобщи, че ще поиска от Москва да екстрадира Милан Мандич, етнически сърбин, осъден в Хърватия и издирван по силата на заповед за арест на Интерпол. "Веднага след като получим потвърждение за ареста му ... ще поискаме неговото екстрадиране," каза министърът на правосъдието Ана Ловрин в понеделник (22 октомври). Мандич, който през войната е бил полицейски началник, бе арестуван късно в събота на летището в Москва. През 1994 г. хърватски съд го осъди задочно на 14 години затвор за престъпни деяния срещу цивилни лица в източното хърватско село Бапска между декември 1991 г. и април 1992 г. (АФП, Танюг, Б92, ХРТ, Вечерни Лист, Ютарни Лист - 22/10/07)
