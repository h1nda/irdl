Гърция бе домакин на среща на външните министри на страните от Средиземноморския регион
					03/06/2007
					 
						АТИНА, Гърция -- Четиринайсетата министерска среща от Средиземноморския форум завърши на гръцкия остров Крит в събота (2 юни), като гръцкият външен министър Дора Бакоянис оцени срещата на високо равнище като много успешна. Единайсет външни министри присъстваха на конференцията, в центъра на която бе укрепването на сътрудничеството в областта на енергетиката в Средиземноморския регион, както и необходимостта да се обединят усилията в борбата срещу нелегалната миграция. 
						В рамките на форума Бакоянис проведе двустранни разговори с френския заместник-министър по европейските въпроси Жан-Пиер Жуйе. Те обсъдиха инициативата на френския президент Никола Саркози за създаване на средиземноморски съюз. (AНА-МПА, Фокус - 02/06/07)
