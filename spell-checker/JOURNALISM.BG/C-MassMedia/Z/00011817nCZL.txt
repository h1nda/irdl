Процесът срещу Милошевич бе подновен в Хага
					31/08/2004
					 
						ХАГА, Холандия -- Защитната фаза на процеса срещу Слободан Милошевич бе подновена във вторник (31 август) след значително отлагане поради здравословните проблеми на обвиняемия. Бившият югопрезидент ще има възможност да направи встъпителна пледоария в рамките на четири часа. Съдиите се очаква да проведат процедурно заседание в сряда, за да решат дали да назначат адвокат, който да представлява Милошевич. Прокурорите настояват за възприемане на такава мярка с оглед ускоряване на процеса. Милошевич, който се защитава сам от началото на процеса през февруари 2002 г., заявява, че възнамерява да призове повече от 1,000 свидетели. (Ройтърс, АФП – 31/08/04; АП,АФП, Бета – 30/08/04)
