ЕП иска диалог за визовия режим и след това пътна карта за Косово 
					13/11/2009
					 
						БРЮКСЕЛ, Белгия -- Европейският парламент (ЕП) призова Европейската комисия (ЕК) да започне процес за либерализиране на визите с Косово, както с други страни от региона, и поиска пътна карта, която би спомогнала за улесняване на издаването на визи, следвано от пълна либерализация. Таня Файон, докладчик на ЕП за либерализирането на визите за Западните Балкани, заяви в четвъртък (12 ноември), че Косово не трябва да бъде оставено извън визовия процес, "защото Косово не може да бъде черна дупка в региона". Депутатите от ЕП подкрепиха предложението за либерализиране на визите за Македония, Черна гора и Сърбия, считано от 19 декември. Те смятат, че Албания и Босна и Херцеговина трябва да бъдат включени в процеса на либерализация на визите до средата на 2010 г. (Зери, Експрес, Косова Сот, Коха Диторе, Лайм - 13/11/09)
