ДП и "Г17 Плюс" постигнаха съгласие за приоритетите на сръбското правителство
					06/03/2007
					 
						БЕЛГРАД, Сърбия -- Демократическата партия (ДП) и "Г17 Плюс" се споразумяха за приоритетите на бъдещото сръбско правителство след разговори в понеделник (5 март). Тези приоритети включват продължаване на дипломатическите усилия за запазване на Косово в рамките на Сърбия, възобновяване на процеса на интеграция в ЕС, изпълняване на останалите задължения към Трибунала на ООН за военни престъпления, икономическо съживяване и борба с престъпността и корупцията. В края на миналата седмица ДП проведе разговори с коалицията Сръбска демократическа партия (СДП) – Нова Сърбия (НС), а разговорите във вторник ще включат коалицията, водена от Либералдемократическата партия, и партиите на малцинствата. (Блиц, Данас - 06/03/07; ТАНЮГ, РТС, Бета, Б92 - 05/03/07)
