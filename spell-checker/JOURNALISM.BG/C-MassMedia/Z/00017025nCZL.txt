България започва да се изтегля от Ирак и обещава да продължи ангажимента си
					21/12/2005
					 
						СОФИЯ, България -- Група от 105 български военнослужещи се завърна от Ирак късно във вторник (20 декември), съгласно плановете на страната да изтегли 350-членния си контингент от Ирак до 31 декември. Премиерът Сергей Станишев каза в свое изявление, че ангажиментът на България към възстановяването на Ирак остава непроменен и че се провеждат преговори за други форми на участие.
						Други новини -- Вътрешното министерство съобщи в сряда, че британски гражданин, държан като заложник в село край София близо седмица, е бил освободен в операция на българската Национална служба за борба с организираната престъпност. Кристо Фанос бе отвлечен след пристигането си в България с цел да закупи недвижим имот. Похитителите поискали откуп от неговото семейство. (Уеб-сайт на българското правителство, Дневник - 21/12/05; AP, БНТ - 20/12/05)
