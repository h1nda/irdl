Турция и САЩ се споразумяха по въпроса за умиротворителните сили в Ирак
07/09/2003
 
АНКАРА, Турция -- Министърът на външните работи и вицепремиер Абдуллах Гюл заяви в събота (6 септември), че турските и американските военни експерти са постигнали споразумение по условията за разполагане на турски умиротворителни сили в съседен Ирак. Двете страни ще продължат разговорите следващата седмица. Гюл също така съобщи, че делегация на временния управляващ съвет на Ирак ще пристигне в Анкара през следващите няколко дни. Турското правителство заяви, че ще изпрати умиротворителни войски само по покана от Багдад, но властите в Ирак изразиха резерви по въпроса.
В други новини, турският всекидневник &lt;I&gt;Заман&lt;/I&gt; съобщи в петък, че следващата седмица Турция ще започне да обезврежда мините по 600-километровата си граница със Сирия. Проектът се очаква да продължи до пет години. Турция минира всичките си граници през 1952 г. Поради честите инциденти се появиха призиви за премахване на мините. (Анадолска агенция, AФП - 06/09/03; AФП - 05/09/03)
