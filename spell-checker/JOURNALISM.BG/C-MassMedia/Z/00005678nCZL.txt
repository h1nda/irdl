Представителят на ЕС по разширяването ще обсъди изпълнението на новата пътна карта на България
16/01/2003
 
СОФИЯ, България -- Енеко Ландабуру, генерален директор на дирекцията по разширяването към Европейската комисия, ще пристигне в София в четвъртък (16 януари), за да обсъди изпълнението на новата пътна карта за членство в ЕС, получена на срещата в Копенхаген през миналия месец. Ландабуру ще направи оценка на напредъка на България в присъединяването й към ЕС и ще посети на място проектите, осъществявани с финансовата помощ на ЕС.
В сряда министър-председателят Симеон Сакскобургготски заяви, че не планира промени в кабинета в близко бъдеще, опровергавайки направените по-рано съобщения в пресата. Той обаче изказа предположение, че може да има промени в парламентарната група на неговата управляваща партия Национално движение Симеон ІІ. (Пари - 16/01/03; БТА, бТВ - 15/01/03)
