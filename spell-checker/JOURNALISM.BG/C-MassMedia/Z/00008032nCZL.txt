Арестуван е заподозрян в убийството на полицай от ООН
19/08/2003
 
ПРИЩИНА, Косово, Сърбия-Черна Гора -- УНМИК арестува 21-годишен сърбин във вторник (19 август) по подозрение в убийството на индийски полицай по-рано този месец. 43-годишният Сатиш Менон бе застрелян след като патрулна кола попадна на засада в северно Косово. Това бе първото смъртоносно нападение срещу полицейски служител от многонационалните сили на ООН.
Заподозреният е бил арестуван в село Слатина в северна Митровица, се посочва в съобщение на УНМИК, като се допълва, че са били открити и няколко автомата АК-47. Местните медии се обвиняват взаимно относно самоличността на убиеца, посочвайки като виновни за инцидента или сръбски, или албански "банди". (Ройтърс -- 19/08/03)
