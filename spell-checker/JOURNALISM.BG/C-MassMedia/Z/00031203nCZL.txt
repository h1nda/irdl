Бившият премиер на Хърватия Санадер бе приет в болница
					09/08/2009
					 
						ЗАГРЕБ, Хърватия -- Бившият премиер на Хърватия Иво Санадер бе приет в болница в тежко състояние късно в четвъртък (6 август), съобщи в петък министърът на здравеопазването Дарко Милинович. Според Милинович Санадер страда от белодробна инфекция и има висока температура. Местните медии не можаха да потвърдят това състояние, тъй като на журналистите не е позволено да влизат в клиниката, където е хоспитализиран Санадер. Той подаде оставка като премиер през юли, но изрично заяви, че причина за оставката му не са здравословни проблеми. (ХТВ, ХРТ, Хина, ДПА, РИА Новости - 07/08/09)
