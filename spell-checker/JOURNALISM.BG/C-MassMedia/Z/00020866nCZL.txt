Дьожер каза, че делегацията на ЕК в Хърватия следи делото срещу Главаш 
					05/12/2006
					 
						ЗАГРЕБ, Хърватия -- Ръководителят на делегацията на Европейската комисия (ЕК) в Загреб, Венсан Дьожер, каза в понеделник (4 декември), че ЕК наблюдава развитието на делото срещу Бранимир Главаш, депутат, обвинен, че е извършил военни престъпления срещу цивилни сърби в Осиек през 1991 г. През уикенда разследващият съдия го освободи от ареста и отложи процеса заради гладната стачка на обвиняемия. Дьожер каза, че е обезпокоен, тъй като подобно решение създава съмнителен прецедент.
						Президентът Стипе Месич също излезе с изявление в понеделник, призовавайки законът да се спазва изцяло в това дело и да се сложи край на всякакви опити за политизирането му. Иначе, каза той, имиджът на Хърватия ще пострада. (Пословни Дневник, Весник, Вечерни Лист - 05/12/06; ХРТ, ХИНА - 04/12/06)
