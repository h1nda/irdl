Турция е решена да стане членка на ЕС
					03/09/2009
					 
						AНКАРА, Турция -- В реч на среща на група експерти по европейска политика в Северна Австрия в сряда (2 септември) министърът по европейските въпроси Егемен Багиш, главен преговорящ за Турция с ЕС, заяви, че Анкара твърдо следва амбицията си към членство в ЕС. Багиш подчерта, че преговорите протичат по-бавно от очакваното най-вече поради политически, а не технически причини. В този смисъл, каза той, правителството се стреми само към справедливо отношение от страна на държавите членки на ЕС и добави, че членството ще бъде ситуация "печеля-печеля". Подчертавайки нарастващото демографско, икономическо и стратегическо значение на неговата страна, Багиш заяви, че ЕС се нуждае от Турция като негова членка. (Заман - 03/09/09; Aнадолска информационна агенция - 02/09/09)
