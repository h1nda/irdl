Турция е готова да се присъедини към Протокола от Киото
					01/06/2008
					 
						AНКАРА, Турция -- Министърът на околната среда Вейсел Ероглу съобщи в петък (30 май), че Турция е готова да се присъедини към Протокола от Киото в усилията си да намали емисиите на парникови газове. Турция отначало отказа да подпише протокола на ООН за глобалното затопляне с аргумента, че първо трябва да завърши промишленото си развитие. Страната обаче се намира под натиска на ЕС да подобри екологичните си стандарти. (Mилиет - 31/05/08; AП, РИА Новости - 30/05/08)
