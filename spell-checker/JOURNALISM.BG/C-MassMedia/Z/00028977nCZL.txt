Гръцката полиция арестува заподозрян подпалвач в Солун
					14/01/2009
					 
						АТИНА, Гърция -- Във вторник (13 януари) полицията арестува млад мъж по обвинение, че се е опитал да подпали полицейски участък в Солун. Той е бил арестуван на местопрестъплението, след като самоделната бомба е експлодирала, като е причинила слаби щети, но не е взела жертви. Полицията съобщи, че срещу заподозрения е имало обвинения в подпалвачество и през 2007 г.
						Други новини -- Полицейски източници съобщиха във вторник, че похитителите на бизнесмена Периклес Панагопулос са поискали откуп от 40 милиона евро. Те отвлякоха основателя на фериботната компания "Сюперфаст Ферис" в понеделник. Панагопулос, на 73 г., има медицински проблеми, които изискват специално лечение. (Та Неа, Елефтерос Типос, Вима - 14/01/09; РИА Новости, Интерфакс, Ройтерс - 13/01/09)
