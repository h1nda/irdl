Сръбската ЛДП отново заяви, че няма да се присъедини към управляващата коалиция
					11/01/2010
					 
						БЕЛГРАД, Сърбия -- Либералдемократическата партия (ЛДП), единствената опозиционна партия, която обикновено подкрепя проевропейското правителство при по-важни гласувания, още веднъж отхвърли възможността да се присъедини към управляващата коалиция. В интервю за "Бета" в събота (9 януари) лидерът на ЛДП Чедомир Йованович обясни, че присъединяването на партията към управляващите само би увеличило съществуващото напрежение в коалицията. Йованович обаче настоя, че ЛДП и правителството могат да бъдат партньори и по всички свързани с ЕС въпроси да бъдат по-ефективни през тази година, отколкото през миналата. (Бета, Б92 - 09/01/10)
