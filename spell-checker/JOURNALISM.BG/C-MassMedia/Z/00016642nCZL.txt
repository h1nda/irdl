Ляич каза, че Белград трябва да екстрадира обвиняемите в Хагския трибунал до 15 декември
					17/11/2005
					 
						ХАГА, Холандия -- Министърът на Сърбия и Черна гора по човешките права Расим Ляич, който е и председател на националния съвет за сътрудничество с трибунала на ООН за военни престъпления, каза в сряда (16 ноември), че Белград трябва да екстрадира някои обвиняеми до средата на декември. Той направи този коментар след среща с главния прокурор за военни престъпления Карла дел Понте в Хага. Според Ляич сръбските власти трябва да предприемат конкретни стъпки, преди дел Понте да представи следващия си доклад за оценка на федералния съюз пред Съвета за сигурност на ООН на 15 декември. Иначе ще бъде застрашен процесът на преговорите по Споразумението за стабилизация и асоцииране с ЕС. (Бета, Танюг, АП - 16/11/05)
