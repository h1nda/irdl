Топи и представител на УНИЦЕФ обсъдиха грижата за подрастващите 
					24/03/2011
					 
						ТИРАНА, Албания -- В сряда (23 март) президентът Бамир Топи обсъди грижата за подрастващите с регионалния директор за Централна и Източна Европа на УНИЦЕФ Стивън Алън. Страната е решена да следи съдебните процеси, в които са замесени непълнолетни, за да гарантира справедливост в техен интерес и за да осигури бързата им реинтеграция в обществото, заяви Топи. Алън подчерта, че сътрудничеството на УНИЦЕФ с институциите и гражданското общество в Албания ще се фокусира върху изпълнението на необходимите стандарти, които ще подкрепят усилията й за интеграция в ЕС. (Лаймифундит, Ора Нюз, Топ Нюз - 23/03/11)
