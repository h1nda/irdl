Кабинетът разшири правомощията на разузнаването и агенцията за сигурност на БиХ във връзка с борбата срещу тероризма
					02/12/2005
					 
						САРАЕВО, Босна и Херцеговина (БиХ) -- Министерският съвет на БиХ прие в четвъртък (1 декември) проектоизменения в закона за разузнаването и агенцията за сигурност, които дават на агенцията повече правомощия в борбата с тероризма. Агенцията ще има право да арестува и разпитва лица, заподозрени в тероризъм, като своевременно информира съответните правоохранителни структури и съда в БиХ. Агенцията е упълномощена също да прави проверки за благонадеждност на лица, които имат достъп до поверителна информация.
						Също в четвъртък Службата на върховния представител публикува декларация, в която изразява неудовлетворението си от темповете, с които Република Сръбска реализира стратегическите реформи. Говорител на службата каза, че тези темпове могат да застрашат перспективите на БиХ за икономически напредък и евентуална интеграция в ЕС. (Независне новине, Дневни аваз - 02/12/05; РТРС, Източници на СВП, Фена - 01/12/05)
