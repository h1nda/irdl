Погребани бяха тленните останки на 28 идентифицирани жертви на насилието в Кипър от 1974 г. 
					13/07/2007
					 
						НИКОЗИЯ, Кипър -- Тленните останки на 28 жертви на конфликта в Кипър през 1974 г. бяха погребани в четвъртък (12 юли) на отделни церемонии в северната турска и южната гръцка част на острова. ДНК-анализът идентифицира 13 кипърски турци и 15 кипърски гърци, чиито тленни останки бяха открити по-рано този месец в масови гробове в близост до разделителната линия на острова. Оттогава съдебни експерти са ексхумирали 300 тела от множество гробове от двете страни на линията.
						Според информация на ООН 1 468 кипърски гърци и 502-ма кипърски турци са все още в списъците на безследно изчезналите лица в резултат на насилието в периода 1963-64 г. и турското военно нахлуване през 1974 г. 
						Други новини -- Кипърски турски официални представители отмениха среща между двамата лидери на разделения остров поради спор за футболен мач. Помощник на кипърския турски лидер Мехмет Али Талят каза, че плановете за среща с кипърския президент Тасос Пападопулос са замразени. (Заман, Фокус - 13/07/07)
