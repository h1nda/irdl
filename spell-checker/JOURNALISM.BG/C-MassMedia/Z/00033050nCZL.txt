Македонското правителство не желае да промени забраната за тютюнопушене
					15/01/2010
					 
						СКОПИЕ, Македония -- Правителството няма планове да изменя предизвикалата спорове забрана за пушене на обществени места, която влезе в сила от 1 януари, каза в четвъртък (14 януари) вицепремиерът по икономическите въпроси Владимир Пешевски. Той обясни, че подобни закони дават резултат в други страни и че дългосрочните икономически резултати са положителни. Тютюнопушенето вече е забранено във всички ресторанти и барове в Македония. За нарушителите и собствениците на заведения се предвиждат високи глоби. Представителите на бизнеса заплашиха в знак на протест да затворят своите барове и ресторанти на 22 януари. (A1, Макфакс, Сител, Алсат, МИА - 14/01/10)
