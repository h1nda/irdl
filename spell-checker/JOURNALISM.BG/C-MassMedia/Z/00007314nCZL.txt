България и Унгария обсъждат въпроси на интеграцията
16/06/2003
 
СОФИЯ, България -- Българският външен министър Соломон Паси се срещна в София със своя унгарски колега Ласло Ковач в събота (14 юни). Ковач е в България, за да участва в заседание на Социалистическия интернационал за Централна и Източна Европа. Двамата министри обсъдиха интеграцията в НАТО и ЕС и сътрудничеството между двете държави. Ковач изрази силната подкрепа на Унгария за присъединяването в ЕС на България и Румъния. Той каза, че ЕС трябва да продължи своето разширяване на Изток, като включи и Сърбия-Черна Гора, Босна и Херцеговина и Албания. Унгария ще влезе в ЕС през 2004 година, докато България и Румъния се надяват да бъдат приети през 2007 година. (БТА, БНТ, Нова ТВ - 14/06/03)
