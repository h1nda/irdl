Райс даде нови уверения на турските лидери по отношение на Ирак
					06/02/2005
					 
						АНКАРА, Турция -- Държавният секретар на САЩ Кондолийза Райс каза на турските ръководители, че Вашингтон е напълно ангажиран с постигането на обединен Ирак. Тя завърши двудневното си посещение в Анкара в неделя (6 февруари), целящо да разсея тревогите на турското правителство, причинени от амбициите на отделни кюрди да създадат кюрдски регион в Ирак със столица Киркук. Тя каза пред местен телевизионен канал, че Вашингтон няма пренебрегне "какъвто и да е бил тероризъм, идващ от Ирак". След среща с Райс турския премиер Реджеп Тайип Ердоган заяви, че отношенията между Турция и САЩ са достигнали "позитивна и зряла фаза". Райс се срещна с президента Ахмет Неждет Сезер и външния министър Абдуллах Гюл преди да се отпътува за Израел по-късно в неделя. (АФП, НТВ - 06/02/05; Би Би Си, AП, Си Ен ЕН - 05/02/05)
