Испания предвижда, че Турция може да отвори преговорни глави с ЕС в края на юни
					11/05/2010
					 
						БРЮКСЕЛ, Белгия -- Испанският външен министър Мигел Анхел Моратинос каза в понеделник (10 май), че ще бъдат отворени нови преговорни глави за членството на Турция в ЕС преди края на председателството на блока от неговата страна в края на следващия месец. „Много е трудно да се каже колко нови глави ще бъдат отворени до 30 юни”, каза Моратинос по време на съвместна пресконференция с турския външен министър Ахмет Давутоглу в Брюксел. Междувременно Давутоглу каза, че турската външна политика и и дипломация са в пълна хармония с ценностите на ЕС. Изявленията бяха направени след 48-ия Съвет за асоцииране ЕС-Турция. 
						Турция започна преговори с ЕС през 2004 г. и до момента е отворила 12 от 35-те преговорни глави, а е затворила само една глава. През 2006 г. ЕС замрази преговорите, заявявайки, че те ще бъдат възобновени, след като Турция отвори своите летища и пристанища за кораби и самолети на Република Кипър. (АФП, Хюриет, Ройтерс, АПА - 10/05/10)
