Ляич предупреди, че сътрудничеството на Сърбия с Трибунала в Хага е станало по-трудно
					11/04/2008
					 
						БЕЛГРАД, Сърбия -- Сътрудничеството с Трибунала на ООН за военни престъпления в Хага е станало по-трудно след оправдаването миналата седмица на Рамуш Харадинай, бивш министър-председател на Косово и бивш командир от "Армията за освобождение на Косово", каза Расим Ляич, ръководител на националния съвет за сътрудничество по въпросите на военните престъпления. Признавайки в четвъртък (10 април), че Сърбия трябва да сътрудничи изцяло в името на евентуалното си интегриране в ЕС, той намекна, че оправдаването може да отслаби решимостта на хората, участващи в издирването на укриващите се обвиняеми във военни престъпления.
						Междувременно вестник "Вечерне Новости" съобщи в петък, че външните министри от ЕС ще предложат да бъде подписано Споразумение за стабилизация и асоцииране със Сърбия на 28 април. Вестникът твърди, че президентът Борис Тадич ще приеме и ще настоява, че Виенската конвенция му дава право да подписва международни договори. (Блиц, Вечерне Новости - 11/04/08; Бета, Б92 - 10/04/08)
