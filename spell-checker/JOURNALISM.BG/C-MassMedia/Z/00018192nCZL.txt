Главният прокурор на България официално поиска седем народни представители да бъдат лишени от имунитет
					09/04/2006
					 
						СОФИЯ, България -- Главният прокурор на България Борис Велчев подаде официално искане до Парламента в петък (7 април) за лишаване от имунитет на седем депутати заради различни обвинения. Пет от случаите включват представители на управляващата коалиция - Йордан Костадинов от НДСІІ, членовете на Социалистическата партия Иван Даков и Стоян Иванов и членовете на Движението за права и свободи Юксел Хатиб и Фидел Баев. Шестият случай - Владимир Кузов от ултранационалистическата партия "Атака" - е обвинен в педофилия. Седмият случай е свързан с твърдения за превишаване на правомощия от страна на бившия шеф на Националната следствена служба Атанас Атанасов, депутат от Демократи за силна България. По-късно в петък, Кузов и Атанасов обявиха, че сами ще се откажат от имунитета си. (24 часа, Сега - 08/04/06; Нова ТВ, Медиапул - 07/04/06)
