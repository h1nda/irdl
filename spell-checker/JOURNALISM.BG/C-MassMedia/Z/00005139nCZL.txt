Европейската общност публикува пътните карти за България и Румъния
20/11/2002
 
БРЮКСЕЛ, Белгия -- Във вторник (19 ноември), Европейският съвет публикува на своя уеб-сайт индивидуалните пътни карти за България и Румъния, изразявайки подкрепата си за крайните срокове, определени от кандидатите за присъединяване към ЕС през 2007 г. и очерта краткосрочните и средносрочни цели на реформите. В пътните карти се посочва и постепенно нарастване на предприсъединителните фондове. Междувременно, Ханс-Герт Пьотеринг, председател на най-голямата група в Европейския парламент, Европейската народна партия, каза че неговата фракция няма да подкрепи определянето на точна дата за присъединяване на България и Румъния на срещата на ЕС в Копенхаген следващия месец. Според него е прекалено рано Съюзът да се обвързва с петгодишни ангажименти.
В други новини, във вторник Хърватска поиска подробна програма за присъединяване към Съюза. Вицепремиерът Горан Гранич предупреди, че "неуспехът да се определи ясно становище за темпото на присъединяване на Хърватска към ЕС може да доведе до отслабване на сътрудничеството в региона". (24 часа, Вестник - 20/11/02; Медиапул, Ромпрес, ХРТ - 19/11/02)
