Пострадали автомобили по време на протести в Скопие
					10/08/2006
					 
						СКОПИЕ, Македония -- Три инцидента бяха докладвани по време на протестите в сряда (9 август) в Скопие. Демонстрациите бяха организирани от етническия албански Демократичен съюз за интеграция (ДСИ) и от Партията за демократичен просперитет (ПДП), чиито последователи се събраха на митинг за трети пореден ден срещу изключването на партиите им от новото правителство. Полицията съобщи, че демонстрантите са нападнали три автомобила -- два от тях, докато водачите им са били зад волана. Те не са пострадали, но автомобилите им са били повредени. В сряда поддръжниците на ДСИ и ПДП блокираха за 30 минути и движението по магистралите в Североизточна Македония. Заместник-председателят на ДСИ, вицепремиерът Муса Джафери, чийто мандат изтича, заяви, че партията ще продължи да протестира до петък, когато ще бъдат обявени следващите й действия. (Дневник - 10/08/06; Макфакс, Телма ТВ - 09/08/06)
