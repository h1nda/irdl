Според съобщения ООН ще обсъди на 9 септември резолюцията на Сърбия
					23/08/2010
					 
						БЕЛГРАД, Сърбия -- Очаква се на 9 септември Общото събрание на ООН да обсъди проекторезолюцията на Сърбия относно Косово, предадоха в неделя (22 август) местните медии. В документа се казва, че "едностранното отцепване не е приемлив начин за решаване на териториални въпроси", и се призовава за постигане на "взаимно приемливо решение на всички открити въпроси" посредством диалог. Междувременно министърът за Косово Горан Богданович призова сръбските и косовските власти да започнат преговори възможно най-скоро, а международната общност да играе ролята на посредник. Той призовава за дискусии както по технически въпроси, така и за статута на Косово. 
						Други новини -- Съединените щати отново призоваха Испания да признае независимостта на Косово, предадоха в неделя местните медии. Американският държавен секретар Хилари Клинтън разговаря по телефона с испанския си колега Мигел Анхел Моратинос с молба Испания да се присъедини към 22-те страни, членки на ЕС, които са признали независимостта. Испания е една от петте държави от ЕС, които още отлагат това.
						В събота Албания обяви, че официално ще представлява наесен интересите на Косово, която няма членство в ООН. "Налице са тесни и интензивни комуникации между Тирана и Прищина," каза генералният секретар на външното министерство Газменд Турдиу и добави, че това е първото подобно двустранно сътрудничество на такова равнище. (Зери, Епока е Ре - 23/08/10; Танюг, РТС, Бета, Б92, Koha.net, Indexonline, Ел Паис - 22/08/10; Шкип, Топ Чанъл, Топ Нюз - 21/08/10)
