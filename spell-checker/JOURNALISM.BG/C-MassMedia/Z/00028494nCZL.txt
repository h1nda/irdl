СЗО: "Косовската система на здравеопазване е "скандална"
					25/11/2008
					 
						ПРИЩИНА, Косово -- Световната здравна организация (СЗО) заяви, че системата на здравеопазването в Косово е катастрофална. "Тя не е просто грешка, тя е скандал", каза в понеделник (24 ноември) Антонио Дюран, съветник на регионалното бюро на СЗО за Европа при представянето на доклад за системата на здравеопазване в Прищина. Експертите на СЗО заявиха, че на министерството на здравеопазването му липсват управленски умения и организация. "Мечтите, изявленията и печатните материали не са достатъчни за една система; изискват се добре обмислени действия и подобряване на положението в Косово," каза Дюран. (Експрес, Коха Диторе - 25/11/08; ТВ 21, РТК - 24/11/08)
