Инцко призова за избор на кмет на Мостар
					09/07/2009
					 
						САРАЕВО, Босна и Херцеговина (БиХ) -- Върховният представител Валентин Инцко призова в сряда (8 юли) администрацията в Мостар да ускори избирането на кмет на града. Градският съвет на Мостар е заседавал 13 пъти от местните избори на 5 октомври, но все още не успява да попълни длъжността, тъй като никой кандидат на успява да събере достатъчно подкрепа.
						Други новини -- В сряда около 4 000 души се отправиха към Източна БиХ като част от мирния поход в памет на 14-ата годишнина от клането в Сребреница. Те ще преминат пеша повече от 100 км до мемориалния парк в Поточари. Там ще се проведе служба в памет на 8 000 босненски мъже и момчета, убити от босненските сръбски войски през 1995 г. Походът се провежда по маршрута, който са използвали оживелите от клането, за да избягат от анклава. (РТРС, БХРТ, СВП, Фена, Pincom.info, ДПА, БТА - 08/07/09)
