Председателят на албанската комисия по разследванията и членовете на опозицията напускат заседанието
11/11/2002
 
ТИРАНА, Албания -- В неделя (10 ноември), председателят на парламентарната комисия по разследванията Спартак Нгиела, заедно с членовете на опозицията, напусна заседанието на албанската комисия. Това се случи по време на разгорещени дебати с членове от социалистическата партия, които представиха проекто-доклад, който според Нгиела защитава антиопозиционната дейност на държавната Служба за сигурност и нейния предишен директор Фатос Клоси. Той настоя да бъде представен и доклада на опозицията. Членовете социалисти отговориха, че според закона, комисията може да излезе само с един доклад. След като Нгиела напусна, социалистите одобриха проекта на доклада, който ще бъде представен за дискусии в парламента в понеделник. (ATA - 10/11/02)
