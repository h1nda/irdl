Повечето от горските пожари в Гърция са овладени
					25/08/2009
					 
						АТИНА, Гърция -- Стотици пожарникари - с подкрепата на чуждестранни екипи и оборудване - в понеделник (24 август) успяха да овладеят повечето от пожарите, които заплашваха Атина от четвъртък насам. "Положението се подобрява и вече няма голям активен фронт в района на Атина", с изключение на един в Порто Гермено, на около 60 км западно от столицата, каза пред репортери говорителят на противопожарната служба Янис Капакис. Всички екипи обаче остават в състояние на готовност.
						Въпреки подобряването на положението жителите на две села в Западен Кипър бяха евакуирани от домовете им в понеделник поради горски пожари в региона. Единият, в близост до град Пафос, е започнал от пътя, свързващ селата Хулу и Лемона, и бързо се е разраснал, което е наложило евакуация на жителите.
						В понеделник в Турция горски пожар избухна в близост до село Джузурен в южната част на провинция Анталия. Силните ветрове усложняват работата на противопожарните служби. (АФП, Филелефтерос, НТВ - 24/08/09)
