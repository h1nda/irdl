Албанските депутати подкрепиха създаването на анкетна комисия
					18/03/2011
					 
						ТИРАНА, Албания -- Парламентът прие в четвъртък (17 март) искането за създаване на комисия за разследване на работата на събранието от 2005 до 2010 г. Социалистите поискаха проверка на административните процедури за услуги, процедури по фондове и назначения в институции, както и на системата за гласуване в парламента. Опозицията обвинява също правителството, че ограничава правата на депутатите. Комисията ще бъде ръководена от член на опозицията и ще се състои от петима членове на опозицията и шестима от управляващите партии. (Balkan Web, Гласът на Америка, Топ Чанъл, Клан - 17/03/11)
