Япония призна независимостта на Косово
					18/03/2008
					 
						ТОКИО, Япония -- Правителството официално призна независимостта на Косово във вторник (18 март), един месец, след като провинцията се отцепи от Сърбия. Външният министър Масахико Комура каза в изявление, че Япония се надява, че независимостта на Косово ще допринесе за регионалната стабилност и че признаването няма да навреди на връзките със Сърбия.
						Междувременно във вторник руският външен минитър Сергей Лавров каза, че по време на предстоящата му обиколка в Близкия изток той ще призове страните от този регион да не се поддават на натиска от неарабски и неислямски страни за признаване на независимостта на Косово. В интервю за вестник "Росийская газета" във вторник Лавров предупреди, че едностранното решение на Косово може да предизвика отцепнически действия по целия свят. Като примери той посочи неотдавнашните бунтове в Тибет и исканията за по-широка автономия от етническите албанци в Македония. (Ройтерс, АП, Дойче Веле, АФП, РИА Новости - 18/03/08)
