ЕС не е готов да подкрепи независимост на Сърбия или Черна Гора
16/02/2004
 
ПОДГОРИЦА, Сърбия-Черна Гора -- ЕС не е готов да подкрепи независимостта на Сърбия или Черна Гора, каза Душко Лопандич, шеф на дирекцията "Отношения с ЕС" към МВнР на Сърбия-Черна Гора. В интервю за всекидневника от Подгорица &lt;I&gt;Победа&lt;/I&gt; в неделя (15 февруари) той каза, че ЕС е вложил значителни усилия за събиране на двете републики в техния хлабав съюз и следователно няма логика да подкрепя неговото разпадане.
Други новини: в неделя Сърбия отбеляза 200-та годишнина от въстанието, което доведе до освобождение на страната от Отоманската империя. Също на тази дата през 1804 г. бе приета първата Конституция на Кралство Сърбия. За ознаменуване на тези събития председателят на сръбския парламент и и.д. президент Драган Маршичанин откри паметник на Джордже Петрович Караджордже, ръководител на въстанието, в град Орашац. (Победа, Танюг, Б92, Би Би Си - 15/02/04)
