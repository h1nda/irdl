Станишев обещава да продължи реформите от първостепенна важност в България
					25/01/2006
					 
						СТРАСБУРГ, Франция -- България ще може да се присъедини към ЕС през 2007 г. само ако премахне "климата на безнаказаност", който насърчава организираната престъпност, каза във вторник (24 януари) еврокомисарят по правосъдието Франко Фратини. Той призова правителството да покаже реални резултати до май, когато Европейската комисия трбява да направи оценка на готовността на България за присъединяване към Съюза.
						Също във вторник българският премиер Сергей Станишев заяви в свое обръщение към Парламентарната асамблея на Съвета на Европа, че преструктурирането на българската съдебна система, борбата с корупцията и организираната престъпност, подобряването на положението на малцинствата и ромската интеграция са приоритетни въпроси в дневния ред на правителството. (Ройтерс, АФП, Уеб сайт на СЕ, Уеб сайт на българското правителство, БНР - 24/01/06)
