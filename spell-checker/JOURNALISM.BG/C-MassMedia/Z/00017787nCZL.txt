Сърбия потвърди първия си случай на вируса H5 на птичия грип 
					03/03/2006
					 
						БЕЛГРАД, Сърбия и Черна гора -- В четвъртък (2 март) властите потвърдиха първия случай на вируса H5 на птичия грип в Сърбия. Изследвания в местна лаборатория са установили, че вирусът е причинил смъртта на лебед, открит близо до село Бачки Моностор, на по-малко от 10 км от границата с Хърватия и Унгария. Проби са изпратени в лабораторията на ЕС в Уейбридж, Англия, за да се определи дали лебедът е бил заразен със смъртоносния щам на вируса H5N1. (АФП - 02/03/06)
