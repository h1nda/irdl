Генералният секретар на СЕ Ягланд похвали реформите в Сърбия 
					15/04/2010
					 
						БЕЛГРАД, Сърбия -- По време на посещението си в страната в сряда (14 април) генералният секретар на Съвета на Европа (СЕ) Турбьорн Ягланд похвали реформите, проведени в Сърбия. Той съобщи, че Комитетът на министрите на СЕ е решил да прекрати следприсъединителния мониторинг на Сърбия, като вместо това се е спрял на извършването на редовни анализи. Ягланд каза, че Сърбия успешно е преодоляла миналото, за да се превърне в източник на регионална сигурност. Президентът Борис Тадич каза, че е важно СЕ да поддържа неутралитет във връзка със статута на Косово. Той също така благодари на Ягланд за неговите усилия за запазването на сръбското културно наследство в Косово. (РТС, Танюг - 14/04/10)
