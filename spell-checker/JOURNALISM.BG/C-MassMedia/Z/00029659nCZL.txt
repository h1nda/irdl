БиХ търси подкрепа за непостоянно членство в Съвета за сигурност на ООН
					19/03/2009
					 
						САРАЕВО, Босна и Херцеговина (БиХ) -- Председателят на тристранното председателство Небойша Радманович съобщи във вторник (17 март), че ще пише до президентите на страни в целия свят, търсейки подкрепа за непостоянно членство на БиХ в Съвета за сигурност на ООН, което Съветът ще одобри или отхвърли до края на годината. "Задължение на всеки в БиХ е да положи усилия в тази насока, без оглед на личното им мнение по въпроса", каза Радманович. (Taнюг, БТА - 18/03/09; Дневни Аваз, Фена - 17/03/09)
