Кадафи заяви, че освобождаването на българските медицински сестри е глупост и че никакви пари не са били внесени във фонда за ХИВ
					05/01/2007
					 
						ТРИПОЛИ, Либия -- Либийският лидер Муамар Кадафи отхвърли в четвъртък (4 януари) призивите за незабавното освобождаване на петте български медицински сестри и палестинския лекар като "пълна глупост". В изявление пред високопоставени лица, религиозни лидери и журналисти в Триполи, Кадафи също заяви, че международният благотворителен фонд, създаден от България и ЕС в помощ на заразените с вируса на СПИН деца в Бенгази, е лъжа и че никакви пари не са били внесени в него. ЕК и още няколко страни-членки са превели около 3,5 милиона евро във фонда през 2005 и 2006 г., а България е изпратила медицинска оборудване на стойност около 300 000 евро. Кадафи иска 4,4 милиарда евро компенсации. (Сега, Файненшъл Таймс - 05/01/07; бТВ, Нова ТВ, Фокус, Дарик Радио, БНР - 04/01/07)
