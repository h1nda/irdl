Румънските държавни служители започнаха стачка 
					31/05/2010
					 
						БУКУРЕЩ, Румъния -- Стотици хиляди държавни служители започнаха в понеделник (31 май) стачка срещу мерките на правителството за строги икономии, които ще доведат до болезнени съкращения на заплатите. Според лидерите на профсъюзите около 700 000 души медицински работници, учители и други държавни служители участват в стачката. Работещите в училищата и обществените институции ще стачкуват неопределено дълго време, докато служителите в секторите на здравеопазването, транспорта и системата на затворите се присъединяват към тях за един ден в знак на солидарност. Въпреки протестите правителството е решено да приложи мерките, които ще намалят заплатите в публичния сектор с 25 %, а пенсиите с 15 %, считано от вторник. (Медиафакс, Ройтерс - 31/05/10)
