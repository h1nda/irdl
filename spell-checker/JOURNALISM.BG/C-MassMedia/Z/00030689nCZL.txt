Гърция предупреди за нарастване на напрежението в отношенията й с Турция
					23/06/2009
					 
						АТИНА, Гърция -- В понеделник (22 юни) външният министър Дора Бакоянис изрази загриженост във връзка с нарастващия брой нарушения на гръцкото въздушно пространство над Егейско море от турски военни самолети. Тези инциденти заплашват да повишат значително напрежението в двустранните отношения, предупреди тя. Тя заяви, че ще повдигне въпроса пред турския си колега Ахмет Давутоглу по време на неформалната среща следващата седмица на министрите на външните работи на страните от ОССЕ на остров Корфу. (АНА-МПА, Нафтемборики, АП, ДПА, Си Ен Ен - 22/06/09)
