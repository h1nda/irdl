Турция е решена да засили диалога с кюрдите в Северен Ирак
					29/04/2008
					 
						AНКАРА, Турция -- Министърът на външните работи Али Бабакан заяви ,че Турция ще се опита да установи по-тясно сътрудничество с кюрдските лидери в Северен Ирак, за да се попречи на членове на терористичната Кюрдска работническа партия (ПКК) да намери убежище там. "Ние имаме някои различия във връзка с терористичната организация ПКК. Но в идните дни можем да очакваме интензивни контакти на различни нива с администрацията в Северен Ирак", заяви Бабакан на пресконференция в понеделник (28 април), след като се срещна с новозеландския външен министър Уинстън Питърс в Анкара. Бабакан заяви, че се надява Турция и администрацията в Северен Ирак да успеят да засилят икономическото сътрудничество, особено в енергийния сектор. (Заман, Хюриет - 29/04/08; AФП, Си Ен Ен Търк, Търкиш Прес, НТВ, Хюриет - 28/04/08)
