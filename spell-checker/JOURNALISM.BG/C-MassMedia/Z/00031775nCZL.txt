Върховният съвет на магистратурата отхвърли назначението на Ковеши за втори мандат като главен прокурор на Румъния
					27/09/2009
					 
						БУКУРЕЩ, Румъния -- Върховният съвет на магистратурата (ВСМ) отхвърли в четвъртък (24 септември) предложението на министъра на правосъдието Каталин Предою за преназначаване на Лаура Кодрута Ковеши за втори 3-годишен мандат като главен прокурор. Решението на ВСМ е само консултативно; окончателното решение трябва да вземе президентът Траян Басеску. Той е загатнал, че няма да поднови мандата на Ковеши заради това, че не е успяла да проведе както трябва разследване на събитията през 1989 г., които свалиха комунистическия режим. (Финансиарул - 25/09/09; Hotnews.ro, Aгерпрес - 24/09/09)
