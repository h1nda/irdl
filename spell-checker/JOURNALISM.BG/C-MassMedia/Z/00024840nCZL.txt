Сръбският премиер Кощуница предупреди ЕС да не разполага мисия в Косово
					12/12/2007
					 
						БЕЛГРАД, Сърбия -- Министър-председателят Воислав Кощуница предупреди във вторник (11 декември) ЕС, че ако изпрати мисия в Прищина, която да поеме надзорните функции от ЮНМИК без нова резолюция на Съвета за сигурност, Съюзът би нарушил международните закони. По този начин Кощуница отговори на одобрението в понеделник от министрите на външните работи от ЕС на разполагането на мисия от 1 600 полицаи и съдебни служители, която да замени ЮНМИК. Той добави, че ако ЕС осъществи тези свои планове, Белград ще скъса отношенията си с Брюксел.
						Също във вторник представителят на Русия в международната тройка от посредници Александър Боцан-Харченко предупреди, че ако Прищина едностранно обяви независимостта на Косово, Русия ще поиска от Съвета за сигурност и ръководителя на ЮНМИК да анулират това решение. Междувременно румънският министър на отбраната Теодор Мелескану посети във вторник Белград и каза, че румънският парламент няма да признае независимо Косово. Той добави, че Румъния смята, че въпросът трябва да бъде решен чрез преговори и само с одобрението на Съвета за сигурност. (Ройтерс, Синхуа, Данас, Блиц - 12/12/07; Танюг, Бета, РТС, Б92, Ройтерс, Телеграфи, Kosovalive, 24-оре, ДПА, Синхуа, АФП - 11/12/07)
