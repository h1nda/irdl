Нови случаи на свински грип в Турция и Гърция
					01/06/2009
					 
						АНКАРА, Турция -- Министерството на здравеопазването потвърди в събота (30 май) трети и четвърти случай на свински грип. Двама турски граждани, неотдавна пристигнали от Съединените щати, са дали положителни проби за вируса H1N1, след като били настанени в болница с оплаквания от треска и мускулни болки. Двамата са поставени под карантина, но състоянието им е добро. По-рано през май медицински изследвания установиха зараза у двама американски граждани от иракски произход, които бяха успешно лекувани в болница.
						Междувременно гръцките здравни власти потвърдиха в неделя пети случай на свински грип в страната – 30-годишен мъж, който е пристигнал от Ню Йорк преди няколко дни. Той е настанен в болница в Атина. (Радикал, СКАИ - 01/06/09; Хюриет, Анадолска информационна агенция, АФП, АНА-МПА, Катимерини, In.news - 31/05/09)
