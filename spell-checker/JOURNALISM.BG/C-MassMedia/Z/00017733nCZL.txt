Българските социалисти искат специално разследване на имотите на Сакскобургготски
					27/02/2006
					 
						НЕСЕБЪР, България -- Управляващата Българска социалистическа партия (БСП) възнамерява да предложи създаването на специална парламентарна комисия за разследване на правните и други проблеми, свързани с имотите на бившия цар Симеон Сакскобургготски, лидер на партньора в управляващата коалиция НДСВ. По време на партиен семинар в Несебър в неделя (26 февруари) партийни функционери подчертаха, че искат безпристрастно и щателно проучване на проблема. Обвиненията в незаконно присвояване в процеса на реституция преследват Сакскобургготски, откакто той се завърна в България и се зае да възстанови семейните имоти, национализирани през 40-те години на миналия век от комунистическия режим. (Монитор, Сега - 27/02/06)
