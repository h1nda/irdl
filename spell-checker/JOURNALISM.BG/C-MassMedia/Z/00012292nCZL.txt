Делегация на ЕС инспектира финансите на Гърция за периода 1997-1999 г. 
					13/10/2004
					 
						АТИНА, Гърция -- Делегация на Евростат пристигна в Атина във вторник (12 октомври), за да проучи бюджетните данни за периода 1997-1999 г. Те ще се опитат да определят дали страната действително е удовлетворила съответните критерии, когато й е било позволено да приеме еврото. Гърция направи драматични ревизии в посока на завишение на данните за бюджетния дефицит след 2000 г. признавайки, че не е успяла да се придържа към задължителния таван от 3 % бюджетен дефицит на ЕС. 
						Други новини: Гръцкият парламент реши в сряда да създаде комисия за разследване на процедурите за държавните поръчки в отбранителния сектор през последните няколко години. Управляващата партия Нова демокрация настоява да се проверят сделки, подписани от бившето правителство на ПАСОК. (АНА, МПА - 13/10/04; АФП - 12/10/04)
