Представителят на ОССЕ приветства напредъка на реформите в Хърватия
					16/06/2006
					 
						ВИЕНА, Австрия -- В годишния си доклад пред постоянния съвет на ОССЕ във Виена в четвъртък (15 юни) ръководителят на мисията на ОССЕ в Хърватия Хорхе Фуентес приветства огромния напредък, който страната е постигнала в реформите. Фуентес каза, че Хърватия е постигнала най-голям успех в демократизацията от всички страни, в които има мисии на ОССЕ. Той каза също, че сегашното ниво на сътрудничество между Хърватия и ОССЕ е отлично, и призова за повече усилия за завръщането на бежанците и завършването на съдебната реформа. (Вечерни Лист - 16/06/06; Хина - 15/06/06)
