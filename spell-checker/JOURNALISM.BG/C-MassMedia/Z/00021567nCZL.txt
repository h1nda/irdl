Американски дипломат заяви, че решаването на кипърският въпрос ще предотврати спорове като този за сондажите за нефт
					12/02/2007
					 
						АТИНА, Гърция -- Американският посланик в Гърция Чарлз Райс заяви в интервю за пресата, че окончателното уреждане на кипърския въпрос ще предотврати други проблеми, като продължаващия спор за сондажите за нефт между Турция и Кипър. В интервю, публикувано в гръцката преса в неделя (11 февруари), Райс отново изрази надеждата на САЩ, че инициативата на ООН от миналото лято за възобновяване на кипърските преговори ще донесе резултати. 
						Също в края на седмицата кипърският президент Тасос Пападопулос заяви, че е получил уверенията на Египет и Ливан, че няма да се отдръпнат от подписаните си с Кипър споразумения относно планираното създаване на изключителна икономическа зона за нефтени проучвания. Турция реагира остро на тези планове с аргумента, че правата на кипърските турци трябва да бъдат взети под внимание, и предупреди Ливан и Египет да не пристъпват към изпълнение на проекта. (Катимерини - 12/02/07; AНA-MПA - 11/02/07)
