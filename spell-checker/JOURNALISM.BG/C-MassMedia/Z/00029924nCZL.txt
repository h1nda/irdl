ЮЛЕКС ще разследва обвиненията за трафик на човешки органи в Косово
					13/04/2009
					 
						ПРИЩИНА, Косово -- ЮЛЕКС се готви да разследва съобщенията, че "Армията за освобождение на Косово" (АОК) е осъществявала трафик на органи от сръбски военнопленници, затворени в албански затвори преди десет години, заяви в събота (11 април) ръководителят на ЮЛЕКС Ив дьо Кермабон. „Ние сме готови да разследваме подобни доклади, ако те съществуват," каза Дьо Кермабон след среща с албанския министър на правосъдието Енкелед Алибеай в Тирана. Миналата седмица две новинарски организации огласиха констатациите си след разследване на твърденията, че членове на АОК са отвличали цивилни граждани по време на войната в Косово, след което са ги измъчвали и убивали. Твърденията се появиха за първи път в книгата на Карла дел Понте, бивш главен прокурор на Хагския трибунал за военни престъпления. (Кохавижън, РТК, Телеграфи, Клан, Алсат - 11/04/09)
