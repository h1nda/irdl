ЕК бави решението си за деблокиране на средствата по ИСПА за България
					06/04/2009
					 
						СОФИЯ, България -- Европейската комисия (ЕК) реши да забави до края на май решението си да освободи 143 млн. евро от средствата по предприсъединителната програма ИСПА, предадоха местните медии в неделя (5 април). Миналото лято ЕК блокира редица предприсъединителни програми, позовавайки се на измами и нередности в усвояването на еврофондовете. Първоначално Комисията трябваше да вземе решение за парите на ИСПА до края на март. Отлагането вероятно се дължи на развитието на събитията в страната. В частност ЕК не е доволна от забавянето на прилагането на закона за конфликтите на интереси. (Монитор, БНТ, Медиапул, Стандарт - 05/04/09)
