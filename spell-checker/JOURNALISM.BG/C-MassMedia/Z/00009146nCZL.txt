ЕБВР удовлетворена от реформите в Сърбия и Черна гора
21/11/2003
 
БЕЛГРАД, Сърбия и Черна гора -- ЕБВР заяви, че темпът на реформите в Сърбия и Черна гора като цяло е задоволителен. Водещият икономист на ЕБВР Питър Санфи обаче отбеляза в четвъртък (20 ноември), че напредъкът е бавен. Все пак той предрече че икономическият растеж ще остане стабилен тази година, но инфлационните рискове трябва да се държат под контрол. Директорът на ЕБВР за Югоизточна Европа и Кавказ Оливие Декан заяви, че пред страната стоят за разрешаване няколко ключови въпроса, в т.ч. корупцията, свободата на медиите и правата на собственост. Декан добави обаче, че е уверен в притока на свежи капитали в страната, особено в секторите на селското стопанство, туризма и инфраструктурата. Досега ЕБВР е отпуснала на Сърбия и Черна гора 416,5 млн. евро. (Бета - 20/11/03)
