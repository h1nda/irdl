Румънският премиер Търичану призова управляващата коалиция да осигури приемането на важен законопроект срещу корупцията
					15/02/2006
					 
						БУКУРЕЩ, Румъния -- Премиерът Калин Попеску Търичану каза във вторник (14 февруари), че очаква повече дисциплина от управляващата коалиция, за да се гарантира приемането от парламента на важен законопроект срещу корупцията. Миналата седмица горната камара неочаквано отхвърли правителствения указ за преструктуриране на държавната комисия за борба с корупцията ДНА. Той призова коалиционните партньори да координират усилията си и да съберат необходимото мнозинство за приемане на законопроекта, когато Сенатът се заеме с повторното му разглеждане. Мониторингова мисия на ЕС пристига в Румъния в началото на идния месец.
						Също във вторник долната камара на парламента одобри споразумението на правителството със Съединените щати за съвместно използване на военни съоръжения. То позволява на Пентагона да разполага свои войски във въздушната база "Михаил Когалничану" и в още две бази. (Найн о'клок - 15/02/06; Уеб сайт на румънското правителство - 14/02/06)
