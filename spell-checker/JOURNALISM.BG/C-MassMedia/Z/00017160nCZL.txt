Православни християни в Западните Балкани празнуват Коледа
					08/01/2006
					 
						БЕЛГРАД, Сърбия-Черна гора -- Източноправославни християни, които спазват Юлианския календар празнуваха Коледа в събота (7 януари). Отбелязвайки празника, местни религиозни лидери призоваха за мир, човечност и помирение в региона. В Скопие бе организирано специално коледно тържество за 500 деца от цялата страна от организацията "Посолство на децата в света" със седалище в Прилеп. Събитието се проведе под патронажа на главата на Македонската православна църква архиепископ Стефан. 
						В Хърватия митрополит Йован Павлович призова местните власти да улеснят завръщането на всички сръбски бежанци и да гарантират нормален живот и сигурност на завърналите се в страната, в съответствие с поетите задължения към ЕС. Той също призова за гарантиране на юридическа защита на сръбския православен клир, на вярващите и на местата за богослужение в Хърватия срещу заплахи и нападения. Призивът му бе отправен един ден след като според съобщения 75-годишният хърватски сърбин Светозар Джорджевич е бил нападнат и бит близо до дома си в Загреб, докато се е връщал от църква на Бъдни вечер. (Pincom.info - 08/01/06; Хина, index.hr - 07/01/06)
