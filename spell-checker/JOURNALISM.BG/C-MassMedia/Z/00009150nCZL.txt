Според Ердоган извършители на терористичните актове са турци с връзки в чужбина
23/11/2003
 
ИСТАНБУЛ, Турция -- В словото си на погребението на двамата полицаи в събота (22 ноември) премиерът Реджеп Тайип Ердоган каза, че турци, свързани с чуждестранни групи, са извършили четирите смъртоносни акта в Истанбул, станали за по-малко от една седмица. Той заяви, че съучастниците на атентаторите ще бъдат открити и наказани. Местен вестник съобщи в събота, че най-малко 18 души са задържани във връзка с нападенията. Няколко групи, свързани с Ал Каида, поеха отговорност за атентатите.
Началникът на полицията в Истанбул Джелалетин Джерах междувременно обвини медиите в безотговорно поведение, като заяви, че атентатите в четвъртък биха могли да бъдат предотвратени, ако вестниците не бяха публикували подробности за заподозрените във връзка с нападенията срещу синагогите на 15 ноември. Според Джерах полицията за един час не е успяла да ги арестува. Двамата атентатори- Азад Екинджи и Феридън Угюрлу по-късно са могли да извършат самоубийствените нападения срещу английското консулство и банката "HSBC" в Истанбул. Броят на жертвите от взривовете достигна 30 души. (АФП, АП, Анадолска агенция - 23/11/03; АП, АФП, Ройтерс, Си Ен Ен, СНБС, Анадолска агенция, НТВ, Би Би Си , БНТ, бТВ - 22/11/03)
