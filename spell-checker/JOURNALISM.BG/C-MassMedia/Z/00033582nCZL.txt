Гръцката икономика: Папандреу заяви, че "най-големите страхове се оправдаха"
					28/02/2010
					 
						AТИНА, Гърция -- В обръщение пред парламента в петък (26 февруари) премиерът Георгиос Папандреу обяви, че финансовата криза в страната е по-сериозна, отколкото се е смятало отначало, и че са необходими незабавни драстични действия. В изявлението, направено след пристигането на експерти на ЕС и МВФ в Атина за оценяване на мерките за справяне с извънредното положение, Папандреу заяви: "...най-големите ни страхове се оправдаха. Днес наше задължение е да забравим политическата цена и да мислим само за оцеляването на нашата страна. Сега трябва да направим каквото можем. Утре ще бъде твърде късно."
						Потвърждавайки, че не се стреми да получи финансова помощ от други страни - дори когато германски банкери пристигнаха да предложат за рефинансиране 300 милиарда евро - Папандреу обеща, че неговото правителство ще намали огромния бюджетен дежицит, за да избегне дестабилизирането на икономиката в цялата еврозона. Макар че премиерът не скри мрачната картина, очертана от финасновите специалисти, той отново хвърли вината за огромния дефицит върху предишното правителство. Папандреу съобщи в петък, че планира да се срещне с германския канцлер Ангела Меркел на 5 март. Той също има насрочена среща с американския президент Барак Обама на 9 март. (AНА-MПА - 27/02/10; Ройтерс, ЕРТ - 26/02/10)
