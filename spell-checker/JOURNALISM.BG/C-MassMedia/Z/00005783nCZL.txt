Посетителите отново се завръщат в македонските ски-курорти
27/01/2003
В ски-курорта Попова Шапка, епицентър на миналогодишния конфликт, пристигат първите посетители. Отварянето на ски-центъра за туристи ще бъде от полза за изграждането на доверие между различните етнически общности, смята ОССЕ.
Валентин Нешовски за Southeast European Times от Скопие - 27/01/03.&lt;br&gt;Снимки: Валентин Нешовски&lt;br&gt;
 
 
Попова Шапка, най-популярният ски-курорт в Македония и епицентър на миналогодишния конфликт, приема първите си посетители за тази година -собствениците на около 460 почивни вили и станции, които се завръщат, за да поправят нанесените щети. За новогодишните празници един от хотелите беше напълно възстановен, и младите хора от Скопие, Тетово, Гостивар и Дебър пристигнаха в него, за да пеят и да се веселят заедно. За тази година се планира и провеждането на традиционното ски-състезание за Купата на Шар планина. Македонци и албанци изпратиха колективно послание, че е време Попова Шапка да възвърне предишната си слава.
Необходимите средства за цялостно възстановяване на разрушените хотели, ски-лифтовете и въжения влек се оценяват на 10 млн. евро. Но за основен ремонт и технически преглед на влека и ски-лифтовете в комплекса ще бъдат достатъчни и 10 000 евро.
ОССЕ приветства и подкрепя повторното откриване на ски-центъра. Според Волфганг Гравен, представител на ОССЕ в Македония, то ще бъде от полза за изграждането на доверие между етническите общности и за развитието на местната икономика. "99,99 процента от мините по склоновете са унищожени, но ще бъде добре областната управа да упражнява контрол върху сигурността", добавя той. По време на неотдавна проведената операция по разчистване на мините, експертите от Босна и Херцеговина и Зимбабве са открили пет противотанкови мини и десет неексплоадирали устройства, съобщи Европейската агенция за възстановяване.
Кампанията по обезвреждане на мините се проведе под егидата на Международния доверителен фонд за обезвреждане на мини и Асоциацията на пострадалите от мини. Тя се финансира от правителствата на САЩ, Великобритания и Словения, както и от Европейската агенция за възстановяване и Международната организация на инвалидите. Според Санди Пауел от Службата по обезвреждане на мини в Скопие, "курортът Попова Шапка може да бъде отворен за посетители още този сезон".
По време на новогодишните празници Агенцията за младежта и спорта организира еднодневен излет до ски-пистите, с идеята отново да върне ски-центъра към живот. "Да се разходим до Попова Шапка", беше нейното мото. В курорта пристигнаха около 300 млади хора от няколко града и показаха, че с общи усилия може да се сложи край на недоверието.
&lt;table border="0" align="left" width="288" height="206"&gt;
 &lt;tr&gt;
 &lt;td&gt;&lt;img src="../../images/photos/021216-VALENTIN2.jpg" align="left" width="288" height="206"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Туристи от Скопие, Тетово, Гостивар и Дебър пристигнаха в курорта, за да пеят и да се веселят заедно.&lt;/font&gt;&lt;/td&gt;
 &lt;/tr&gt;
&lt;/table&gt;
Към групата се присъединиха и доста от собствениците, които искаха да влязат отново в изоставените си вили. Присъстваха и чужди дипломати.
"Излетът беше само първата стъпка", казва Будимир Апостолски, член на Инициативния комитет по възстановяването на Попова Шапка. "Ако успеем да открием ски-центъра този сезон, ние планираме организирането на ски-шампионат с участието на войници от НАТО, македонската армия и представители на македонското министерство на вътрешните работи".
Министърът на отбраната Владо Бучковски и неговият заместник Ризван Сюлеймани също посетиха курорта, заедно с главнокомандващия началник-щаба на македонската армия Методи Стамболийски. "Нашето идване тук означава, че ще направим всичко възможно да възстановим мирния живот чрез изграждането на мерки на доверие", каза Бучковски.
Хората от ски-клубовете също са оптимистично настроени. "Ние смятаме отново да върнем Попова Шапка в календара за ски-състезанията през този сезон", заяви Мариян Карапанджевски, треньор на ски-клуба "Работник". "Ще ходим на Попова Шапка поне на еднодневни излети".
Международното състезание за Купата на Шар планина, което се организираше в края на февруари, не е провеждано вече две години, но ски-клубовете подеха инициатива да го възобновят. Членовете на комитета по възстановяване на курорта съобщиха, че са подали заявление до Международната федерация по ски и планират провеждането му тази зима. Съревнованията в слалома за мъже и жени и гигантския слалом са насрочени за 15 и 16 февруари. Мероприятието се спонсорира от македонския президент Борис Трайковски.
Традиционен за курорта е и Международния шампионат за пионери за Купата Бека, за чието провеждане също е подадено заявление.
В ремонта и възстановяването на хотелите участват и хотелските служители. Около 50 гости на хотел Тетекс празнуваха новогодишния празник на Попова Шапка.
&lt;table border="0" align="right" width="179" height="252"&gt;
 &lt;tr&gt;
 &lt;td&gt;&lt;img src="../../images/photos/021216-VALENTIN3.jpg" align="right" width="179" height="252"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;&lt;/font&gt;&lt;/td&gt;
 &lt;/tr&gt;
&lt;/table&gt;
"Всички ние, хотелските служители, очакваме тази година на Попова Шапка да пристигнат туристи, но първо и най-важно условие е да се възстанови работата на ски-лифтовете и влека. Те не са пострадали сериозно, но трябва да се извърши стандартния технически преглед", каза Бране Стефановски, директор на хотел Тетекс. "Повечето хотели са в добро състояние и според техните управители, скоро ще започнат работа", добави той. "Туристите вече са резервирали около 100 вили. Ние чакаме само възстановяването на пистите, тази година падна достатъчно сняг".
Възстановяват се и хотелите Желак, Електрополог и Житополог. Най-повреден е Славия, който може да не бъде отворен този сезон.
Най-големият проблем за предстоящия сезон е ски-влекът от Тетово до Попова Шапка. С прекъснато въже и опорни колони, разрушени от снаряди, той е напълно негоден за експлоатация.
Десет-километровият път от Тетово до ски-центъра обаче е в добро състояние. Досега по пътя не е имало инциденти, казва Зарко Тръпковски от Инициативния комитет. Междувременно, собствениците на вили вече са се настанили в ски-центъра. Около 150 по-леко повредени вили са готови за обитаване, и много семейства вече прекарват уикендите си тук.
