Словения призова към търпение към Хърватия по отношение на спора за риболовната зона
					03/01/2008
					 
						ЗАГРЕБ, Хърватия -- ЕС трябва да изчака сформирането на нов кабинет в Загреб по-късно този месец, преди да реши какви мерки да предприеме срещу Хърватия, заяви в сряда (2 януари) словенският външен министър Димитри Рупел. Това бе неговият отговор на съобщение от страна на Хърватия, че едностранно обявената защитена риболовна зона ще важи за всички страни-членки на ЕС, включително и за Словения и Италия. ЕС заклейми тази стъпка на Хърватия с аргумента, че тя е в нарушение на неговите правила и на предишно споразумение със Загреб. Еврокомисарят по разширяването Оли Рен предупреди, че неуспешното решаване на този въпрос ще има негативни последици за кандидатурата на Хърватия за членство в Съюза. Според съобщения в местните медии обаче, страната не притежава техническите средства, за да наложи огромната зона. (AКИ, ЮПИ - 02/01/08)
