Франция отново уверява Санадер в твърдата си подкрепа за кандидатурата на Хърватия за ЕС
					16/11/2005
					 
						ПАРИЖ, Франция -- Президентът Жак Ширак се срещна с хърватския премиер Иво Санадер във вторник (15 ноември) и отново го увери, че Франция продължава да подкрепя стремежите на Хърватия за членство в ЕС. След срещата Санадер каза пред репортери, че Ширак подкрепя идеята за членство на Хърватия преди 2009 г. и възнамерява да изпрати един от най-опитните дипломати на Франция -- бившият член на Европейската комисия Ги Льогра -- в Загреб като консултант.
						Други новини -- Във вторник хърватският министър на външните работи и евроинтеграцията Колинда Грабар-Китарович излезе с обръщение към Постоянния съвет на ОССЕ във Виена във връзка с напредъка на Хърватия в изпълнението на международните стандарти. По-късно британското председателство на ЕС даде висока оценка на нивото на сътрудничеството между Хърватия и мисията на ОССЕ в Загреб. (ХИНA, Уеб-сайт на ЕС, - 15/11/05)
