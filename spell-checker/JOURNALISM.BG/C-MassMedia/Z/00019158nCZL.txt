Броят на жертвите на наводненията в Румъния и Турция нараства
					05/07/2006
					 
						БУКУРЕЩ, Румъния -- Наводненията са причинили смъртта на поне 11 души, повечето от окръг Сучава, предадоха местните медии. Към вторник малко дете продължава да се води за изчезнало. 
						В Турция, която бе връхлетяна от бури в края на седмицата, местните власти докладваха за десет загинали и четирима изчезнали в провинциите Маниса, Битлис и Гиресун. Наводнения са причинили сериозни щети и в черноморските провинции Трабзон и Орду. (Медиафакс, НТВ - 04/07/06)
