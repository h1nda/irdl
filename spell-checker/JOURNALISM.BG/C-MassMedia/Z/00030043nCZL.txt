Рен призова Сърбия да запази темпа на свързаните с ЕС реформи независимо от кризата
					24/04/2009
					 
						ПАРИЖ, Франция -- Еврокомисарят по разширяването Оли Рен призова в четвъртък (23 април) Сърбия да не губи набраната скорост в осъществяването на свързаните с ЕС реформи независимо от глобалната икономическа криза. В изказване в Страсбург Рен заяви, че той и еврокомисарят по паричните въпроси Хоакин Алмуния работят в тясно сътрудничество по това как да модифицират част от предприсъединителната помощна ЕС в пакет в подкрепа на бюджета, за да помогнат на Сърбия да смекчи въздействието на кризата. Все пак, подчерта той, правителството не трябва да позволява застой в основните съдебни и структурни реформи. Той заяви още, че реформите в процеса на либерализация на визовия режим протичат с добри темпове. Сърбия се надява да бъде включена в т.нар. „бял шенгенски списък” за безвизови пътувания в ЕС от 2010 г. (РТС, Танюг - 23/04/09)
