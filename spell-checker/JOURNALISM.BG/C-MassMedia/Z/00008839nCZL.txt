Експерти призовават Турция към търсене на алтернативни енергийни източници
27/10/2003
Участниците в Деветия конгрес по енергетика в Истанбул призоваха към ефективно планиране, за да се намали зависимостта на Турция от чужди енергийни ресурси.
От Вахит Бора за Southeast European Times в Истанбул - 27/10/03
 
 
Турция трябва да се стреми към намаляване на своята зависимост от чужди енергийни ресурси и да използва по-пълноценно собствените си източници, заключиха участниците в Деветия конгрес по енергетика в Истанбул. Енергийните потребности на страната се очаква да се удвоят към 2010 г. в резултат от високия темп на икономическо развитие.
Проведеният в края на септември Конгрес бе организиран от Световния съвет по енергетика и се концентрира върху разработването на кратко-,средно и дългосрочни планове за удовлетворяване на енергийните потребности. Участниците подчертаха значението на диверсификацията на енергийните ресурси на местна основа. Проучванията показват, че Турция притежава голям потенциал от подземни и естествени източници, но оползотворяването им е ограничено.
"Нашият приоритет е да оползотворяваме възможно по-пълноценно местни източници," заяви пред участниците в конгреса министърът на енергийните и природни ресурси Хилми Гюлер. Според него правителството се надява да привлече местни и чуждестранни частни фирми за нови инвестиции в енергийния сектор. Насърчаването на чуждестранните капиталовложения включват стимули като инвестиционни облекчения, митнически изключения, отлагане плащането на ДДС за вносни материали, както и възстановяване на ДДС при покупка на машини и съоръжения местно производство.
Ще работим и за прехвърлянето на правото на управление на съществуващите производствени единици към частния сектор с цел тяхното обновление и по-ефикасно функциониране," добави Гюлер.
Проект, който се обсъжда в момента, касае създаването на център за водородна енергетика в Истанбул. В качеството си на най-големия в света производител на борон, допринасяйки 64% от общия глобален резерв, Турция е в силна позиция по отношение на водородната енергетика. Тя има и относителни предимства при тория, който се използва в ядрената енергетика. Макар че страната няма своя ядрена електроцентрала, смята се, че една трета от световните запаси от торий са в Турция.
Иницииран по-рано този месец проект във високо индустриализирания западно-анадолски град Денизлъ цели да оползотвори друг алтернативен източник - геотермичната енергия. Първият блок от най-голямата в Европа геотермичната централа се планира да бъда завършена през 2006 година. Той ще доставя топлина и електричество за 40 000 домакинства и за почти 50 акра оранжерии. Когато втората централа бъде завършена до 2009 година, очаква се тя да доставя топлина и електричество на 100 000 домакинства.
Текущи данни показват, че Турция притежават седмия в света геотермичен капацитет, 35 % от всички жилищни квартали в страната могат да бъдат снабдени с геотермично отопление, като в страната има 140 геотермични района. Турция обаче използва само 0.5 % от своите геотермични източници. По подобен начин Турция използваше само 0.8, 0.03 и 30 % съответно от своя слънчев, ветрови и воден капацитет през 2001 г.
