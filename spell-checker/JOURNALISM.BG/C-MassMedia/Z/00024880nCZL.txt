Гръцкият министър на заетостта подаде оставка
					16/12/2007
					 
						АТИНА, Гърция - Министърът на заетостта и социалната защита Василиос Магинас, един от ключовите автори на оспорваната пенсионна реформа в страната, подаде оставка в събота (15 декември) след скандали, разкрити от местната преса. По-рано през седмицата местните медии съобщиха, че Магинас е наемал нелегални имигранти да работят в къщата му и че е построил втора къща в предградията на Атина в нарушение на градоустройствения план. Премиерът Костас Караманлис е приел оставката и е назначил на поста Фани Пали-Петралия, бивш министър на развитието на туризма. В Гърция имаше 24-часова стачка миналата седмица срещу плановете на правителството да реформира пенсионната система в страната, за да намали държавните разходи и да увеличи финансите на страната. (AФП, AНА-MПА, News In, EРТ, Синхуа, AП, ДПА - 15/12/07)
