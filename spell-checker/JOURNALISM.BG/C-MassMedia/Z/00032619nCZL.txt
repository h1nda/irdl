Турция покани европейски експерти да видят затворническата килия на Йоджалан
					06/12/2009
					 
						АНКАРА, Tурция -- Правителството покани в събота (5 декември) представители на европейска организация, бореща се срещу изтезаването на затворници, да посети в затвора кюрдския лидер Абдула Йоджалан, за да видят килията му. Йоджалан, 61-годишен, е основател на терористичната Кюрдска работническа партия (ПКК), която води кървава борба за независимостта на районите с преобладаващо кюрдско население в югоизточната част на Турция. Той излежава доживотна присъда в затвор на остров Имрали от 1999 г. Йоджалан бе единственият затворник на острова, преди нови затворници да бъдат доведени там миналия месец. Причина за това бе критиката от страна на Комитета за превенция на изтезанията към Съвета на Европа, която обвини Анкара, че нарушава човешките права на Йоджалан. (AФП, НТВ, Уърълд Бюлетин - 04/12/09)
