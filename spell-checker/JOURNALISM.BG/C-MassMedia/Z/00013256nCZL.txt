Солана ще посети Белград следващата седмица
					14/01/2005
					 
						БРЮКСЕЛ, Белгия -- Върховният представител на ЕС по въпросите на сигурността Хавиер Солана ще посети Белград следващата седмица в опит да накара Сърбия да засили сътрудничеството си в областта на военните престъпления. Солана ще обсъди още и перспективите на Сърбия и Черна гора за интеграция в ЕС. 
						Други новини: Етнически албански лидери в Южна Сърбия решиха да отложат до края на седмицата решението си за изпращане на представители в нов координационен център. Лидерите заявяват, че трябва да се запознаят по-добре с плановете за новата структура, сформирана, след като в края на седмицата сръбски граничари застреляха един юноша. (Бета, Б92 - 13/01/05)
