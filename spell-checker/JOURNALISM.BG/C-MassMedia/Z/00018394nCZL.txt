Румъния каза, че изобщо не може да става въпрос за изтегляне на частите й от Ирак 
					28/04/2006
					 
						БУКУРЕЩ, Румъния -- В четвъртък (27 април) премиерът Калин Попеску Търичану каза, че изобщо не може да става въпрос за изтегляне на румънските военни части от Ирак въпреки смъртта на румънски войник в сряда. Той бе убит при нападение срещу автомобил, превозващ съвместна румънско-италианска част в Южен Ирак. "Румъния трябва да поеме задълженията си като член на НАТО и да допринесе за гарантирането на сигурността в Ирак," каза Търичану. Румъния има 860 войници в Ирак и 492 в Афганистан. 
						Търичану каза това по време на посещение в Холандия, където се срещна с холандския си колега Ян Петер Балкененде. Централна тема на разговорите им бе насроченото за януари присъединяване на Румъния към ЕС. (Найн О'Клок - 28/04/06; Ромпрес, АФП - 27/04/06)
