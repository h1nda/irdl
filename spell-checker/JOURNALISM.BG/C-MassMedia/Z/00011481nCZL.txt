Турски съд отменя присъда срещу четирима кюрдски депутати
14/07/2004
 
АНКАРА, Турция -- Върховният апелативен съд отмени във вторник (13 юли) присъдата от 15 години затвор срещу четирима кюрди, бивши членове на парламента, включително спечелилата международни награди активистка Лейла Зейна. Съд за държавна сигурност постанови през април, че четиримата бивши депутати от Партията на демокрацията са сътрудничели с кюрдски екстремисти. Апелативният съд обаче констатира, че има процедурни нарушения и нареди повторно разглеждане на делото. Четиримата бяха осъдени през 1994 г. и вече излежаха десет години от своите присъди. Досега не е определена дата за нов процес. (Анадолска агенция, Би Би Си Нюз - 14/07/04)
