Няколко страни сформираха Международна управляваща група за Косово
					29/02/2008
					 
						ВИЕНА, Австрия -- Представители на 15 страни, признали независмостта на Косово, сформираха в четвъртък (28 февруари) във Виена Международна управляваща група (МУГ) за Косово. Групата избра холандския дипломат Петер Фейт за свой международен граждански представител в Косово, който да следи за прилагането на плана на бившия специален пратеник на ООН Марти Ахтисаари за контролирана независимост. В интервю за "Би Би Си" той каза, че международната общност трябва да се опита да обясни ползите от плана на Ахтисаари за различните общности, населяващи Косово. Той добави, че ще се противопоставя на опитите на Белград за разделяне на Косово или за създаване на паралелни институции.
						Сръбският премиер Воислав Кощуница каза, че създаването на МУГ за Косово представлява нарушение на Резолюция 1244 на ООН, на международното право и на сръбската конституция. (РТК, Телеграфи, Balkanweb, Танюг, Бета, РТС, АФП, Ройтерс, Би Би Си - 28/02/08)
