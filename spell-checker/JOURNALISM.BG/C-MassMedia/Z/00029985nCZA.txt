Румънски милиардер бе освободен под гаранция
					20/04/2009
					Милиардерът, могул на недвижими имоти, с политически амбиции, филантроп и собственик на румънски футболен отбор Георге Бекали бе освободен под гаранция две седмици след арестуването му.
					От Пол Чокою за Southeast European Times в Букурещ -- 20/04/09
 
					 
						
Георге Бекали бе арестуван по-рано този месец. [Гети Имиджис]
						В петък (17 април) апелативен съд отмени решение на съд от по-ниска инстанция за задържането на румънския магнат Георге Бекали за 29 дни, докато прокурорите разследват твърдения, свързани с неговата дейност. Стотици поддръжници се събраха пред затвора и пред дома на бизнесмена, за да отпразнуват освобождаването му. 
						Звездата на Бекали изгрява през 2004 г., когато той поема футболния клуб на Букурещ "Стяуа", което му служи като трамплин в издигането му като една от най-известните фигури в страната. Но славата на "Лекия воин", както той се нарича, избледнява, когато специални полицейски части го арестуват по-рано този месец по обвинения в отвличане. 
						Обвиненията, които ще бъдат предявени към Бекали, са свързани с инцидент през януари, когато крадци открадват една от неговите лимузини. Бодигардовете на Бекали в крайна сметка залавят тримата крадци и ги държат, докато те не подписват обещание да не предявяват обвинения срещу него. 
						 "Разследването ще продължи, докато прокурорите решат дали да му връчат обвинителен акт", заяви говорител на полицията. Всекидневникът "Ютарни Национал" цитира Бекали, който каза, че е истинската жертва. "Аз залових престъпниците, а те се оплакват на полицията. Аз съм обвинен в отнемане на свободата, тъй като бодигардовете ми откриха автомобила и заведоха крадците в един бар", каза той. 
						Amid widespread press coverage, prosecutors released evidence to advance their case. They showed surveillance camera footage of a car chase in which the bodyguards' vehicles smashed into their quarry's cars. Prosecutors also released a recorded call by a witness to the police, a taxi driver who claimed to have heard gunshots at the scene. 
						 Ако бъде признат за виновен, Бекали го очакват 15 години затвор. 
						Проучване, проведено от Реалитатеа ТВ, показва, че 83% от анкетираните румънци смятат, че арестът на Бекали е политически мотивиран, докато 17% смятат, че той е оправдан. 
						Няколко политици също заклеймиха ареста му. Сенаторът на социалдемократите Олгута Василеску го описа като "димна завеса" и "скалъпен случай", целящ да се отклони вниманието от брата на президента Траян Бъсеску, замесен в съмнителни бизнес сделки. 
						Предвид имиджа на Бекали лидерът на Партията "Велика Румъния" (ПВР) Корнелиу Вадим Тудор предложи той да се кандидатира в изборите за Европейски парламент през юни. Бекали прие. Миналата седмица ПВР го номинира като кандидат за изборите на 7 юни. 
						Това не е първият допир на Бекали с правосъдната система. Понастоящем го очаква съдебен процес за това, че е предложил подкуп от 1,7 милиона евро, за да си осигури победата на своя футболен отбор в мач за шампионска титла. Той обаче отрича тези обвинения. 
						През 2005 г. прокурорите разследваха Бекали за печалба от 3,3 милиона евро от подозрителна сделка със замяна на земи с Министерството на отбраната.
