Албанските социалисти критикуват инвестиционната обиколка на Бериша
					19/05/2008
					 
						ТИРАНА, Албания – Обиколката на премиера Сали Бериша за популяризиране на правителствените инвестиции бе наречена „обиколка на лъжите и неспазените обещания” от основната опозиционна Социалистическа партия (СП). „Нека да напомним на премиера за пенсиите и ценовите компенсации,” заяви в събота (17 май) депутатът от СП Ерион Браче, добавяйки, че редица инвестиционни проекти, включително магистралите, е трябвало да бъдат завършени преди година. Бериша посети в събота четири текущи инфраструктурни проекта в Югоизточна Албания.
						СП и управляващата Демократическа партия на Бериша напоследък работиха заедно по други въпроси, между които съдебната и избирателната реформа, в интерес на интеграцията в ЕС и НАТО. (Шекули, Коха Йоне - 18/05/08; ТопАлбанияРадио, ТВШ - 17/05/08)
