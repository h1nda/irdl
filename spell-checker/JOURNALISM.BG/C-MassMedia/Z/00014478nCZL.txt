МТВПБЮ пуска временно на свобода бошняшкия командир от войната Делич
					08/05/2005
					 
						САРАЕВО, Босна и Херцеговина (БиХ) -- Бившият командир в босненско-мюсюлманската армия генерал Расим Делич се завърна в Сараево в събота (7 май), след като трибуналът на ООН за военните престъпления го освободи временно предишиния ден. Делич, който командваше подразделението на "Ислямистките бойци от Ел-Муджахид", е обвинен в престъпления срещу цивилни и военнопленници, в това число изтезавания и убийства на босненско-сръбски затворници в лагера Каменица от 1993 до 1995 г. Той се предаде на трибунала в Хага в края на февруари, след като бе оповестен обвинителният акт срещу него. Той пледира за невиновност по време на първото му явяване пред трибунала. Правителството на Федерация БиХ даде гаранция за временното му освобождаване. (НТВ Хаят, ПБС БиХ, Бета - 07/05/05)
