Кипърските лидери обсъждат откриването на нов гранично-пропускателен пункт
					05/08/2008
					 
						НИКОЗИЯ, Кипър -- Президентът Деметрис Христофиас и лидерът на кипърските турци Мехмет Али Талят обсъждат дали да открият нов пропускателен пункт между турската северна част и гръцката южна част на острова. Той ще бъде евентуално изграден в северозападното село Лимнитис, каза в понеделник (4 август) помощник-секретарят на Христофиас Титос Христофидес. След месец Христофиас и Талят започват преки преговори за обединение на разделения от десетилетия остров. (Си Ен Ей, АНА-МПА, Катимерини, In.news, Филелефтерос - 04/08/08)
