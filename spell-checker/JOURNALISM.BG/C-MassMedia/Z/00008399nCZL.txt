Трибуналът на ООН иска достъп до държавни документи
18/09/2003
 
БЕЛГРАД, Сърбия и Черна гора -- Трибуналът на ООН за военни престъпления е поискал от властите в Белград да предоставят достъп до някои държавни документи, които имат отношение към заведените дела за военни престъпления, според получени в сряда (17 септември) съобщения. Местни източници заявиха, че трибуналът е поискал данни за всички срещи на Върховния съвет по отбрана от 23 март 1999 до 5 октомври 2000 г., както и на сръбския парламент от април 1990 г. до юни 1997 г. Трибуналът е пожелал да получи документите до понеделник. (Б92, ФоНет, - 17/09/03)
