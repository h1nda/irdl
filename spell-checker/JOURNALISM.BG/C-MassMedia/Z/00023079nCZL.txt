Генералният секретар на НАТО заяви, че Косово е най-големият проблем на Балканите
					01/07/2007
					 
						ОХРИД, Македония -- Генералният секретар на НАТО Яп де Хоп Схефер заяви в петък (29 юни), че Косово е "най-големият проблем" в момента на Балканите. Отлагането на определянето на статута може да забави евроатлантическата интеграция на региона, предупреди той през втория, последен ден от форума по сигурността на Съвета за евроатлантическо партньорство в Охрид. Шефът на НАТО добави обаче, че плановете да се отправи покана към страните от Адриатическата харта - Албания, Хърватия и Македония, да се присъединят към Алианса, не зависят от статута на Косово. 
						Де Хоп Схефер след това отпътува за Косово, където подчерта, че НАТО е за бързо решаване статута на основата на плана на Ахтисаари. Той призова всички страни да запазят спокойствие и да се въздържат от всякакви едностранни ходове и подчерта готовността на КФОР да предотврати всяка форма на насилие и да защити местното сърбско малцинство. (Утрински Весник, Вечер, Катимерини, Танюг, КосоваЛайв - 30/06/07; Макфакс, A1 ТВ - 29/06/07)
