НСДП получава министерствата на отбраната и на външните работи в новия македонски кабинет 
					09/08/2006
					 
						СКОПИЕ, Македония -- Новата социалдемократическа партия (НСДП), водена от Тито Петковски, получава две ключови министерства -- на отбраната и на външните работи -- в новия македонски кабинет, според съобщение от вторник (8 август) на А1 ТВ. Петковски разполага с два дни да представи своите кандидати за постовете на номинирания за премиер Никола Груевски от ВМРО-ДПМНЕ. От своя страна ВМРО-ДПМНЕ обяви, че иска да запази контрола си върху всички министерства, свързани с икономиката.
						Също във вторник поддръжници на Демократичния съюз за интеграция (ДСИ) продължиха да блокират пътища в няколко града, включително Скопие. ДСИ протестира срещу изключването на партията от новото правителство и заплашва, че ще продължи да блокира пътищата цяла седмица. (Вечер - 09/08/06; MИA, A1 TВ- 08/08/06)
