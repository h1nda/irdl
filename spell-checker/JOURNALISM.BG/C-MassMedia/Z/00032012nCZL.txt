ЕС заяви, че докладът за напредъка не трябва да обезкуражава Косово
					16/10/2009
					 
						ПРИЩИНА, Косово -- Докладът на Европейската комисия (ЕК) за Западните Балкани не трябва да обезкуражава никого в Косово, тъй като има време за положителни промени, заключиха представителите на Европа в четвъртък (15 октомври) по време на обсъждане, организирано от Клуба за външна политика в Прищина. Директорът за Западните Балкани в ЕК Пиер Мирел отбеляза неизпълнените от косовските власти задачи и посочи, че без върховенство на закона за ЕС ще е трудно да предприеме действия.
						По-рано в четвъртък Мирел се срещна с министър-председателя Хашим Тачи и призова правителството да се придвижи от стратегии на хартия към реалното им осъществяване. (РТК, Кохавижън, ТВ 21, Клан Косова - 15/10/09)
