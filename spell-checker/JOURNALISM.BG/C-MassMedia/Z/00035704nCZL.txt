Хърватският министър на правосъдието одобри екстрадирането на Калинич
					18/08/2010
					 
						ЗАГРЕБ, Хърватия -- Министърът на правосъдието Дразен Боснякович оторизира екстрадирането на члена на Земунския клан Сретко Калинич в Сърбия, потвърди във вторник (17 август) говорителят Весна Довранич. Миналата седмица Калинич заяви, че няма да обжалва решението. Така той ще стане първият хърватски гражданин, който ще бъде екстрадиран на основата на наскоро подписаното споразумение между Загреб и Белград. Калинич бе арестуван в Хърватия през юни, след като бе прострелян от друг член на клана. През 2007 г. той бе осъден задочно на 30 години затвор за убийството през март 2003 г. на сръбския премиер Зоран Джинджич. (Taнюг, Бета, Б92, РТС - 17/08/10)
