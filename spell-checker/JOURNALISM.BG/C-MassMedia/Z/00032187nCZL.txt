Стотици бяха арестувани в Сърбия при операция срещу дрогата
					01/11/2009
					 
						БЕЛГРАД, Сърбия -- Полицията арестува няколкостотин души в събота (31 октомври) в градове в различни части на страната като част от операция срещу дрогата. В операцията, наречена "Морава", участваха около 2000 полицаи. Тя започна едновременно в 6 ч. сутринта и бе насочена срещу наркомрежа, действаща най-вече в училищата. Вътрешният министър Ивица Дачич заяви, че повече от 600 сгради са били претърсени и няколко десетки килограма накротик, оръжия, пари и откраднати коли са били конфискувани. Премиерът Мирко Цветкович заяви, че това доказва, че правителството се бори срещу всички форми на престъпността и корупцията и че "никой няма да бъде защитен или пощаден". (Бета, РТС, Б92, Танюг, AП, Ройтерс - 31/10/09)
