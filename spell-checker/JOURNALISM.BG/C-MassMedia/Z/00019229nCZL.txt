Процесът срещу хърватски журналист започна в Трибунала на ООН
					12/07/2006
					 
						ХАГА, Холандия -- Процесът срещу хърватския журналист Йосип Йович бе открит в Трибунала на ООН за военни престъпления във вторник (11 юли). Редакторът на вестник "Слободна Далмация" е обвинен в обида на съда заради разкриването на факта, че президентът Стипе Месич е давал показания като свидетел под закрила по време на процеса срещу босненския хърватски генерал Тихомир Блашкич през 1997 г. Йович призна, че е нарушил съдебната заповед, но че не е бил наясно, че тя се отнася и за медиите извън Холандия.
						Също в четвъртък Месич се срещна с гостуващия в Загреб президент на Казахстан Нурсултан Назърбаев и подписа споразумение за международни превози. Месич каза, че Хърватия се интересува особено много от превозите на суров нефт и нефтопродукти от Казахстан. (Весник, Нови Лист - 12/07/06; AП, АФП, ХИНА, ХРТ - 11/07/06)
