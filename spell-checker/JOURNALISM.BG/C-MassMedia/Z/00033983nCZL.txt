България осъди шестима души за злоупотреби с пари на ЕС
					30/03/2010
					 
						СОФИЯ, България -- В понеделник (29 март) съд осъди шестима български граждани на затвор за финансови измами и злоупотреби за около 7,5 милиона евро по програма САПАРД на ЕС. Бизнесменът Марио Николов и съпругата му Мариана получиха присъди от съответно десет и осем години. Всеки от останалите четирима осъдени ще лежи шест години в затвора. Съдът разпореди също така да бъде конфискувано имущество и всеки от осъдените да заплати глоба от 15 000 евро. Цялата мрежа, обхващаща 50 български и различни европейски офшорни компании, беше разбита при съвместна операция на българската, германската и швейцарската полиция.
						Междувременно в понеделник правителството съобщи, че прокуратурата разследва министри от бившето правителство, водено от Българската социалистическа партия, и други високопоставени служители във връзка с подозрения в злоупотреба с власт при подписването на договори на стойност около 1,8 милиарда евро. Разследването обхваща 150 договора за държавни поръчки и други договори, подписани от 13 министри през последните три години. (Ройтерс, БНТ, Дневник, 24 часа - 29/03/10)
