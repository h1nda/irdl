Висш български магистрат предлага специална комисия за проверка на имотите на магистрати
					13/02/2006
					 
						СОФИЯ, България -- Председателят на Върховния касационен съд Иван Григоров предлага да бъде сформирана специална комисия към главната прокуратура за проверка на имотите и финансовото състояние на магистратите. Григоров заяви по националното радио в неделя (12 февруари), че скоро ще представи идеята на главния прокурор и на Висшия съдебен съвет. Комисията ще бъде независима, съставена от външни експерти и ще има за цел изкореняване на корупцията в съдебната система.
						Други новини -- В неделя българският вътрешен министър Румен Петков започна четирдневно посещение в Съединените щати. Той ще посети Ню Йорк и Вашингтон за срещи с официални представители на ООН и САЩ. (БНР, Дарик - 13/02/06; Медиапул, БНР - 12/02/06)
