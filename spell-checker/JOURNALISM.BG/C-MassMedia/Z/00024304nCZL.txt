Кандидатите за лидери на ПАСОК провеждат кампаниите си в Гърция
					22/10/2007
					 
						АТИНА, Гърция -- Тримата кандидати, съревноваващи се за лидерското място в основната гръцка опозиционна партия, започнаха в събота (20 октомври) обиколки в рамките на предизборните си кампании преди изборите за поста на 11 ноeмври. Настоящият председател Георгиос Папандреу бе в Лариса, Централна Гърция, където направи обръщение в неделя пред група симпатизанти с призив за "нов и силен победен мандат" за осигуряване на трансформирането на партията в прогресивна организация. Основният му съперник, Евангелос Венизелос, бе в Агринио, където заяви, че ПАСОК е трябвало да спечели общите избори миналия месец срещу правителство, което той определи като най-лошото след падането на диктатурата. 
						Третият кандидат за лидер на ПАСОК, Костас Скандалидис, прекара събота и неделя на о. Крит, където предупреди да не се допуска "разделение и поляризация" в редиците на движението. (AНA-MПA, EРT - 21/10/07)
