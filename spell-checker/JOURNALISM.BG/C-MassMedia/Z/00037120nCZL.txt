Берлин реши да не връща в Гърция търсещите убежище имигранти 
					20/01/2011
					 
						БЕРЛИН, Германия -- Вътрешният министър Томас де Мезиер каза в сряда (19 януари), че страната му няма да принуждава търсещите убежище имигранти да се завръщат в Гърция, въпреки прилаганото в целия ЕС правило, че молбите за предоставяне на убежище трябва да бъдат обработвани в страната, през който имигрантите са влезли в блока. Мярката ще бъде валидна за период от една година и има за цел да помогне на гръцките власти да се справят с огромния брой търсещи убежище имигранти. Според Германия през тази една година се очаква гръцките власти да постигнат значителен напредък в справянето с проблема. Подобни стъпки бяха предприети от Швеция, Исландия, Великобритания и Норвегия. (ДПА, Билд, Велт Онлайн, Дойче Веле - 19/01/11)
