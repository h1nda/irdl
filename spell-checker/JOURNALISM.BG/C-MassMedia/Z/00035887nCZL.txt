БиХ изпълни и последното условие за либерализиране на визите с ЕС 
		02/09/2010
		 
			САРАЕВО, Босна и Херцеговина (БиХ) -- В сряда (1 септември) парламентът изпълни последното условие за либерализиране на визите с ЕС, след като Камарата на народите продължи мандата на Мийо Крешич като ръководител на Агенцията за борба с корупцията. Таня Файон, докладчик на Европейския парламент (ЕП) за либерализирането на визите за Западните Балкани, каза, че процесът на либерализиране на визите за БиХ и Албания може да бъде ускорен, ако докладът на експертите на Европейската комисия за напредъка на страните е положителен. Този доклад трябва да бъде внесен в комисия на ЕП за обсъждане в четвъртък. 
			Депутатите от БиХ одобриха също решение за изпращането на 45 военнослужещи в Афганистан. Войниците ще заминат през октомври. Понастоящем БиХ има десет офицери, служещи в състава на Международните сили за поддържане на сигурността. (РТРС, СРНА, БХРТ, Радио Свободна Европа, Синхуа - 01/09/10)
