ЕП потвърди подкрепата си за перспективите на Западните Балкани
					26/04/2009
					 
						СТРАСБУРГ, Франция -- Перспективите за членство в ЕС осигуряват стабилност и реформи в Западните Балкани, се казва в доклад на Европейския парламент (ЕП), публикуван в петък (24 април). В него се подчертава, че пълноправното членство в ЕС на страните, които са изпълнили Копенхагенските критерии, не трябва да се бави или отхвърля. В доклада се отправя предупреждение, че различните нива на интеграция, особено по отношение на либерализирането на визовия режим, могат да доведат до нови трудности в региона.
						В документа, изготвен от евродепутатката от Швеция Ана Ибрисагич, също се призовават страните от Западните Балкани да финализират сътрудничеството с Хагския трибунал за военни престъпления. Изразява се загриженост по отношение на политическата намеса в медиите, както и по отношение на заплахи и насилие срещу журналисти. (МИА, Уебсайт на ЕС - 24/04/09)
