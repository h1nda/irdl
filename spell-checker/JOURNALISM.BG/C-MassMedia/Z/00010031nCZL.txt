Според Брадке САЩ и НАТО няма да напуснат БиХ
03/03/2004
 
САРАЕВО, Босна и Херцеговина (БиХ) -- Прехвърлянето на военното командване от СФОР на ръководените от ЕС сили няма да означава, че САЩ и НАТО излизат от БиХ, заяви пред информационната агенция ФЕНА заместник помощник-държавният секретар на САЩ Робърт Брадке. Според Брадке приоритетите на Вашингтон включват засилване на процеса на евроатлантическа интеграция на БиХ.
Други новини: говорител на СФОР обяви във вторник (2 март), че ръководените от НАТО миротворчески сили са привършили с унищожението на 3 000 индивидуално преносими ракети земя-въздух. Оръжието е събрано от армиите на двете автономни области през последните няколко месеца. (Източници на СВП - 03/03/04; Фена, АФП - 02/03/04)
