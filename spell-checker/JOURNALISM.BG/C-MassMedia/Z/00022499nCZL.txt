Етнически албанци и турчин са обвинени в САЩ в тероризъм
					09/05/2007
					 
						ВАШИНГТОН, Съединени щати -- Трима братя, етнически албанци от Косово, един мъж, роден в Турция, и един йордански гражданин бяха арестувани в Съединените щати по обвинения в планиране на терористично нападение срещу военната база "Форт Дикс" в Ню Джърси. Друг етнически албанец е обвинен в по-леко престъпление. Властите посочиха, че групата, която е под наблюдение от 16 месеца, се е обучавала в планината Поконо и се е опитала да се сдобие с оръжия и експлозиви. ФБР разполага със записи на разговори между заподозрените, свидетелстващи за желанието им да избият колкото може повече американски войници в защита на исляма. Изглежда групата няма връзки с "Ал Кайда". (Ю Ес Ей Тудей - 09/05/07; AП, Ройтерс, ЮПИ, Уошингтън таймс, Тайм Мегазин, Танюг, РТС - 08/05/07)
