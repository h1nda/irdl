В сблъсъци бяха убити 15 турски войници и 23 членове на ПКК
					05/10/2008
					 
						AНКАРА, Турция -- В сблъсъци в Югоизточна Турция бяха убити 15 турски войници и 23 терористи от обявената извън закона Кюрдска работническа партия (ПКК) в петък (3 октомври), съобщи на своя уебсайт турският Генерален щаб на армията. Около 350 бойци на ПКК са атакували управление на жандармерията в югоизточната провинция Хакари, след като са преминали границата от Северен Ирак. Висшият съвет за борба срещу тероризма проведе извънредно заседание, председателствано от премиера Реджеп Тайип Ердоган. Турция призова иракските власти и други партии да накажат извършителите. Ирак, ЕС, НАТО и Съединените щати също заклеймиха нападението на ПКК. (Анадолска информационна агенция, Хюриет, Си Ен Ен Tърк, НТВ, Информационна агенция "Доган", AФП, Ройтерс, AП - 04/10/08)
