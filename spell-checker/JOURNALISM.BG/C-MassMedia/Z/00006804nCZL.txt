Американски дипломат посети митническия терминал между БиХ и Хърватска в Должани
02/05/2003
 
САРАЕВО, Босна и Херцеговина (БиХ) -- Американският посланик в БиХ Клифърд Бонд посети общия терминал между БиХ и Хърватска в Должани в четвъртък (1 май). Той също се срещна с началника на митниците в БиХ Зелимир Ребач, за да обсъди реформите в митническата област и прилагането на съответните закони за борба с организираната престъпност. Ребач подчерта, че неговата служба се нуждае от помощ, тъй като няма достатъчно сили да се справи сама с мафията. Бонд обеща, че САЩ ще окажат пълна политическа подкрепа. (Източници на СВП, Дневни аваз - 02/05/03)
