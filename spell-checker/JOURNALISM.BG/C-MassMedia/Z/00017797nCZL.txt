Посланикът на САЩ изключва дестабилизация на Македония
					05/03/2006
					 
						СКОПИЕ, Македония - Американският посланик в Македония Джилиан Милованович заяви, че макар и да съществува тревога от възможно етническо напрежение, не съществува никакъв риск за дестабилизация в страната. В интервю за радио "Свободна Европа" в петък (3 март), Милованович заяви, че различните политически партии са решени да изградят общо евроатлантическо бъдеще за Македония. 
						В събота пратениците на ЕС, НАТО, ОССЕ и САЩ направиха общо изявление, в което призовават към въздържаност и разследване на полицейска акция в Кондово. Един човек е бил убит, а друг - ранен в резултат на операцията. Местното етническо албанско население осъди инцидента, докато премиерът Владо Бучковски заяви, че полицията е действала според закона. (A1 ТВ, Утрински весник, Вест, Вечер - 04/03/06; Телма ТВ, A1 ТВ, Макфакс - 03/03/06)
