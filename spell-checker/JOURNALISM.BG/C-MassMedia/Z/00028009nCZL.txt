Администратор от ЮНМИК постави под въпрос мандата на ЮЛЕКС да действа в Северно Косово
					09/10/2008
					 
						ПРИЩИНА, Косово -- Регионалният администратор на ЮНМИК за Митровица Джерард Галучи каза в сряда (8 октомври), че мисията ЮЛЕКС няма мандат да функционира в доминираните от сърбите райони на Северно Косово. Галучи подчерта, че косовските сърби и правителството в Белград се противопоставят на планираното разполагане на ЮЛЕКС на север.
						Също в сряда заместник министър-председателят Хайредин Кучи обяви, че през ноември правителството ще предложи на полицейските служители в Косово повишение на заплатите. Кучи каза, че се е срещнал с представители на профсъюзите на полицейските служители, които са го уверили, че ще отменят планирания по-рано протест. (Коха Диторе, Зери, РТК, Кохавижън - 09/10/08)
