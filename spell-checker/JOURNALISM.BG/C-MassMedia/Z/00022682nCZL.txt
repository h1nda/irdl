САЩ изразиха разочарованието си от неуспеха на разговорите на БиХ
					25/05/2007
					 
						ВАШИНГТОН, Съединени щати -- В изявление, публикувано в четвъртък (24 май), Държавният департамент изрази разочарованието си, че тридневните разговори с посредничеството на САЩ при затворени врати между босненския член на Председателството на Босна и Херцеговина (БиХ) и премиера на Република Сръбска (РС) Милорад Додик не дадоха резултат. САЩ не пожелаха да обвинят нито една от страните и заявиха, че страните не са пожелали да направят компромис. Разговорите във Вашингтон целяха да постигнат пробив в преустройството на полицията и други ключови реформи, които изисква Споразумението за стабилизация и асоцииране между БиХ и ЕС. САЩ предложиха да се промени името на РС в Република на сърби, босненци и хървати, за по-доброто обединяване на всички общности в областта. (Дневни Аваз, Независне Новине - 25/05/07; РТРС, Гласът на Америка, Съобщение за печата на Държавния департамент на САЩ, Ройтерс - 24/05/07)
