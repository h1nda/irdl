Сърбия се надява да се присъедини към ЕС между 2012 и 2014 г.
					16/07/2007
					 
						БЕЛГРАД, Сърбия -- Заместник министър-председателят Божидар Джелич каза, че Сърбия се надява да се присъедини към ЕС между 2012 и 2014 г., след като четвъртият кръг от техническите преговори по Споразумението за стабилизация и асоцииране (ССА) приключи в петък (13 юли). След преговорите Джелич каза, че търговията със захар е единственият нерешен проблем. След последния кръг на техническите преговори през септември, каза той, ССА може да бъде подписано през октомври.
						Други новини -- Заместник-министърът на външните работи Милица Делевич Джилас каза в събота, че страната има намерение да изгради единен център за приемане на молби за шенгенски визи, за да улесни процедурата. Вместо обичайната практика, която включва посолствата, процесът на издаване на визи ще се опрости и ще се осъществява в този единен център от следващата година. 
						Също в събота Сърбия предаде тленните останки на 11 босненци, убити по време на конфликта от 1992-1995 г. Останките са били намерени в река Сава и погребани в две гробища, преди да бъдат ексхумирани. (Независне Новине, Дневни Аваз - 15/07/07; Блиц, Б92, Танюг, РТРС, НТВ Хаят - 14/07/07; Танюг, РТС - 13/07/07)
