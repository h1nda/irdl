ООН започва съкращаване на мироопазващите сили в Кипър 
					31/01/2005
					 
						НИКОЗИЯ, Кипър -- ООН ще започне съкращаване на мироопазващите сили в Кипър тази седмица, изтъкна говорителят на ООН Брайън Кели. След като кипърските гърци отхвърлиха плана за обединение на острова миналия април, генералният секретар на ООН Кофи Анан каза, че силите ще бъдат съкратени с около една трета, от сегашния брой 1 230 на 900 до края на януари. Останалите военнослужещи ще запазят своя първоначален мандат за поддържане на реда и предотвратяване на възобновяването на междуетнически сблъсъци. 
						В събота (29 януари) турският премиер Реджеп Тайип Ердоган бе в Давос, където потвърди, че засега не се обсъжда изтегляне на турските войски от северната част на острова. (TurkishPress.com - 29/01/05; НТВ - 28/01/05; AФП - 27/01/05)
