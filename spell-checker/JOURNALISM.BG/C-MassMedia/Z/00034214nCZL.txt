Албанската СП реши да засили протестите си
					19/04/2010
					 
						ТИРАНА, Албания -- Основната опозиционна Социалистическа партия (СП) заяви, че планира да проведе нови протести срещу правителството и в подкрепа на "разкриването на истината за общите избори от 2009 г." Решението, което получи подкрепа в неделя (18 април) на конгрес на партията, бе взето по-малко от два месеца след като СП прекрати пълния бойкот на парламента, организиран месеци наред заради отказа на правителството да отвори урните с бюлетини и да разследва общите избори от 2009 г. "Ще продължим протестите, за да дадем свобода на народа, а не тирания," каза в неделя лидерът на СП Еди Рама. Те ще започнат от 30 април. СП представи също така стратегия за укрепване на икономиката. (Шекули, Би Би Си, Лаймфундит, Топ Чанъл - 18/04/10)
