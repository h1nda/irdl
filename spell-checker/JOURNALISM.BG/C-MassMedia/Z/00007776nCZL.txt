САЩ и Турция ще подготвят нови координирани действия в Северен Ирак
28/07/2003
 
АНКАРА, Турция -- Външният министър Абдуллах Гюл се завърна в страната си от Вашингтон в неделя (27 юли) и заяви, че САЩ и Турция ще подготвят нови координирани действия в Северен Ирак. По повод искането на САЩ Турция да изпрати умиротворителни сили Гюл каза, че няма определен график и е необходимо одобрението на парламента. Анкара иска да получи уверения, че всички войски, които изпрати в Ирак, ще бъдат под нейно командване.
В други новини, кметът на Истанбул Али Мюфит Гуртуна завършва четиридневното си посещение в Македония, по време на което той проведе разговори с представители на централните и местните власти. Неговата програма включваше посещения в Скопие, Охрид, Тетово и Гостивар. (Радикал - 28/07/03; Анадолска агенция, НТВ, TРT 2 - 27/07/03; MИA, Макфакс - 25/07/03)
