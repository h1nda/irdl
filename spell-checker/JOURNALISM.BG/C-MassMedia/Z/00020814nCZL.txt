Прокурорите от Трибунала на ООН не са доволни от поканата на НАТО към Сърбия за членство в ПзМ
					30/11/2006
					 
						ХАГА, Холандия -- Главният прокурор на Трибунала на ООН за военни престъпления Карла дел Понте е разочарована, че Сърбия бе поканена да се присъедини към програмата на НАТО "Партньорство за мир" (ПзМ) по време на срещата на върха в Рига в сряда (29 ноември), каза говорителят на Дел Понте Антон Никифоров. В изказване пред белградското Радио Б92 по-късно същия ден той каза, че Трибуналът е учуден от отправената покана към Сърбия, макар че страната не е изпълнила задълженията си по отношение на сътрудничеството в областта на военните престъпления. 
						В коментар по същия въпрос сръбският президент Борис Тадич каза в сряда, че приемането в програмата на НАТО ПзМ не означава, че проблемът със сътрудничеството с МНСБЮ е решен. Той каза, че Сърбия трябва да затвори тази глава и че всички обвиняеми от МНСБЮ трябва да бъдат арестувани и изправени пред съда. (Независне Новине, Виести, Победа, Албейниън Нюз, Вечер - 30/11/06; РТС, Б92, Бета, НТВ Хаят, ХИНА, ХРТ, Макфакс - 29/11/06)
