Започна втората фаза на полицейската кампанията за обществена информация в БиХ
					03/04/2005
					 
						САРАЕВО, Босна и Херцеговина (БиХ) -- Върховният международен представител в БиХ Пади Ашдаун обяви официалното започване на втората фаза на полицейската кампания за обществена информация на пресконференция в петък (1 април). Втората фаза включва телевизионни реклами и постери, в които се подчертава, че независимите и по-професионални полицейски сили ще приближат БиХ до членството в ЕС. Преструктурирането на полицейския сектор е главно изискване за започване на преговорите по споразумението за стабилизация и асоцииране. 
						В други новини от петък, бившият полицейски генерал от Република Сръбска Любомир Боровчанин бе прехвърлен в трибунала на ООН за военните престъпления в Хага. Обвинен във връзка с клането в Сребреница през 1995 г., Боровчанин реши да се предаде доброволно в края на март след разговори с властите в Сърбия и РС. (Независне новине - 02/04/05; Източници на СВП, НТВ Хаят, ПБС БиХ, Фена, РТРС, АФП - 01/03/05)
