Хърватия засилва спешните мерки срещу наводненията
14/04/2004
 
ЗАГРЕБ, Хърватия -- Правителството усили извънредните мерки за противодействие на наводненията в няколко района на страната, вкл. по река Сава близо до градовете Ясеновац и Славонски Самац, както и по река Уна близо до град Хърватска Костайница. Спешни мерки са били предприети и в части на Далмация.
Други новини: премиерът Иво Санадер публикува изявление във вторник, в което се казва, че властите очакват положителен доклад на Европейската комисия по молбата на Хърватия за членство в ЕС. Източници, цитирани от ХИНА, посочват, че докладът ще бъде публикуван в началото на следващата седмица. Санадер изрази оптимизъм независимо от коментарите на британския министър по европейските въпроси Денис МакШейн, касаещи положението на укриващия се хърватски генерал от запаса Анте Готовина. (Слободна Далмация, Виесник, Вечерни Лист- 14/04/04; ХИНА - 13/04/04)
