Из целите Балкани се съобщава за случаи на свински грип
					02/06/2009
					 
						СОФИЯ, България -- Министерството на здравеопазването потвърди в понеделник (1 юни) първия случай на свински грип в България. Пациентът, 21-годишен студент, учещ в университет в Съединените щати, е пристигнал от Ню Йорк миналата седмица. Той се намира в болница във Велико Търново, а състоянието му е добро.
						Също в понеделник Румъния потвърди два нови случая на грип H1N1 при две жени, с което общият брой на потвърдените случаи стана пет. Жените са майка и дъщеря, като по-младата жена също наскоро се е върнала от Ню Йорк.
						Във вторник Турция съобщи за пети случай на нейна територия - мъж, който също се е завърнал от Съединените щати в събота. Той е поставен под карантина и е под наблюдение. (Анадолска информационна агенция, Хюриет, Ройтерс - 02/06/09; БНР, БТА, Стандарт, Агенция София нюз, Синхуа, Ройтерс, Медиафакс, Хотнюз, Зиаре, Реалитатя ТВ - 01/06/09)
