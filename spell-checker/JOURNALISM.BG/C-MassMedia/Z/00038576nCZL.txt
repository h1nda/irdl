Шимшек заяви, че турчин начело на МВФ би било нещо „естествено” 
					18/05/2011
					
						АНКАРА, Турция -- След ареста през уикенда на шефа на МВФ Доминик Строс-Кан финансовият министър Мехмет Шимшек заяви във вторник (17 май), че избирането на турчин за ръководител на Фонда би било нещо „много добро и естествено”. „Настъпи време за промяна. Центърът на тежестта в икономиката се премести от САЩ и Европа на изток. Развиващите се страни имат по-голям дял от световната икономика днес”, заяви Шимшек пред телевизия „Канал 24”. „Турция е шестата по големина икономика в Европа и 16-ата икономика в света. Нашата цел е да влезем в първата десетка на света през 2023 г. и да бъдем една от първите три икономики в Европа”, добави той. (Търкиш Уикли, Аксам, Заман, Хюриет - 17/05/11)
