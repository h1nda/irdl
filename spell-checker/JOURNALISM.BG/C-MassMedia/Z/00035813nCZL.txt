Ромска демонстрация в Истанбул срещу депортирането на роми от Франция 
					27/08/2010
					 
						ИСТАНБУЛ, Турция -- Представители на няколко ромски организации в Турция проведоха в четвъртък (26 август) демонстрация пред френското консулство в Истанбул срещу репатрирането на роми от Франция в Румъния и България. "Събрахме се, за да протестираме срещу този вятър на расизма, който духа откъм Европа, най-вече откъм Франция, срещу ромите," се казва в изявление на организациите. Те призоваха Европейската комисия да предприеме действия, за да спре разпространяването на расизма. Ромската общност в Истанбул наброява около 2 милиона души. 
						Междувременно Франция продължи в четвъртък да репатрира роми, като изпрати близо 300 роми за Букурещ с два полета. (Биргюн, Бианет, Хабер50, Си Ен Ен Тюрк, AП - 26/08/10)
