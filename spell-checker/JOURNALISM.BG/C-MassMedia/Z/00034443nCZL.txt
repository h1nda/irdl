ЕК ще помогне за провеждане на преброяване на населението в Косово
					06/05/2010
					 
						ПРИЩИНА, Koсово -- Службата за връзка на Европейската комисия (ЕК) в Прищина ще подкрепи правителството при провеждането на преброяване на населението, заяви в сряда (5 май) ръководителят на мисията Ренцо Давиди след среща с министъра на държавната администрация Едита Тахири. Те обсъдиха техническите подробности на преброяването, което се планира да бъде проведено през пролетта на 2011 г. "Решени сме да постигнем резултати, които да бъдат признати и от международната общност", заяви Тахири. През 2000 г. статистическата служба на Косово проведе преброяване на населението, което Сърбия отказа да признае. Последното преброяване, признато както от албанци, така и от сърби бе проведено през 1980-те години. (Зери, Косова Сот, Коха Диторе, Експрес - 06/05/10)
