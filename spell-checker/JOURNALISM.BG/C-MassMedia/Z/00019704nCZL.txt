Предполагаем помагач на Караджич бе арестуван в БиХ
					24/08/2006
					 
						ПАЛЕ, Босна и Херцеговина (БиХ) -- Войски на НАТО, подпомогнати от ЮФОР и Държавната агенция за разследване и охрана на БиХ, претърсиха къщи и фирми в Пале в сряда (23 август) и арестуваха предполагаем помагач на издирвания обвиняем във военни престъпления Радован Караджич. Декларация на Постоянния щаб на НАТО в БиХ потвърди, че целта на операцията е да се събере информация за предполагаемата мрежа, която помага на обвиняемите. Задържаният е Йован Шкобо, военновременен началник на полицията в Пале, чието име е в черния списък на ЕС за предполагаеми поддръжници на Караджич. Служители на Държавната агенция за разследване и охрана претърсиха също и домовете на предполагаемия поддръжник на Караджич Радомир Коич и зет му Радослав Илич в Пале. (Дневни Аваз, Независне Новине - 24/08/06; РТРС, ПБС БиХ, AП, Ройтерс, ЮПИ - 23/08/06)
