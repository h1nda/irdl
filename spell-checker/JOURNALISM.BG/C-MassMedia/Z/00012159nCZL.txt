Българското правителство одобрява трансгранични проекти за сътрудничество 
					30/09/2004
					 
						СОФИЯ, България -- Съветът за европейска интеграция към правителството одобри в сряда (29 септември) поредица от проекти за трансгранично сътрудничество с Гърция, Македония, Румъния и Сърбия и Черна гора на стойност 41 млн. евро. Финансирането на инициативата е по програма ФАР на ЕС. 
						Други новини: В сряда парламентът не можа да приеме спорните текстове за правомощията и ролята на следствената служба по време на дебатите по законопроекта за важната съдебна реформа. Проектът, внесен от правителството, предвижда прехвърлянето на голяма част от функциите на следствието от съдебната власт на вътрешното министерство. 
						Междувременно в четвъртък в София започва международна конференция за европейския модел на полицията. Сред присъстващите са ръководители на полицейски академии от страни в Централна и Източна Европа, както и представители на Интерпол, Европол и Сепол. (бТВ - 30/09/04; Уеб-сайт на българското правителство, Медиапул - 29/09/04)
