Хърватската избирателна комисия иска повторение на местния вот в няколко общини
					26/05/2005
					 
						ЗАГРЕБ, Хърватия -- Държавната избирателна комисия обяви в сряда (25 май), че местните избори в 13 общини и 6 окръга ще бъдат проведени повторно заради несъответствия между броя на подадените бюлетини и броя на регистрираните избиратели. Потворното гласуване ще се проведе между 29 май и 12 юни. 
						Други новини: В сряда лидери на опозиционната Хърватска народна партия (ХНП) подкрепиха програмата на партията до следващите общи избори през 2007 г. След заседанието лидерът на ХНП Весна Пушич отрече слуховете, че ще се оттегли заради слабото представяне на партията на местните избори. (Вечерни лист - 26/05/05; index.hr - 25/05/05)
