Според германски лидер процесът на присъединяване на Турция към ЕС е необратим 
					04/05/2005
					 
						АНКАРА, Турция -- В началото на своето двудневно официално посещение Германският канцлер Герхард Шрьодер заяви във вторник (3 май), че решението за начало на предприсъединителните преговори с Турция не бива да се променя, тъй като е било постинато на базата на взаимни ангажименти от двете страни. По време на разговорите с висши правителствени представтели Шрьодер подчерта убедеността си, че Турция ще продължи реформите, както и че ще подпише до 3 октомври разширения протокол за Митнически съюз, който ще включва и Кипър. Именно тогава се очаква да започнат преговорите на Анкара с ЕС. Шрьодер ще посети Истанбул в сряда. 
						Други новини: българският президент Георги Първанов се срещна с турския си колега Ахмет Недждет Сезер в Анкара във вторник. Двамата са обсъдили икономическите връзки, по-конкретно проектите в сферата на енергетиката и инфраструктурата. (AФП, НТВ, Би Би Си, Сега, Дневник - 04/05/05)
