Асоциация в БиХ настоява за пренасочване на средства от ЕС
20/08/2003
 
МОСТАР, Босна и Херцеговина (БиХ) -- Асоциацията на завърналите се бежанци в Мостар изпрати отворено писмо до местните институции и постоянната делегация на Европейската комисия (ЕК) във вторник (19 август) с искане за пренасочване на фондовете, отпускани от ЕС. Организацията се противопоставя срещу неотдавнашното решение на ЕК да изключи региона на Херцеговина от програмата на Общността за реконструкция, развитие и стабилизиране. От фондовете се очаква да се влеят няколко милиона евро в проекти за завръщане на бежанците. В писмото се посочва, че около 9,000 завърнали се домакинства в региона не биха имали достъп до фондовете в резултат от наскоро извършените промени в програмата. (Онаса, БХТВ 1- 19/08/03)
