Албания, България и Македония одобриха проектоспоразумение за регионален нефтопровод
					27/09/2006
					 
						ТИРАНА, Албания -- По време на среща във вторник (26 септември) Албания, България, Македония и американската "АМБО Корпорейшън" одобриха текста на тристранното споразумение за изграждане на регионалния нефтопровод Бургас-Вльора. Документът, в който са включени правилата за експлоатация, разпредлението на приходите и екологичните стандарти, трябва да бъде одобрен от законодателните органи на трите балкански страни. 
						Дискусиите по проекта на стойност 1,2 милиарда щатски долара, разглеждан като алтернативен маршрут за транспортиране на суров нефт от Каспийско море до Европа, започнаха през 1994 г., но реализацията му бе многократно отлагана поради несигурността на търсенето. (Албейниън Нюз - 27/09/06; Медиапул, А1 ТВ - 26/09/06)
