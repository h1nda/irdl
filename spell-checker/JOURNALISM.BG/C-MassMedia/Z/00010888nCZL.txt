Правителството на РС прие доклад за сътрудничество с Хага
23/05/2004
 
БАНЯ ЛУКА, Босна и Херцеговина (БиХ) -- Правителството на Република Сръбска (РС) прие в петък (21 май) доклад за сътрудничество с трибунала за военните престъпления в Хага. В документа се прави изводът, че РС напоследък е постигнала напредък в сътрудничеството й с трибунала. Докладът бе поискан от президентството на БиХ, което готви своя делегация за среща на Съвета за сигурност на ООН в края на май.
В други новини, върховният представител Пади Ашдаун каза в интервю за агенция СЕНС, че РС плаща висока цена за факта, че военнопрестъпникът-беглец Радован Караджич е все още на свобода. Той предупреди, че републиката може да загуби международната си легитимност, която, по неговите думи, се основава на закони и ангажименти, които РС не изпълнява. (Независне Новине - 22/05/04; ФЕНА - 21/05/04)
