ЕС призова България и Румъния да засилят борбата срещу престъпността и корупцията 
					14/09/2010
					 
						БРЮКСЕЛ, Белгия -- В понеделник (13 септември) външните министри от ЕС призоваха България и Румъния да предприемат спешни мерки срещу престъпността и корупцията и да засилят прозрачността и отчетността в работата на съдебната система. На среща в Брюксел висшите дипломати на блока похвалиха неотдавна възприетия в България курс за засилване на реформите в наказателното право и увеличаване на присъдите по дела за корупция на високо ниво и организирана престъпност. В същото време обаче те предупредиха за наличието на „важни недостатъци” в съдебните процедури и незадоволителни наказателни дела след етапа на полицейската работа. 
						По отношение на Румъния външните министри от ЕС заявиха, че новите правни кодекси, които трябва да влязат в сила през октомври 2011 г., „ще предоставят важна възможност за цялостна реформа на румънската съдебна система”. От друга страна, Букурещ беше разкритикуван, че е постигнат „малък реален напредък…, що се отнася до ефикасността на съдебния процес, последователността в съдебната практика и отчетността в съдебната система”. (Би Би Си, Дневник, Фокус, Медиапул - 13/09/10)
