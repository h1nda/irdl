Американският държавен секретар се срещна с премиера на кипърските турци
05/05/2004
 
НЮ ЙОРК, САЩ -- Държавният секретар Колин Пауъл се срещна с премиера на кипърските турци Мехмет Али Талат във вторник (4 май). Показвайки промяна в политиката в полза на по-тесни връзки със северен Кипър, ЕС се ангажира да предостави икономическа помощ и облекчи търговските регламенти за кипърските турци. САЩ и ЕС твърдо подкрепиха плана на ООН за обединение на острова. Планът пропадна, след като кипърските гърци гласуваха против него по време на референдум миналия месец. Кипърските турци одобриха този план. (АФП - 04/05/04)
