Албанският премиер Нано и френският външен министър обсъждат двустранните връзки 
					20/01/2005
					 
						ПАРИЖ, Франция - Френският външен министър Мишел Барние се срещна с албанския премиер Фатос Нано в сряда (19 януари) за обсъждане на подобряването на двустранните връзки. Според канцеларията на Нано двамата са се споразумели за засилване на икономическото сътрудничество. Барние също така даде висока оценка на стабилизиращата роля на Албания в Югоизточна Европа.
						В интервю, публикувано в сряда, Нано изрази надеждите на Албания да подпише споразумение за асоцииране с ЕС тази година и да се присъедини към съюза през 2014 г. Той добави, че неговото правителство е удвоило усилията си за премахване на корупцията и за борба с организираната престъпност - двата основни проблема, цитирани от ЕС.
						Също в сряда директорът на албанската Държавна информационна служба Куйтим Хисенай почина след дълго боледуване. Той бе ръководител на агенцията от 2002 г. насам. (Албейниън нюз - 20/01/05; ATA, AФП - 19/01/05)
