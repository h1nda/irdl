ЕС отказа да определи краен срок за присъединяването на Турция
					04/10/2009
					 
						БРЮКСЕЛ, Белгия -- ЕС отново не успя да определи краен срок за присъединяването на Турция, заяви в петък (2 октомври) еврокомисарят по разширяването Оли Рен след разговори с турския външен министър Ахмет Давутоглу. Рен заяви, че блокът е решил, че няма смисъл от краен срок, тъй като е невъзможно да се разбере кога Анкара ще може да изпълни изискванията за присъединяването. За да се ускори процесът Турция трябва да предприеме мерки за справяне с проблемите, свързани с човешките права, и да гарантира свобода на словото и медиите. Давутоглу заяви, че се надява страната да се присъедини към ЕС до 2015 година, но отказа да приеме ултиматума на ЕС Турция да отвори пристанищата и летищата си за кипърските гърци до края на тази година. (AФП, Ройтерс - 02/10/09)
