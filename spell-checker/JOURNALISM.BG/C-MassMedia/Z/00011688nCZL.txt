Ново проучване показва, че повечето граждани на БиХ подкрепят интеграцията в ЕС 
					
				
					18/08/2004
				
				 
					
							САРАЕВО, Босна и Херцеговина (БиХ) -- Повечето граждани на БиХ подкрепят усилията за присъединяване към ЕС и биха отговорили утвърдително по време на евентуален референдум за членството на ЕС, сочи изследване, проведено миналия месец от делегацията на Европейската комисия в БиХ. Заместник-ръководителят на мисията Ренко Давиди представи резултатите на пресконференция в Сараево във вторник (17 август). От март насам обществената подкрепа за потенциалното влизане в ЕС нарасна с 3.7 % на 83.9 %. Проучването освен това констатира, че мнозинството от гражданите идентифицират престъпността и корупцията като основни проблеми за страната и препятствия по пътя на успешната интеграция в ЕС. Проучването обхвана 1 550 анкетирани в 60 общини. (Независне новине, Дневни Аваз -18/08/04)
