Гръцките власти приложиха сурови мерки срещу търговци на наркотици от България и Албания
13/02/2004
 
АТИНА, Гърция -- Солунски съд осъди в четвъртък (12 февруари) двама български граждани на доживотен затвор за опит да внесат в страната 4 500 таблетки "Екстази". Георги Константинов, 41 г., и Александър Василев, 31-годишен полицейски служител от специалните сили, бяха признати за виновни за контрабанда на наркотици от Германия.
Също в четвъртък полицията претърси оранжерия в Солун и разкри 22 кг хероин, внесен незаконно от Албания. Бяха арестувани двама братя албанци. (AФП - 12/02/04)
