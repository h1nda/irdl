Българският министър на евроинтеграцията заявява, че писмото на Рен е част от нормален процес
					13/06/2005
					 
						СОФИЯ, България -- Министърът по европейските въпроси Меглена Кунева заяви в неделя (12 юни), че предупредителното писмо, изпратено от комисаря по разширяването на ЕС Оли Рен, е част от нормалната процедура на мониторинг. Рен изпрати такива писма до София и Букурещ миналата седмица. Кунева напомни, че преди присъединяването си най-новите членове на ЕС -- в т. ч. Полша, Унгария и балтийските държави -- също са били предупреждавани за проблеми и закъснения. 
						В събота българският президент Георги Първанов призова всички партии, които спечелят места в парламента след изборите на 25 юни, веднага да започнат работа по приемането на законодателството, свързано с ЕС, вместо да излязат в лятна ваканция. (Монитор, Медиапул - 13/06/05; бТВ - 11/06/05)
