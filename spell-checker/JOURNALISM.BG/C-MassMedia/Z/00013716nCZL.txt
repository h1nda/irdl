Румъния ще открие отдел за борба с корупцията 
					25/02/2005
					 
						БУКУРЕЩ, Румъния -- Вътрешният министър Василе Блага заяви в четвъртък (24 февруари), че в рамките на неговото министерство ще бъде създаден отдел за борба с корупцията. Новият орган ще има правомощия на съдебна полиция, като ще може да започва разследвания при депозиране на жалби, свързани с корупция. Блага каза, че отделът ще способства страната му да изпълни задълженията си за борба с корупцията. Новият отдел ще бъде организиран по модел на британската полиция, която има юрисдикция за провеждане на криминални разследвания. 
						Други новини: Британският посланик в Румъния Куинтън Куейл потвърди, че британски съветници в областта на корупцията и административната реформа ще подпомагат румънските власти. Те ще бъдат прикрепени към Блага, митническата дирекция и премиера Калин Попеску Търичану. По време на среща с Търичану съветниците изложиха целите, които се надяват да постигнат, и какви мерки следва да бъдат предприети. (Ромпрес - 25/02/05; Ромпрес - 24/02/05)
