Лондонски съд отложи заседанието си по делото на Ганич 
					25/03/2010
					 
						САРАЕВО, Босна и Херцеговина -- Съд в Лондон отложи за 13 април заседанието си относно екстрадирането на бившия член на председателството на Босна и Херцеговина (БиХ) Еюп Ганич, съобщиха местните медии в сряда (24 март). Съдът трябваше да разгледа искането за екстрадиция от страна на Сърбия в четвъртък. Ганич беше освободен под гаранция на 11 март в очакване на заседанието на съда. Той беше арестуван на 1 март на лондонското летище "Хийтроу" въз основа на заповед за арест, издадена от Белград. Сърбия издирва Ганич във връзка с нападение през май 1992 г. в Сараево срещу конвой на Югославската народна армия, довело до смъртта на над 40 войници. (Радио Свободна Европа, РТРС, Б92, ФоНет, СРНА - 24/03/10)
