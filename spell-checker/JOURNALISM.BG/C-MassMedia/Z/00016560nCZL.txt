ЕС предупреди Черна гора във връзка с действията за независимост
					10/11/2005
					 
						ПОДГОРИЦА, Сърбия и Черна гора -- Европейската комисия (ЕК) предупреди Черна гора да не предприема едностранни действия, докато страната се подготвя за референдума за независимост напролет. В сряда (9 ноември) представители на "Тройката на ЕС", в която влизат ЕК, страната, която в момента е председател на ЕС - Великобритания, и страната, която ще поеме председателството след нея - Австрия, се срещнаха с лидери на всички парламентарни партии в републиката, като им връчиха документ, съдържащ предварителни указания за референдума. ЕС иска правителството на премиера Мило Джуканович да определи дата за вота едва след като всички юридически и технически въпроси бъдат координирани с Венецианската комнисия, която е консултативният орган на Съвета на Европа по конституционни въпроси.
						"Само широк консенсус по правилата на процеса ще бъде гаранция, че резултатът от референдума ще бъде приет за легитимен," каза в свое изявление британското посолство. (Мина, Бета - 09/11/05)
