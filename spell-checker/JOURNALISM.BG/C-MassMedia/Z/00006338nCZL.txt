Служители от губещи компании започнаха протести в Македония
20/03/2003
 
СКОПИЕ, Македония -- Служители от губещи компании започнаха протести пред парламента в сряда (19 март), с искане правителството да вземе решение за тяхното положение и това на фирмите. Премиерът Бранко Цървенковски и финансовият министър Петър Гошев се срещнаха с лидерите на протестиращите, но заявиха, че основното искане - приемането на специален закон, позволяващ на служители с 25 години стаж да се пенсионират по-рано - не може да бъде изпълнено. Според представителите на правителството, това би нарушило споразумението с МВФ. Работниците заявиха, че ще блокират пътища в цялата страна. (Утрински весник, Дневник - 20/03/03; МИА, А1 ТВ - 19/03/03)
