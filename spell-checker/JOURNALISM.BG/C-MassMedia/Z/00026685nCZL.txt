Лайчак каза, че мирът и държавността на БиХ най-добре се гарантират от интеграцията в ЕС
					06/06/2008
					 
						ВИЕНА, Австрия -- Мирът, сигурността, просперитетът и държавността на БиХ са най-добре гарантирани от процеса на интеграция в ЕС, каза в четвъртък (5 юни) върховният представител Мирослав Лайчак в реч пред Постоянния съвет на ОССЕ. "Въпреки постоянните и фундаментални различия между съставните националности относно историята на Босна и Херцеговина, сегашния статут и бъдещата конституционна структура, перспективата за постигане на самоподдържащ се мир, основан на жизнеспособна държавност и евро-атлантическата интеграция, постоянно се подобряват", каза Лайчак. Той добави, че след две години на политическа безизходица и криза сега е изключително важно процесът на интеграция в ЕС да се задържи начело на политическия дневен ред. БиХ трябва да подпише своето Споразумение за стабилизация и асоцииране с ЕС на 16 юни. (Независне Новине, Дневни Аваз - 06/06/08; РТРС, Фена, Уебсайт на СВП - 05/06/08)
