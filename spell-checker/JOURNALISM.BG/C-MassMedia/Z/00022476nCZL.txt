Дипломатически представител на ЕК заяви, че БиХ не е отбелязала никакъв реален напредък в областта на реформите 
					07/05/2007
					 
						САРАЕВО, Босна и Херцеговина (БиХ) -- В интервю за вестник "Дневни Аваз", публикувано в понеделник (7 май), Дирк Ланге, началник на отдела за БиХ и Албания в Генерална дирекция "Разширяване" на ЕК, заяви, че през последните месеци страната не е отбелязала почти никакъв напредък в областта на реформите. Ланге заяви, че властите не са направили нищо за изпълнение на задълженията си, свързани с евроинтеграцията, особено по отношение на реформата в полицията и сътрудничеството с Трибунала на ООН за военни престъпления. Това на свой ред означава, че в близко бъдеще няма шансове да бъде подписано Споразумение за стабилизация и асоцииране. (Дневни Аваз, Фена, РТРС, Ройтерс - 07/05/07)
