Арестуван е популярен турски журналист
					24/09/2008
					 
						АНКАРА, Турция -- Популярният турски журналист Тунджай Йозкан бе арестуван рано сутринта в понеделник (22 септември) в своя дом в Истанбул, което е последният от серията арести, свързани с разследването на организацията "Ергенекон". Полицията е нахлула в дома на Йозкан и е конфискувала компютъра му и документи. Йозкан е изтъкнат противник на управляващата Партия на справедливостта и развитието. Той бе един от 16-те души, арестувани във вторник като част от продължаващото разследване срещу сенчестата група, обвинена в заговор за сваляне на правителството. 
						Други новини от вторник -- Полицията арестува около 40 души, протестиращи срещу планираното изграждане на ядрена електроцентрала в Турция. Протестиращите, сред които и членове на природозащитната организация "Грийнпийс", са провеждали мирен протест пред министерството на енергетиката в Анкара. В сряда Турция ще проведе първия търг за изграждането на своята първа ядрена електроцентрала в близост до Мерсин. (Търкиш Дейли Нюз, Хюриет, Сабах, Ватан, Заман, Джумхуриет - 24/09/08; РИА Новости, Доган, Анадолска информационна агенция, Си Ен Ен Търк, Ройтерс, ИТАР-ТАСС - 23/09/08)
