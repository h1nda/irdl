Разшифроване на гърба на опаковката
					01/09/2006
					Колко грама мазнини има в една порция? Колко казва банката, че дължа? Нашите балкански блогери споделят впечатления за някои от дребните изненади, които животът ни поднася. Още от седмицата: защо хората споделят лични мисли в киберпространството; красотата на нощен Букурещ; сянката на продължаващия скандал около "Секуритате".
					От "Болкънблогс" за Southeast European Times – 01/09/06
 
					 
						
[SE Times]
						Георги от България http://georgi.unixsol.org/ започва седмицата със здравословна порция потребителско възмущение. "Напоследък започнах да чета етикетите на различни хранителни продукти и далеч не съм доволен от това, което намирам. Информация за калории, мазнини, сол и за производителя почти няма. Всичко това е много важно, защото искам да знам какво купувам, особено ако ще си го тъпча в стомаха." 
						На Тонев от http://evropata.blogspot.com/ му е трудно да смели банковия сектор в България. "Както много други неща тук, и банките съвсем не са приветливи. Наистина се чудя какво трябва да направи човек, за да го посрещнат с отворени обятия. Вратите на повечето банки са затворени за онези, които искат да получат скромен заем, за да си купят нещо." 
						От Румъния му приглася http://luminescent.weblog.ro/ . "Искрено се радвам, когато банките правят всичко възможно да създадат различни методи на плащане, които да спестят на клинетите им едно ходене до банката и чакане на опашка. Проблемът възниква, когато въведат подобна система, а после ме довеждат до ръба на нервна криза, като ми кажат, че трябва да платя 17400 евро до ... преди три дни или ми изпратят имейл с всякакви номера на сметки, кодове, адреси ... неща, които трябва да знам, когато извършвам плащане, но забравят да ми кажат колко трябва да платя." 
						Други блогери критикуват самите блогове -- особено съдържанието им. 
						"Блоговете се превръщат в близнаци ... всеки втори блог, който посещавам, има същото оформление, а всеки трети е на същата тема," пише http://amerz.blogger.ba. 
						Защо е нужно да публикуваме подробности от личния си живот в киберпространството, които всеки в мрежата да вижда? 
						"Хората решават да пишат дори и за най-интимни неща и ги публикуват там, правейки ги достояние на цялата "блогерска нация", защото се нуждаят от безпристрастно и честно мнение," казва http://argentaria.bloger.hr/. "Някой случаен посетител инстинктивно ще каже какво мисли." 
						Във връзка с неотдавна публикуваната в www.setimes.com статия под заглавие "Политическо "цунами" връхлита Румъния" LlTako открива дискусия в peshkupauje за разсекретяването на досиетата на бившата албанска служба за сигурност. Влоняти казва: "В Румъния е лесно да се разсекретят досиетата и действително да се разбере кой е сътрудничил на комунистическите служби за сигурност, но в случая с Албания е много сложно, защото всички политически партии са унищожили досиетата на своите лидери, след като са взели властта. Така че в Албания това би било безсмислено." 
						На по-ведра вълна, какво ще кажете за разходка пеш или с кола тази вечер? Еми Гал http://emi.brainient.com/ от Румъния казва: "Народният дворец е със сигурност най-красиво осветената сграда в Букурещ. "Калеа Викторией", с комбинацията си от нови и стари сгради, някои осветени дискретно, е ... вълшебна." 
						Това беше всичко за тази седмица. Очакваме ви отново следващия петък за още блогинг магия.
