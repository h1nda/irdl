Турските сили за сигурност са конфискували тази година един тон експлозиви
					03/07/2007
					 
						АНКАРА, Турция -- Силите за сигурност са конфискували близо един тон взривни материали през първото шестмесечие на годината, предаде във вторник (3 юли) в. "Заман". Според съобщенията бунтовници от терористичната Кюрдска работническа партия (ПКК) са организирали 211 бомбени нападения в периода януари - юни, довели до 78 експлозии.
						Междувременно в понеделник американското посолство в Анкара публикува изявление, в което отрича американските сили да са снабдявали с оръжие лагерите на ПКК в Северен Ирак. Изявлението е в отговор на твърденията на четирима членове на ПКК, които се предадоха на турските сили в края на миналата седмица. (Заман - 03/07/07)
