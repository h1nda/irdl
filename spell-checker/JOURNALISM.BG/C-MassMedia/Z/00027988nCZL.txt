Христофиас е против конфедерация в Кипър
					08/10/2008
					 
						СОФИЯ, България -- По време на визитата си във вторник (7 октомври) в София кипърският президент Деметрис Христофиас изключи възможността за бъдеща конфедерация от две отделни държави на разделения остров. Той подчерта, че кипърските гърци не биха приели кондеферация, предложена от кипърския турски лидер Мехмет Али Талят като основа за обединението. Христофиас предупреди, че ако двете общности в рамките на федерацията придобият повече правомощия, както настоява Талят, това би "подронило напълно [бъдещото] централно правителство". Президентът каза, че призивът на Талят за две отделни, политически равнопоставени държави поставя голяма пречка пред процеса на обединението. Преговорите между Христофиас и Талят ще продължат в петък. (Хюриет, НТВ, Си Ен Ей, Политис, БТА - 07/10/08)
