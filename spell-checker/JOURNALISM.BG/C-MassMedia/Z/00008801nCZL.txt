Кметове от Косово, Македония и Сърбия дават обещания за сътрудничество
23/10/2003
 
ГНИЛЯНЕ, Косово, Сърбия и Черна гора -- Кметовете на Гниляне (Косово), Куманово (Македония) и Прешево (Сърбия) подписаха във вторник (21 октомври) споразумение за засилване на трансграничното сътрудничество в светлината на регионалните стремежи за присъединяване към ЕС. Кметовете бяха единодушни, че най-големият проект в това отношение е построяването на път, свързващ трите града, с цел осигуряване на свободното движение на хора и стоки. (Би Би Си Мониторинг, КосоваЛайв - 21/10/03)
