Рен каза, че Сърбия би могла да получи кандидатски статут догодина
					25/09/2008
					 
						БРЮКСЕЛ, Белгия -- В сряда (24 септември) еврокомисарят по разширяването Оли Рен каза, че се надява Сърбия да придобие статут на страна, кандидатка за членство в ЕС, през 2009 г., което е цел и на Съюза, и на сръбското правителство. След срещата си със сръбския вътрешен министър Ивица Дачич Рен подчерта, че Европейската комисия (ЕК) "изцяло ще подкрепи усилията на Сърбия" да получи такъв статут догодина. Той добави, че вариантът на предоставянето на Сърбия на кандидатски статут е "най-добрият възможен сценарий". Той посъветва също така Сърбия едностранно да приложи някои от клаузите на временното търговско споразумение с ЕС, за което Брюксел отказа да даде зелена светлина по-рано този месец. Дачич заяви, че правителството ще ускори законодателната си дейност, свързана с ЕС, през следващите няколко месеца. (Танюг, Б92, Бета - 24/09/08)
