Световният съвет на църквите обвини Турция в религиозна нетърпимост
					31/08/2007
					 
						АНКАРА, Турция -- Световният съвет на църквите (ССЦ) излезе в четвъртък (30 август) с изявление, в което обвинява Турция, че затруднява последователите на други вероизповедания да практикуват своите религии. ССЦ подкрепи православния гръцки патриарх Вартоломей в борбата му с турските съдилища за използването на титлата "вселенски". Арменската и сирийската православна църква също са подложени на ограничения, заяви съветът. Той посочи неотдавнашните нападения срещу християни, включително и убийството на трима мисионери през април. (Ройтерс, Крисчън Тудей - 30/08/07)
