БиХ осъди футболни деятели
					24/11/2009
					 
						САРАЕВО, Босна и Херцеговина (БиХ) -- Двама висши служители на Босненската футболна федерация бяха осъдени в понеделник (23 ноември) на пет години затвор за неплатени данъци и злоупотреба със служебно положение в периода 2001-2005 г. Генералният секретар на федерацията Муниб Ушанович и секретарят по финанси и маркетинг Миодраг Куреш бяха признати за виновни в укриване на данъци дължими, за стоки и услуги, както и за присвояване на средства на федерацията. "Двамата са укрили общо [157 536 евро] данъци и са злоупотребили със служебното си положение, присвоявайки 169 683 евро без основателна причина и необходимата документация, като от това са получили лична изгода", заяви съдът. (СРНА, Ройтерс, Pincom.fino, Фена -- 23/11/09)
