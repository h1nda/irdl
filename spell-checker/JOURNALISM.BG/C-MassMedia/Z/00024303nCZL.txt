Албания обяви нова Стратегия за развитие и интеграция
					22/10/2007
					 
						ТИРАНА, Албания -- Вицепремиерът Газменд Окета свика пресконференция в неделя (21 октомври), за да обяви нов проект, наречен Национална стратегия за развитие и интеграция 2007-2013 г. В него са включени задълженията, произтичащи от националния план за прилагане на Споразумението за стабилизация и асоцииране с ЕС и плана за интеграция в НАТО. Окета заяви, че този проект ще замени Националната стратегия за икономическо и социално развитие, одобрена през 2001 г., и ще включва 20 стратегии за различни сектори, изготвени от различните министерства. 
						В петък генералният секретар на НАТО Яп де Хоп Схефер призова Тирана да ускори усилията за реформа на съдебната и политическата си система, ако желае да получи покана за членство в Алианса. "Билетите още не са перфорирани; необходими са още реформи," каза той. (Balkanweb, Топ-Чанъл, Коха Йоне - 21/10/07; AП - 19/10/07)
