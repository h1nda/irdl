Русия поставя нови условия за петролопровода "Бургас - Александруполис"
					29/08/2007
					 
						АТИНА, Гърция -- Русия оказва натиск върху България и Гърция да продадат своите дялове в бъдещия петролопровод "Бургас - Александруполис", съобщиха български и международни медии във вторник (28 август). Експерти от трите страни провеждаха среща в гръцката столица за обсъждане на детайлите по съвместната компания, която ще построи и експлоатира съоръжението, когато Русия неочаквано постави ново искане. 
						Сега Москва иска всеки от партньорите да осигурява част от петрола, който ще се транспортира по съоръжението, пропоционално на своя дял в бъдещата компания. България и Гърция притежават по 24,5 % от проекта, което означава, че всяка от тях трябва да осигурява по 8,5 милиона тона. По-рано бе договорено, че руски компании ще осигуряват цялото количество петрол, което ще се транспортира. (Стандарт, Дневник - 29/08/07; Дарик, Медиапул, Нетинфо, ЮПИ, Новините - 28/08/07)
