Американски посланик призовава Република Сръбска да продължи с реформите в отбраната 
					25/03/2005
					 
						САРАЕВО, Босна и Херцеговина (БиХ) -- В интервю, публикувано в петъчния брой (25 март) на "Независне новине", американският посланик в БиХ Дъглас Макелхъни призова Република Сръбска (РС) да продължи с реформите в отбраната. Макелхъни подчерта, че опозицията срещу законодателството за реформи в отбраната в парламента на РС миналата седмица означава нова спънка в процеса. Той отново подчерта, че за БиХ има три приоритета, ако страната иска да се придвижи по пътя към евроатлантическата интеграция: реформа в отбраната, сътрудничество в областта на военните престъпления и реформа в полицията. (Независне новине - 25/03/05; НТВ хаят, ПБС, Гласът на Америка - 24/03/05)
