Телата на повече от 600 жертви на клането в Сребреница бяха ексхумирани от общ гроб в Източна Босна
					23/11/2007
					 
						САРАЕВО, Босна и Херцеговина (БиХ) -- Съдебни експерти съобщиха в петък (23 ноември) за ексхумирането на повече от 600 тела от масов гроб в близост до село Каменица в Източна БиХ. Смята се, че те са жертви на клането в Сребреница през 1995 г. Исмет Мушич, представител на регионалната комисия за изчезналите лица, каза, че това е най-големият гроб, открит тази година. Той добави, че поради специфичните микроклиматични условия много от останките - дори лицата - са се запазили, с което се улеснява идентифицирането им. До момента са ексхумирани тленните останки на 3 600 жертви на клането в Сребреница от десет масови гроба в долината на Каменица. (Фена, Ройтерс, ДПА, Гласът на Америка - 22/11/07)
