Съдиите на ООН отхвърлиха претенциите на Караджич за имунитет
					19/12/2008
					 
						ХАГА, Холандия -- Никакво политическо споразумение за имунитет срещу съдебно преследване не би могло да спаси обвинения във военни престъпления Радован Караджич от съдебен процес, защото едно такова споразумение би било невалидно съгласно международното право, заяви в изявление Трибуналът в Хага в четвъртък (18 декември). По-рано Караджич бе поискал от съда да прекрати процеса срещу него въз основа на твърденията му, че е сключил сделка с американския дипломат Ричард Холбрук през юли 1996 г., която според него му гарантирала, че той няма да бъде изправен пред Трибунала на ООН, ако напусне политиката. Холбрук, бивш специален пратеник на САЩ за мирните преговори, отрече да е сключвал подобна сделка.
						Междувременно главният прокурор на Трибунала в Хага Серж Брамерц отново повтори призивите си към сръбските власти да арестуват бившия босненски сръбски военновременен командир Ратко Младич, за да може той да бъде съден заедно с Караджич. Той каза, че е възможно Младич да бъде задържан и екстрадиран в Хага преди началото на процеса срещу Караджич. Арестът на Младич е и главно условие за ратифицирането на Споразумение са стабилизация и асоцииране на Сърбия с ЕС. (АП, Ройтерс, Танюг, Б92 - 18/12/08)
