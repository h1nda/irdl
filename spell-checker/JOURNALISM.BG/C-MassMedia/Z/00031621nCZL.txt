Италианската полиция залови албанска марихуана
					13/09/2009
					 
						РИМ, Италия -- Италианската полиция съобщи в петък (11 септември), че е заловила 145 кг марихуана, произведена в Албания. Двама албански граждани са били арестувани при операцията, проведена на около 20 км южно от крайбрежния град Лече. Един участник в групата е успял да избяга. Италианската полиция предупреди за увеличаването напоследък на случаите с албански контрабандисти на дрога. 
						В четвъртък полицията в Албания залови 80 кг марихуана, скрита в кола, пътуваща от Круе за Фуше Круе. Открита е била и автоматична пушка. Наркотикът е бил на път за Драч, а оттам е трябвало да бъде внесен нелегално в Италия. Двама души за били задържани при операцията. (МИА, Maкфакс - 11/09/09)
