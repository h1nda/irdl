Въпреки посредничеството на ЕС лесно уреждане на граничния спор между Хърватия и Словения е малко вероятно
					12/03/2009
					 
						ЗАГРЕБ, Хърватия -- Шансовете за гладко и лесно уреждане на граничния спор между Хърватия и Словения, дори и с подкрепата на Европейската комисия (ЕК), изглеждат твърде малки след първия кръг от преговорите в сряда (11 март). В преговорите участваха външните министри на двете страни и еврокомисарят по разширяването Оли Рен. Словения разглежда посредничеството на ЕК като ключово за решаването на спора, а Хърватия настоява, че ЕС трябва само да подготви случая за внасянето му за арбитраж в Международния съд. (ХРТ, 24 Сата, ХИНА - 11/03/09)
