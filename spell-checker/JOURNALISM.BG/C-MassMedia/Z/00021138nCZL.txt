Според Вуянович 2007 г. ще постави на изпитание готовността на Черна гора да изпълни споразуминието с ЕС
					02/01/2007
					 
						ПОДГОРИЦА, Черна гора -- Президентът Филип Вуянович заяви в интервю за медиите, че 2007 г. ще бъде година, която ще постави на изпитание готовността на институциите на страната да осъществят Споразумението за стабилизация и асоцииране (ССА) с ЕС, което вероятно скоро ще бъде подписано. В интервюто, публикувано в неделния брой (31 декември) на всекидневника "Побиеда", Вуянович също окачестви 2006 г. като историческа в светлината на независимостта на Черна гора и на по-близките перспективи за членство в ЕС и НАТО чрез финализирането на преговорите по ССА и приемането на страната в Програмата "Пантньорство за мир". Сега, заяви той, страната трябва да насочи вниманието си към осъществяването на необходимите реформи и поетите задължения. (Побиеда - 31/12/06)
