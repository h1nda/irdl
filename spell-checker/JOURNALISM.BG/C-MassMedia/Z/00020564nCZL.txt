Пападопулос изрази подкрепата на Кипър за кандидатурата на Хърватия за членство в ЕС
					08/11/2006
					 
						ЗАГРЕБ, Хърватия -- Президентът Стипе Месич се срещна във вторник (7 ноември) с гостуващия в страната кипърски президент Тасос Пападопулос. Той увери Месич, че Кипър изцяло подкрепя кандидатурата на Хърватия за членство в ЕС. Двамата бяха единодушни, че е необходимо да се засилят двустранните икономически и търговски отношения и че голям потенциал предлага сътрудничеството в областта на туризма, строителството, корабостроенето, морското дело, образованието и културата. 
						Също във вторник хърватският министър на външните работи и евроинтеграцията Колинда Грабар-Китарович започна тридневно посещение в Руската федерация. Тя обсъди с руския си колега Сергей Лавров начини за засилване на институционалното и икономическото сътрудничество. (Весник, Филелефтерос - 08/11/06; ХРT, ХИНА, СиЕнЕй - 07/11/06)
