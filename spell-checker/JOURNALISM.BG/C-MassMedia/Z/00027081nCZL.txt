Горски пожари бушуват в жилищни и туристически райони в Албания
					15/07/2008
					 
						ТИРАНА, Албания -- Три горски пожара се разпростряха в южните райони на Вльора, Лушня и Кавая в понеделник (14 юли). Раздухвани от силните ветрове, пламъците опустошиха хектари горски масиви и маслинови насаждения и разрушиха няколко къщи. Един човек е пострадал от обгаряния, а полицията е арестувала друг по подозрения в подпалвачество. В крайбрежното село Дарзезе хотел и три къщи са били обхванати от пламъците и са принудили обитателите им и туристите да се евакуират. (Шекули, Топ Ченъл, Клан - 14/07/08)
