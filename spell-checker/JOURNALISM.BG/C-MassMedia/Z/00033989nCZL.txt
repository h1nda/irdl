Сърбия провежда конференция за децентрализацията
					30/03/2010
					 
						БЕЛГРАД, Сърбия -- В понеделник (29 март) представители на ЕС, ОССЕ и Съвета на Европа изразиха своята готовност да помогнат на Сърбия в процеса на децентрализация. При откриването на двудневната конференция в сръбския парламент президентът Борис Тадич каза, че децентрализацията е едно от основните предизвикателства пред Сърбия и това налага включването на всички институции в процеса. Според Тадич ускоряването на процеса трябва да помогне за поддържането на стабилността и да засили икономическото развитие. Ръководителят на делегацията на ЕС в Сърбия Венсан Дьожер похвали намерението на Сърбия да осъществи свързаните с децентрализацията реформи. (Бета, Б92, РТС, Танюг - 29/03/10)
