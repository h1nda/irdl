Ръководителят на мисията на ОССЕ каза, че изборният процес в Албания не е оправдал очакванията
					28/08/2005
					 
						ТИРАНА, Албания -- Ръководителят на мисията на ОССЕ в Албания чешкият посланик Павел Вацек заяви, че последните избори, макар и с подобрения в сравнение с предишните, не са оправдали очакванията. В интервю за тиранския всекидневник Газета Шкиптаре в петък (26 август) Вацек отбеляза, че партийните пристрастия са преобладавали над обективността в някои регионални избирателни комисии и е имало опити изкуствено да се задържи приключването на изборните процедури чрез проточване на оплакванията и жалбите. Като положителна черта той посочи активното участие на гласоподавателите на изборите на 3 юли, присъствието на много вътрешни наблюдатели при гласуването и добрата работа на повечето институции, в това число и полицията. (Албейниън нюз - 27/08/05; Уебсайт на ОССЕ - 26/08/05)
