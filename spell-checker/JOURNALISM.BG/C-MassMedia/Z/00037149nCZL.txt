БиХ удължава задържането на Пърда по искане на Сърбия
					23/01/2011
					 
						БЕЛГРАД, Сърбия - Министерството на правосъдието препрати на босненските власти искане за удължаване на задържането преди екстрадиране на хърватския ветеран от войната Тихомир Пърда, съобщи в петък (21 януари) министърът на провосъдието Снежана Малович. Мярката ще осигури на Белград достатъчно време за подготовка на документите, необходими за екстрадирането. Хърватските власти решиха да не искат това, като заявиха, че липсват доказателства за започване на разследване за престъпление срещу него. Пърда, който е воювал в град Вуковар в източната част на страната, е бил задържан по-рано този месец на границата между Хърватия и Босна и Херцеговина със заповед за арест от Сърбия. Властите в Белград го подозират в участие във военни престъпления срещу сърби във Вуковар в началото на войната. (Бета, Б92, Taнюг, РТС - 21/01/11)
