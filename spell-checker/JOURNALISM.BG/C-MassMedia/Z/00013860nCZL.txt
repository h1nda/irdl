ОССЕ и немската организация ГТЦ започнаха съвместен проект за трудова заетост в Северна Албания
					10/03/2005
					 
						ТИРАНА, Албания -- Мисията на ОССЕ в Албания и немската Асоциация за техническо сътрудничество (ГТЦ) започнаха съвместен проект за увеличаване на трудовата заетост в северноалбанския град Шкодра, според съобщения в местната преса от четвъртък (10 март). Инициативата, започнала с бюджет от около 40000 евро, има за цел да увеличи възможностите за намиране на работа чрез засилване на конкуренцията в бизнеса. Тя е част от по-широка програма за развитие на най-отдалечените райони в Албания. (Албейниън нюз - 10/03/05)
