Косовският премиер Тачи е доволен от сътрудничеството с ЮЛЕКС
					18/05/2010
					 
						ПРИЩИНА, Косово -- Министър-председателят Хашим Тачи каза в понеделник (17 май), че e „много доволен” от сегашното сътрудничество между правителството и мисията ЮЛЕКС. Тачи се срещна с ръководителя на ЮЛЕКС Ив дьо Кермабон и напускащия поста ръководител на съдебния компонент на мисията Алберто Пердука, които похвалиха ангажираността на правителството със съдебните реформи и укрепването на върховенството на закона. Отношенията между правителството и ЮЛЕКС бяха обтегнати поради неотдавнашните обиски на дома и офиса на един от близките сътрудници на Тачи, министъра на транспорта и далекосъобщенията Фатмир Лимай, поради подозрения в злоупотреба със служебно положение. (КТВ, Клан Косова, ТВ 21, Телеграфи - 17/05/10)
