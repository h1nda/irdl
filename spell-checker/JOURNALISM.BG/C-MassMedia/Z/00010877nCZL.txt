Външните министри на страните от Адриатическата харта обещаха да засилят борбата срещу организираната престъпност
21/05/2004
 
Гръцкият премиер Костас Караманлис, външният министър Петрос Моливиатис (вляво) и говорителя на правителството Теодорос Русопулос изслушват въпроси на пресконференция в четвъртък във Вашингтон след среща с американския президент Джордж У. Буш. [АФП]
СКОПИЕ, Македония - Срещата на външните министри на страните от Адриатическата харта - Кастриот Ислами на Албания, Миомир Жужул на Хърватия и Илинка Митрева на Македония - в Скопие в четвъртък (20 май) приключи с общо обещание да се засили борбата срещу организираната престъпност. Заместник-помощник държавния секретар на САЩ Катлийн Стивънс също присъства на разговорите. По-късно Митрева съобщи, че през следващите шест месеца трите държави ще работят за изпращането на съвместен военномедицински екип в Афганистан.
Други новини: Посланиците на Албания, Хърватия и Македония в София се срещнаха с председателя на българския парламент Огнян Герджиков. Те търсят подкрепа за усилията си, насочени към членство в НАТО. (Дневник, Утрински весник - 21/05/04; ХИНА, ATA - 20/05/04)
