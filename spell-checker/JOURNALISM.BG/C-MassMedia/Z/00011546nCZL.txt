НАТО е решена да предотврати по-нататъшно насилие в Косово 
21/07/2004
 
Германският генерал Харалд Куят, който ръководи Военния комитет на НАТО, заяви пред репортери в Прищина, че миротворците са предприели мерки за предотвратяване на по-нататъшни размирици в провинцията. [АФП]
ПРИЩИНА, Косово, Сърбия-Черна Гора -- НАТО е готова да предотврати актове на насилие от типа на тези, които избухнаха в средата на март, заяви високопоставен генерал от Алианса във вторник (20 юли). Германският генерал Куят, който е начело на Военния комитет на НАТО, каза пред репортери в Прищина, че миротворците са предприели мерки за спиране на по-нататъшното насилие в провинцията. "Косово остава наша приоритетна дейност, както на Военния комитет, така и на политическите органи в щабквартирата на НАТО .. В обозримо бъдеще нямаме намерение да съкращаваме присъствието си тук, " каза той. Куят бе начело на делегация от военни представители на 25 държави-членки на НАТО, посетили Косово. (АФП - 20/07/04)
