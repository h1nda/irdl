Новини от последния час: Новак Джокович достигна полуфиналите на "Уимбълдън" 
		30/06/2010
		 
			Сръбската тенис звезда Новак Джокович достигна до полуфиналите на "Уимбълдън", след като победи тенисиста от Тайван Йен-Сун Лу с 6:3, 6:2 и 6:2 в сряда (30 юни). Джокович загуби само 12 точки в тринадесет гейма, в които сервираше, имаше 29 аса и 17 непринудени грешки и реализира пет от 15 пробива. 
			„В днешно време нищо не е лесно, особено в тази фаза на турнира”, заяви Джокович. „Но по начина, по който играх, аз заслужавах победата. Отразявах всички удари и играх наистина много стабилно от всичките четири части на корта. Много, много съм щастлив от представянето си днес”. Това е вторият път, когато Джокович достига до полуфиналите на престижния турнир, след като достигна до същата фаза преди три години. Той ще играе срещу Томаш Бердих от Чехия в петък. (АП - 30/06/10)
