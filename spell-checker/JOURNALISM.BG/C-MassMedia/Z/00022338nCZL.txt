Румъния ще предложи официално да изтегли войските си от Ирак 
					24/04/2007
					 
						БУКУРЕЩ, Румъния -- Министър-председателят Калин Попеску Търичану каза в понеделник (23 април), че в най-скоро време ще внесе проекторезолюция за изтеглянето на 600-те военнослужещи на страната от Ирак. Въпросът е източник на остри спорове с президента Траян Бъсеску, който в момента е заплашен от референдум за отстраняването му от поста. Според анализаторите, като се имат предвид неотдавнашните промени в управляващата коалиция, включително отстраняването на Демократическата партия на Бъсеску, Търичану по всяка вероятност ще успее. Министърът на отбраната Теодор Мелескану каза, че настоящите ангажименти на армията зад граница създават напрежение по отношение на наличните ресурси. (Ромпрес, Ройтерс - 23/04/07)
