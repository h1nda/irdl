Албания, България и Хърватия увеличават участието си в афганистанската мисия
					29/01/2007
					 
						БРЮКСЕЛ, Белгия -- По време на среща в петък (26 януари) на страните, участнички в командваните от НАТО Международни сили за поддържане на сигурността в Афганистан, Албания, България и Хърватия предложиха да засилят подкрепата си. Албанският външен министър Бесник Мустафай обяви планове за удвояване на числеността на разположените там части, а българският му колега Ивайло Калфин заяви, че София ще дари близо 500 тона излишни оръжия на афганистанската армия. Хърватският външен министър Колинда Грабар-Китарович заяви, че страната й също ще предостави оръжие и възнамерява да увеличи числеността на мироподдържащите си части в Афганистан от сегашните 153 на 200 души през 2007 г. и на 300 през 2008 г. (24 часа - 28/01/07; Албейниън Нюз, Вечерни Лист - 27/01/07)
