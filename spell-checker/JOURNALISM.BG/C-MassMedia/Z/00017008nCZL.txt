Албания очаква покана за НАТО през 2008 г.
					20/12/2005
					 
						ТИРАНА, Албания -- Министърът на отбраната Фатмир Медиу каза, че Албания се надява да бъде поканена за член на НАТО на срещата на върха на Алианса през 2008 г. В изказване пред репортери в понеделник (19 декември), след среща с върховния главнокомандващ на НАТО за Европа, американският генерал Джеймс Джоунс, Медиу каза, че правителството му е приело план за реформи с тази цел. Джоунс отново подчерта, че НАТО ще помогне на страните кандидатки да изпълнят необходимите стандарти, но отказа да обсъжда конкретни дати. Той се срещна също с президента Алфред Мойсиу и с премиера Сали Бериша. (Албейниън нюз - 20/12/05; АФП, Уеб-сайт на албанския президент - 19/12/05)
