Албания и САЩ се ангажират за укрепване на сътрудничеството
14/01/2004
 
ТИРАНА, Албания -- Външният министър Кастриот Ислами се срещна с американския посланик в Тирана Джеймз Джефри във вторник (13 януари) и обсъди с него двустранните отношения. Събеседниците са изразили ангажимента на двете държави за разширяване на сътрудничеството, особено в сферата на икономиката и инвестициите. Джефри е дал висока оценка за приноса на Тирана за стабилността и сигурността в региона.
Други новини: във вторник Мисията на ОССЕ в Албания е публикувала изявление, в което се препотвърждава подкрепата на организацията за борбата срещу организираната престъпност. Мисията на ОССЕ изрази и съболезнованията си на семействата на нелегалните мигранти, които починаха миналата седмица по време на буря в Йонийско море. Вследствие от инцидента вътрешният министър Игли Тоска нареди да се извърши реорганизация в полицейските управления във Вльора и Дерми. (АТА, прес-съобщение на ОССЕ, АФП - 13/01/04)
