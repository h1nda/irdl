САЩ призоваха България да спре използването на въоръжение от съветската епоха
					25/11/2009
					 
						СОФИЯ, България -- Във вторник (24 ноември) Сюзън Сатън, шарже д'афер на САЩ в България, призова страната да спре използването на въоръжение от съветската епоха. В слово по време на Международната бизнес конференция за отбрана и сигурност в София, организирана от Атлантическия клуб в България и Информационния център на НАТО, Сатън каза, че "в тези трудни икономически времена всички съюзници са изправени пред трудни бюджетни решения. Но ние не трябва да забравяме и нашите задължения към Алианса и неговите основни мисии. За всички съюзници от НАТО ключови императиви са възможностите за развръщане и оперативната съвместимост. Един от начините за освобождаване на ресурси за тези важни задачи е да се орежат остарелите наследени системи, които са или неефективни, или неподходящи за многостранни операции." (ТВ Европа, Булфакс, Синхуа - 24/11/09)
