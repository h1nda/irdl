Наводненията в Албания отрязаха главния път за Шкодра
					08/01/2010
					 
						ТИРАНА, Албания -- Наводненията заляха главния път към най-големия северен град Шкодра в четвъртък (7 януари), след като нивото на водата в делтата на река Дрин се покачи. Правителствен кризисен комитет обяви, че 8 680 хектара земя в района са под вода, а над 2 000 жилища са наводнени. Близо 600 жители са евакуирани от района, а други 3 000 очакват помощ. Властите са настоявали те да напуснат района преди дни поради непрекъснатите поройни дъждове. Премиерът Сали Бериша призова кризисния комитет да създаде фонд за подпомагане на пострадалите от наводненията и каза, че сам ще вложи пълната си заплата в него. Опозиционните партии настояват за незабавно разследване за откриване на виновниците за ставащата все по-драстична ситуация. (Лаймифундит, Топ Чанъл, Алсат, Клан, ТВШ, Топ Нюз - 07/01/10)
