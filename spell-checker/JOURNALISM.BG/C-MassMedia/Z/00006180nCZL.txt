Хърватският външен министър на посещение в БиХ
05/03/2003
 
САРАЕВО, Босна и Херцеговина (БиХ) -- В сряда (5 март) приключва двудневното посещение на хърватския външен министър Тонино Пицула в съседна БиХ. Очаква се той и неговият колега Младен Иванич да подпишат двустранно споразумение, което урежда граничния трафик между двете страни, както и анекси към споразумението за откриване на ГКПП в Доляни-Меткович, Неум I-Клек и Неум II-Затон Мали. Пицула планира също да се срещне с членове на президентството и Съвета на министрите. Във вторник той се срещна с върховния представител на международната общност в БиХ Пади Ашдаун, с когото обсъди ролята на Хърватска в изпълнението на мирното споразумение за БиХ. (Източници на СВП - 05/03/03; Онаса, НТВ Хаят, ХИНА - 04/03/03)
