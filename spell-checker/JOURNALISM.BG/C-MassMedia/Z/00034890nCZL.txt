Трибуналът в Хага осъди седем босненски сърби за Сребреница 
					10/06/2010
					 
						ХАГА, Холандия -- В четвъртък (10 юни), приключвайки най-големия си съдебен процес до момента, Трибуналът на ООН за военни престъпления осъди седем босненски сърби, обвинени в геноцид или престъпления срещу човечеството във връзка с клането през 1995 г. в Сребреница. Трибуналът призна за виновни подсъдимите Вуядин Попович и Любиша Беара по обвиненията в геноцид в босненския анклав и ги осъди на доживотен затвор. Друг офицер, Драго Николич, получи присъда от 35 години за подпомагане и подстрекателство към геноцид. Четвърти подсъдим, Любомир Боровчанин, беше оправдан по обвиненията в геноцид, но беше осъден за престъпления срещу човечеството и получи 17 години затвор. Подсъдимите Радивое Милетич и Милан Гверо получиха съответно 19 и пет години за престъпления срещу човечеството и военни престъпления. Седмият подсъдим, Винко Пандуревич, беше осъден на 13 години за военни престъпления, но беше оправдан по обвиненията в геноцид. Всичките седем осъдени са били високопоставени военни или полицейски офицери по времето на клането, извършено над цивилните мюсюлмани. (Бета, Танюг, Б92, Би Би Си, АФП - 10/06/10)
