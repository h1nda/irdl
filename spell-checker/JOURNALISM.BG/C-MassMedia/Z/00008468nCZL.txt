Сръбски и косовски лидери се срещат през октомври
25/09/2003
 
ПРИЩИНА, Косово, Сърбия-Черна гора -- Говорител на ЮНМИК обяви в сряда (24 септември), че Сърбия и Косово ще започнат преки разговори до средата на месец октомври. Хари Холкери, ръководител на мисията на ООН в областта, се срещна във вторник в Ню Йорк с представители на Контактната група - Великобритания, Франция, Германия, Италия, Русия, Съединените щати и ЕС. Членове на групата одобриха започването на преговорите във Виена. Разговорите ще се съсредоточат върху технически въпроси, като транспорт, енергия, изчезнали лица и завръщането на бежанци. Контактната група предупреди, че всякакви опити за обсъждане на окончателния статут на Косово биха били неприемливи. (АФП, Б92, Танюг, Би Би Си, Бета, ФоНет - 24/09/03)
