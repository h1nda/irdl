Държавните служители в Румъния обявиха обща стачка
					05/10/2009
					 
						БУКУРЕЩ, Румъния -- В понеделник (5 октомври) се очаква близо 800 000 държавни служители да се включат в обща стачка в знак на протест срещу планираните съкращения в публичния сектор, както и срещу т.нар. единна система на заплащане, която на практика ще замрази възнагражденията в сектора за неопределен период от време. Според профсъюзния лидер Василе Марика протестът в понеделник ще бъде най-големия в новата история на страната. Той обеща, че стачката ще продължи, докато условията на служителите не бъдат изпълнени. Полицейските служители носят бели ленти върху ръкавите на униформите си, тъй като по закон не могат да напускат работното си място. Синдикатите, участващи в стачката, представляват повече от половината от 1,4 млн. държавни служители в Румъния. (Котидианул, Журналул Национал, Гъндул, Евениментул Зилеи, Зиуа - 05/10/09)
