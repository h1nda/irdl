ЕС дава на Белград още време за арестуването и предаването на Младич
					02/04/2006
					 
						БРЮКСЕЛ, Белгия -- ЕС е дал на сръбските власти още време за арестуването и предаването на Ратко Младич на трибунала на ООН, удължавайки крайния срок от 5 април (сряда) до края на месеца. На пресконференция в петък след срещата си с главния прокурор на ООН Карла дел Понте в Брюксел, еврокомисарят по разширяването Оли Рен заяви, че е постигнат напредък в сътрудничеството на Белград с трибунала. Той също изказа предположението, че "е твърде възможно да бъдат постигнати конкретни резултати през следващите седмици" и подчерта, че сръбският премиер Войслав Кощуница е поел пред него "твърдото задължение", че Младич, ще бъде предаден на правосъдието. 
						Брюксел заплашваше, че ще отложи следващия кръг от преговорите по Споразумението за стабилизация и асоцииране със Сърбия-Черна гора, който трябва да започне в сряда, заради случая "Младич". Решението от петък означава, че преговорите ще продължат според предварителния план. (Бета - 02/04/06; Данас, РТС - 01/03/06; Би Би Си, AФП, AП, AФП, Ройтерс - 31/03/06)
