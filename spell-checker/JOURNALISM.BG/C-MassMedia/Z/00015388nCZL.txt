Очаква се Турция да разшири митническия си договор, за да включи в него и Кипър
					26/07/2005
					 
						БРЮКСЕЛ, Белгия -- Очаква се в сряда (27 юли) Турция официално да разшири митническия си договор с ЕС, за да включи в него и Кипър, гласят съобщения в пресата, които цитират дипломатически източници от ЕС. Посланиците в ЕС ще приподпишат документа още същия ден. Турското външно министерство не е потвърдило съобщенията. Подписването на договора е последното условие, което Анкара трябва да изпълни, за да може да започне присъединителни преговори с ЕС на 3 октомври. Според Ройтерс Турция ще направи изявление, че митническият договор не означава официално признаване на Кипър. 
						Също в сряда турският премиер Реджеп Тайип Ердоган ще се срещне в Лондон с британския си колега Тони Блеър. Очаква се кипърският въпрос да бъде една от основните теми на срещата. В момента Великобритания председателства ЕС. (EU Observer, НТВ - 26/07/05; Ройтерс - 25/07/05)
