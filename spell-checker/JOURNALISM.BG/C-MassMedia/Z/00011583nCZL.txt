Охранителен дирижабъл направи първия си полет над Атина
25/07/2004
 
АТИНА, Гърция -- Дирижабъл, оборудван с най-съвременна техника и нает с цел засилване на сигурността на Олимпиадата, направи първия си полет в петък (23 юли) след няколко отлагания поради лошо време. 61-метровия въздушен кораб е снабден с камери с висока разредителна способност и детектори за химическо замърсяване. Дирижабълът ще патрулира на височина 1200 м над гръцката столица по 16 часа на ден по време на игрите. Първият пробен двучасов полет бе определен като успешен. В същия ден олимпийският огън пристигна във втория най-голям град в Гърция Солун. Той ще бъде донесен на Олимпийския стадион на 13 август за церемонията по откриването.
В други новини, трима полицаи бяха сериозно ранени в петък, след като бяха нападнати от около 50 младежи по време на концерт в централна Атина. Нападателите са откраднали документите за самоличност на полицаите и пистолет. (MПA - 25/07/04; MПA, Катимерини - 24/07/04; AФП - 23/07/04)
