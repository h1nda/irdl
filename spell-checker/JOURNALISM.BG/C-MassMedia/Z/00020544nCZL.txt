Турската полиция разби престъпна група за трафик на наркотици 
					07/11/2006
					 
						ХАКАРИ, Турция -- Полицията в югоизточната провинция Хакари разби престъпна група, която е внасяла контрабандно наркотици от Иран в Турция, съобщиха местните власти в понеделник (6 ноември). Полицията е конфискувала над 100 кг хероин, скрити в 119 пакета в камион, както и оръжие. Арестувани са осем души. 
						Междувременно в Хърватия местната полиция и митническите власти в окръг Осиек-Бараня съобщиха в понеделник, че са разбили престъпна група за контрабанда на цигари. Митническите служители в Осиек са заловили над 8 000 кутии цигари, които били открити в няколко камиона, собственост на сръбска фирма. Смята се, че стоката е била пренасяна за пазарите в ЕС. (Сабах, Дарик - 07/11/06; РТРС, ПБС БиХ, ХРТ - 06/11/06)
