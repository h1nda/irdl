Румъния и Гърция отдават почит на жертвите на терористичните нападения в Мадрид
15/03/2004
 
БУКУРЕЩ, Румъния -- Правителството обяви в неделя (14 март) национален траур в памет на жертвите на терористичните нападения в Мадрид. Най-малко деветима румънци бяха убити при атентатите срещу влаковете в четвъртък. Около двадесетина са още в болница. Румъния се присъедини към всички останали държави-членки на ЕС, почитайки загиналите 200 души с триминутно мълчание в понеделник.
Гърция също така ще почете жертвите с мигове на мълчание. Правителството излезе с официално изявление, в което нападенията се осъждат по "най-недвусмислен начин". (Ромпрес - 15/03/04; АНА, МПА - 14/03/04; Ромпрес - 13/03/04)
