Властите в Гърция забраниха на бивш министър да напуска страната
					28/05/2010
					 
						АТИНА, Гърция -- Върховният съд в страната наложи в четвъртък (27 май) забрана за излизане зад граница на бившия министър на транспорта Анастасиос Мантелис, който е признал, че е получавал подкупи от чужда компания. В хода на разследването за корупция Мантелис е заявил пред парламентарна комисия, че е получил равностойността на 100 000 евро през 1998 г. от гръцкия клон на германския електронен и инженерен гигант "Сименс" под формата на "дарение за кампания". Мантелис бе обвинен и в пране на пари. Премиерът Георгиос Папандреу обеща енергични мерки срещу корупцията в Гърция. (EРT, AНA, Екатимерини - 27/05/10)
