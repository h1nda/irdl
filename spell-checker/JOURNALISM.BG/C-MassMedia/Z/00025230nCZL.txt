Хърватия и Словения продължават битката във връзка със ЗЕРЗ
					23/01/2008
					 
						ЗАГРЕБ, Хърватия -- Едноседмичният срок, който Словения даде на Хърватия да отмени въвеждането на своята защитена екологична риболовна зона (ЗЕРЗ) в Адриатика изтече във вторник (22 януари) без резултат. Хърватският министър-председател Иво Санадер каза, че никой не трябва да поставя ултиматуми и призова "всички фактори" в спора, и по-специално Словения, да се държат като европейци. Той отново повтори, че Хърватия е започнала обсъждане на въпроса за ЗЕРЗ съвместно с Европейската комисия, Италия и Словения. В отговор министър-председателят на Словения Янез Янша каза, че не са се провели никакви обсъждания, тъй като Хърватия не е предложила нищо, което да удовлетворява Словения, Италия и Европейската комисия. (Вечер - 23/01/08; ХРТ - 22/01/08)
