Албанец беше убит в доминираната от сърбите Северна Митровица 
					08/09/2010
					 
						ПРИЩИНА, Косово -- Полицията съобщи, че един албанец е бил убит в доминираната от сърбите Северна Митровица късно вечерта във вторник (7 септември). Жертвата, Хакиф Мехмети, е бил застрелян близо до дома си в квартал „Миньорски хълм”, където е концентрирано албанското население. Според местни съобщения Мехмети е работел като телевизионен оператор в медия. Говорителят на полицията Бесим Хоти каза, че се издирва лека кола без регистрационни номера, която е била забелязана на местопроизшествието, и посочи, че е твърде рано да бъдат коментирани възможните мотиви. (Гласът на Америка, Balkan Web, Телеграфи - 08/09/10)
