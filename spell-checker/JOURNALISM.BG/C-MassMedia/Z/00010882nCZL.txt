Гърция ще обяви план за сигурност за Олимпиадата
23/05/2004
 
Албанският министър на външните работи Кастриот Ислами говори пред журналисти на пресконференция в Тирана в събота. Ислами отрече съобщенията, че албанско-гръцката граница щяла да бъде затворена по време на олимпийските игри в Гърция през август поради съображения за сигурност. [AФП]
АТИНА, Гърция -- Гръцкото правителство планира да обяви своя всеобхватен план за сигурност за летните олимпийски игри на международна пресконференция в понеделник (24 май), съобщи министърът на обществения ред Юргос Вулгаракис. В тридневната среща на ръководителите на службите за сигурност и полициите в 25-те страни-членки на ЕС, САЩ, Израел и Австралия ще се включат представители на сигурността на 202 национални олимпийски комитети. Те също така ще инспектират мерките за сигурност в три обекта - главния стадион, олимпийското село и мястото на състезанията по стрелба с лък. (AП, AФП - 22/05/04)
