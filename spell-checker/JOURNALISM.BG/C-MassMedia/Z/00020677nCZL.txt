Отбелязана бе 15-тата годишнина от клането във Вуковар 
					19/11/2006
					 
						ВУКОВАР, Хърватия -- Повече от 25 000 души се събраха във Вуковар в събота (18 ноември), за да отбележат 15-тата годишнина от завземането на града от югославската армия от сръбските бунтовнически сили през 1991 г. Повече от 1000 души загинаха по време на и след тримесечната обсада, а 22 000 несърби бяха прогонени от района след завземането на града.
						В събота също бе отбелязана и годишнината от убийството на около 200 военнопленници, закарани от югославските и сръбски сили до една ферма в покрайнините на града и екзекутирани там. Трима бивши командири от югославската армия в момента очакват да бъдат съдени в Хага във връзка с жестокостите във Вуковар, а 14 членове на паравоенни групировки са получили в Сърбия присъди до 20 години затвор. (Вечерни лист, ХРТ - 19/11/06; Би Би Си, AФП, Хина - 18/11/06)
