Пет души бяха арестувани заради запалителните бомби, хвърлени срещу посолство в Белград
					06/09/2009
					 
						БЕЛГРАД, Сърбия -- Пет души бяха арестувани по подозрения в участие в атентата със запалителни бомби, хвърлени срещу гръцкото посолство в Белград в края на миналия месец, съобщи полицията в петък (4 септември). Заподозрените, четирима мъже и една жена, са били разпитани за инцидента, в който две запалителни бомби предизвикаха дребни щети на сградата. Група, наречена "Църни Илия" пое отговорност малко след атентата, заявявайки, че действията й са от името на нейните "приятели в Гърция и навсякъде по света". Групата поиска освобождаването на гръцки гражданин, който бе арестуван по време на миналогодишните вълнения в Атина, предизвикани от убийството на 15-годишно момче от полицай. (Б92 - 05/09/09; AФП - 04/09/09)
