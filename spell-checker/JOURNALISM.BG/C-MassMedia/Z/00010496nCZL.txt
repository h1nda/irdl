Сръбският премиер Кощуница очаква пълен федерален кабинет до петък
16/04/2004
 
БЕЛГРАД, Сърбия и Черна гора -- Сръбският премиер Воислав Кощуница изрази в четвъртък (15 април) надежда, че новото федерално правителство ще бъде одобрено от федералния парламент в петък. Очаква се законодателният орган да гласува за кабинета, след като републиканските правителства на Сърбия и Черна гора постигнат общо споразумение за разпределението на местата в кабинета. Борис Тадич, лидерът на Демократическата партия, напусна поста на федерален министър на отбраната, а Горан Свиланович подаде оставка като федерален външен министър. Лидерът на Сръбското движение за обновление Вук Драшкович бе номиниран за последния пост. Президентът на Сърбия и Черна гора Светозар Марович междувременно предложи Първослав Давинич за нов министър на отбраната. (Танюг, Б92 - 15/04/04)
