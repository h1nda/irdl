Осем души бяха арестувани във връзка с дерайлирането на хърватски влак
					28/07/2009
					 
						ЗАГРЕБ, Хърватия -- Полицията е арестувала осем души във връзка с железопътната катастрофа миналата седмица край град Сплит, съобщиха местните медии в понеделник (27 юли). В дерайлиралия влак загинаха шестима души, а най-малко 50 бяха ранени. Сред задържаните са Иван Медак, отговарящ за екологията и безопасността в държавната железопътна компания, и двама души, които са доставили напръсканите върху релсите противопожарни химични вещества, които е възможно да са предизвикали катастрофата. Страната обяви в понеделник ден на траур в памет на жертвите. Министърът на морето, туризма, транспорта и развитието Божидар Калмета обеща, че отговорните за трагедията лица ще бъдат наказани. (ХРТ, Ютарни Лист, Вечерни Лист, РТС, Ройтерс - 27/07/09)
