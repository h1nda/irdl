Министър Ляич от Сърбия и Черна гора каза, че е вероятно още обвиняеми да бъдат изпратени в МНСБЮ
					07/10/2005
					 
						БЕЛГРАД, Сърбия и Черна гора -- Расим Ляич, министърът по човешките права и правата на малцинствата на Сърбия и Черна гора и председател на федералния съвет за сътрудничество с МНСБЮ, каза, че е реалистично да се очаква още обвиняеми да бъдат прехвърлени в трибунала в Хага до края на годината. В интервю, публикувано в "Дневни аваз" в петък (7 октомври), Ляич каза, че не може да уточни дали става дума за лица, които доброволно ще се предадат, или за арестувани лица. Той обаче отбеляза, че за първи път общественото мнение подкрепя екстрадирането на Ратко Младич. (Дневни аваз - 7/10/05)
