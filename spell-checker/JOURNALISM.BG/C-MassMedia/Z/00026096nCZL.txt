Словения заплаши да наложи вето на кандидатурата на Хърватия за ЕС заради граничния им спор
					10/04/2008
					 
						ЛЮБЛЯНА, Словения -- Министър-председателят Янез Янша предупреди в сряда (9 април), че неговата страна може да наложи вето на кандидатурата на Хърватия за ЕС, докато не бъде започнат позитивен диалог между двете страни по граничния им спор. "Ако спорът за границите не бъде решен или пък процесът на търсене на решение поне не се доближи до реалистична перспектива за постигане на добър компромис, в Словения всичко е възможно", каза той. В сряда хърватският министър-председател Иво Санадер не отдаде голямо значение на изявлението, като отбеляза, че това може да е само демонстрация преди предстоящите избори в Словения. (МИА, СТА - 09/04/08)
