Албания и Косово ще реконструират електропровода Тирана-Прищина
14/04/2003
 
ТИРАНА, Албания -- Министърът на икономиката Виктор Дода и неговият колега от Косово Али Якупи се срещнаха в петък (11 април), за да обсъдят реконструкцията на електропровода, свързващ Тирана и Прищина. Съветници на министрите съобщиха, че двамата са обсъдили и двустранното сътрудничество, по-специално в енергийния сектор. Производството на електричество в Албания се базира главно на водни електроцентрали, докато Косово разчита на термични електроцентрали. По тази причина двете страни могат да покриват взаимно дефицитите си в периодите на намалено производство. (Албаниън Дейли Нюз - 14/04/03; АТА - 11/04/03)
