Косово арестува заподозрян в тероризъм, издирван от САЩ
					17/06/2010
					 
						ПРИЩИНА, Косово -- В четвъртък (17 юни) подразделението за борба с тероризма към косовската полиция арестува косовски албанец, издирван от Съединените щати по обвинения в тероризъм, съобщи ЮЛЕКС. Арестът в разделения град Митровица е извършен след искане за екстрадиция, отправено от САЩ. Полицията е претърсила и къща като част от операцията. Прокурорът на окръг Северна Каролина в САЩ е обвинил мъжа в предоставяне на подкрепа на терористи и заговор за убийство, отвличане и повреждане на имущество в чужда държава. До момента не се съобщава името на арестувания. (РТС, ДПА, Телеграфи - 17/06/10)
