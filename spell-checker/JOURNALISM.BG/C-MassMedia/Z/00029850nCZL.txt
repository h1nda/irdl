Албанската опозиция приветства членството в НАТО и призова за отговорност
					06/04/2009
					 
						ТИРАНА, Албания -- Лидерите на опозиционните партии заявиха в неделя (5 април), че присъединяването на страната към НАТО е постижение за всички албанци, които са направили необходимото да заслужат членството. Лидерът на опозиционното Социално движение за интеграция Илир Мета каза, че членството в НАТО изисква от правителството и всички негови представители да покажат по-голяма отговорност и отчетност. Той призова също правителството да реши оставащите проблеми в процеса на издаване на новите електронни лични карти, така че имащите право да гласуват да могат да пуснат своите бюлетини на парламентарните избори на 28 юни. (Шекули, Balkan Web, Ора Нюз - 05/04/09)
