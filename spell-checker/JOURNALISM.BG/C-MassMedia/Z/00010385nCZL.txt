Турция предупреждава, че може да настоява за признаване на Северен Кипър
06/04/2004
 
Германският военен министър Петер Щрук (вдясно), ескортиран от германският генерал-лейтенант Холгер Камерхоф (в средата), командващ силите на КФОР, след пристигането му в Прищина в понеделник. Според Щрук германските части ще останат в рамките на КФОР, докато това е необходимо. [АФП]
АНКАРА, Турция -- Външният министър Абдулах Гюл предупреди в понеделник (5 април), че страната му може да поиска международното признаване на самопровъзгласилата се Турска кипърска република, ако планът на ООН се одобри от кипърските турци, но се отхвърли от кипърските гърци. По време на заседание в понеделник Съветът за национална сигурност на Турция приветства някои елементи от плана на ООН, но заяви категорично, че трябва да се направят определени промени. Лидерът на кипърските турци Рауф Денкташ продължава да лобира срещу плана, заявявайки, че той ще донесе само краткотраен мир на острова.
Междувременно двете основни политически партии в Гърция преговаряха усилено с кипърските гърци в понеделник. Местни медии съобщават, че Атина е склонна да приеме плана на ООН. (Блумбърг, АП, АФП, Би Би Си - 05/04/04)
