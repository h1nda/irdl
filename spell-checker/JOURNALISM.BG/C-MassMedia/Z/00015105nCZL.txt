Сръбски министър казва, че е започнала акция за залавянето на Младич 
					01/07/2005
					 
						БЕЛГРАД, Сърбия и Черна гора -- Сръбският министър на правосъдието Зоран Стойкович каза в четвъртък (30 юни), че всички служби за сигурност участват в издирването на военновременния главнокомандващ на босненските сърби Ратко Младич, като добави, че правителството е твърдо решено да залови беглеца и да го екстрадира в Хага. Стойкович отрече правителството да води преговори, за да убеди Младич да се предаде, както се твърдеше в някои съобщения напоследък. Бившият министър на вътрешните работи Душан Михайлович потвърди тази седмица, че министерството му е знаело точното местонахождение на Младич до средата на 2002 г. Според Михайлович армията е закриляла Младич и всякакъв опит за арестуването му би довел до директна конфронтация между полицията и армията. (АП, Б92 - 30/06/05)
