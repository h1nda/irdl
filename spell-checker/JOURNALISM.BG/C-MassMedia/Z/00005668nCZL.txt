Съветът на Хърватските учители прекрати стачката
15/01/2003
 
ЗАГРЕБ, Хърватска -- В сряда (15 януари) Съветът на хърватските учители прекрати стачката в началните училища. Протестите започнаха в понеделник с намерение да продължат до петък. Съветът обясни преждевременното прекратяване с оказания натиск от страна на правителството. Министерството на образованието го нарече неуспешен опит за стачка с малък процент на участие. Учителите искаха по-високи заплати, сравними с другите от държавния сектор. (Весник - 15/01/03; ХИНА, ХРТ - 14/01/03)
