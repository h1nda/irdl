Лодка с имигранти потъна, четирима са мъртви
					04/02/2007
					 
						АТИНА, Гърция -- Най-малко четирима души са се удавили, а 12 са изчезнали, когато лодка, превозваща нелегални имигранти, се е преобърнала близо до гръцкия остров Самос в събота (3 февруари). Трима души са успели да доплуват до брега и да алармират властите. Спасителите са намерили четири тела. Двама души се удавиха, а петима изчезнаха в подобен инцидент близо до Самос преди две седмици. Властите не разкриват националностите на последните жертви, но местните медии съобщават, че те са от страни в Близкия изток. (ДПА - 03/02/07)
