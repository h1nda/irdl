Според представител на ООН подкрепата на Косово от Съвета за сигурност е от изключително важно значение
14/09/2003
 
НЮ ЙОРК, САЩ -- По-нататъшната подкрепа на Косово от Съвета за сигурност на ООН е от изключително важно значение за поддържане на върховенството на закона там, заяви Хеди Аннаби, зам.-генерален секретар на ООН, отговарящ за операциите по поддържане на мира. В реч пред Съвета в петък (12 септември) той изрази тревога във връзка със засиленото напрежение в провинцията, в това число неотдавнашните нападения срещу косовски сърби и органите на реда към ЮНМИК. В Белград сръбският вицепремиер и координатор за Косово Небойша Чович определи изявлението като окуражаващо. Той потвърди, че Белград е готов за диалог с Прищина. (Б92 - 14/09/03; Танюг - 13/09/03; Уебсайт на ООН - 12/09/03)
