Турският държавен министър Бабаджан участва в министерска конференция на ЕС за регионално финансиране
21/10/2003
 
РИМ, Италия -- Турският държавен министър Али Бабаджан участва в неформална среща на министри от ЕС за политиката на регионалното сближаване в понеделник (20 октомври). Министрите са обсъдили финансирането по линия на ЕС за бъдещи членки и кандидатки за членство. Бабаджан е изразил оптимизъм относно перспективите за значително финансиране от ЕС за Турция в краткосрочен и средносрочен план, като се има предвид бързият темп на нарастване на европейските инвестиции в държавите, които се стремят към членство в Съюза. Той е уверил останалите делегати, че Турция бързо реформира своето законодателство, за да позволи адекватното оползотворяване на фондовете на ЕС, когато те започнат да постъпват. Финансирането на Турция по линия на ЕС за период 2003-2005 година се равнява на 1 млрд. щ.д. Първият транш бе получен миналата седмица. (Анадолска агенция, НТВ - 20/10/03)
