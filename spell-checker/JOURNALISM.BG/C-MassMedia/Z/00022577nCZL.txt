Брюксел все още обмисля българското искане за помощ в разследването на корупционния скандал
					16/05/2007
					 
						БРЮКСЕЛ, Белгия -- Брюксел все още преценява искането на България за експертна помощ и мониторинг от ЕС на провежданото разследване за корупция. Еврокомисарят по правосъдието Франко Фратини се срещна с министъра на вътрешните работи Румен Петков и с главния прокурор Борис Велчев късно в понеделник (14 май) в белгийската столица. Фратини намекна обаче, че случаят, в който са въвлечени висши членове на правителството и следствието, ще бъде проверка за юридическата независимост на страната и нейните възможности в тази насока. Корупционният скандал вече доведе до освобождаването от длъжност на двама заместник-министри и временното отстраняване на заместник министър-председателя Румен Овчаров. (Дневник, Сега - 16/05/07; Медиапул, Дарик - 15/05/07)
