Тадич се срещна със семействата на жертвите на операция „Буря” 
					04/08/2010
					 
						БЕЛГРАД, Сърбия -- Във вторник (3 август) президентът Борис Тадич се срещна с представители на асоциациите на семействата на хората, убити или изчезнали в Хърватия. Срещата беше проведена в навечерието на 15-ата годишнина от операция „Буря”. Тадич каза, че това престъпление не трябва да бъде забравено, но добави, че Сърбия и Хърватия трябва да се обърнат към бъдещето и да се опитат да решат проблемите на завърналите се бежанци. Хърватската военна офанзива, която започна на 4 август 1995 г., завърши с унищожаването на самопровъзгласилата се "Република Сръбска Краина" и отбеляза края на конфликта в Хърватия от 1991-1995 г. Около 200 000 сръбски цивилни граждани, живеещи в Хърватия, избягаха в Сърбия. (Танюг, ФоНет, Данас, tportal.hr - 03/08/10)
