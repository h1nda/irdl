Македонците ще влизат в България с безплатни визи през следващата година
					05/11/2006
					 
						СОФИЯ, България -- Външният министър Ивайло Калфин и неговият македонски колега Антонио Милошоски подписаха споразумение в София в петък (3 ноември), според което македонците ще влизат в България с безплатни визи през следващата година. Те се договориха България да въведе визи за македонски граждани според задълженията си на страна-членка на ЕС от 1 януари, които обаче ще бъдат безплатни. Калфин също подчерта, че България ще продължи да лобира за интеграцията на Македония в НАТО и в ЕС. колкото до многократния отказ ан България за регистрира промакедонската организация ОМО-Илинден като политическа партия, Калфин отбеляза, че България е била глобена веднъж от Европейския съд за човешки права във връзка с този случай и вече е платила глобата. Решението на съда, подчерта той, не задължава България да регистрира ОМО-Илинден. 
						В събота българският президент Георги Първанов посети македонското село Ново Село, за да присъства на церемонията по откриването на възстановеното българско военно гробище на загинали в балканските конфликти и в Първата световна война. Наскоро Македония разреши финансираното от София възстановяване на гробището, което България се стреми да постигне от години. (Дарик - 05/11/06; Монитор, Макфакс, Утрински Весник - 04/11/06; A1 ТВ - 03/11/06)
