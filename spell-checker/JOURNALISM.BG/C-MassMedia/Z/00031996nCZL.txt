Сърбия е доволна от доклада на ЕК
					15/10/2009
					 
						БЕЛГРАД, Сърбия -- Представители на правителството приветстваха в сряда (14 октомври) годишния доклад на Европейската комисия (ЕК) за напредъка във връзка с евентуална европейска интеграция. Министър-председателят Мирко Цветкович и заместник министър-председателят Божидар Джелич го определиха като много положителен, както стори и външният министър Вук Йеремич, който призна, че остава още много работа, за да стане страната членка на ЕС.
						Други новини от сряда -- Полицията арестува осем души, заподозрени в убийство, грабеж и контрабанда на оръжие и наркотици. Съвместната операция беше проведена в Белград, Шабац и Сремска Митровица след едногодишно разследване. Организираната престъпна група изглежда е действала в Сърбия и в съседните страни.
						Междувременно в четвъртък американският специален пратеник по въпросите на военните престъпления Стивън Рап започна двудневна визита в Белград. Той ще обсъди нивото на сътрудничество на Сърбия с Трибунала в Хага. (РТС, ФоНет, Б92, Танюг, Бета, Меджународни Радио Сърбия - 14/10/09)
