Престъпници повториха бягство с хеликоптер от гръцки затвор
					23/02/2009
					 
						АТИНА, Гърция -- Двама от най-известните престъпници в страната избягаха в неделя (22 февруари) от най-строго охранявания затвор в Атина, „Коридалос”. Това бе второто им подобно дръзко бягство за три години. Василис Палеокостас и албанският му съучастник Алкет Ризаи успяха да избягат само дни преди началото на съдебния процес за първото им бягство през 2006 г. Двамата се качили на хеликоптер с помощта на въжена стъла, която им била хвърлена в двора на затвора. Пазачите стреляли по хеликоптера, но не успели да предотвратят бягството. Полицията е намерила машината, изоставена край главен път в северното предградие на Атина "Капандрити". Пилотът бил вързан и с качулка на главата. Той казал на полицията, че двойка наела хеликоптера за пътешествие от гр. Итея, Централна Гърция, до Атина. След бягството от затвора неколцина високопоставени представители от министерството на правосъдието и управата на затвора подадоха оставка, включително директорът на „Коридалос” Леонидас Карабекиос и инспекторът от системата на затворите Апостолос Економу. (In.news, Катимерини, Вима, Елефтеротипия, Та неа, Експрес, Етнос, Елефтрос Типос - 23/02/09; AНA-MПA, Антена, СКАИ, НЕТ, Зугла, АП, АФП, Ройтерс, Би Би Си, ЮПИ - 22/02/09)
