Бившият хърватски сръбски лидер Мартич бе осъден на 35 години затвор
					12/06/2007
					 
						ХАГА, Холандия -- Във вторник (12 юни) Трибуналът на ООН за военни престъпления осъди бившия хърватски сръбски лидер Милан Мартич на 35 години затвор за убийство, изтезаване и преследване на граждани от несръбски произход в Хърватия. Бившият президент на отцепилия се анклав Сръбска Краина бе признат за виновен в издаването на заповед за двудневен безогледен артилерийски обстрел на Загреб с касетъчни снаряди през май 1995 г., причинил смъртта на седем души и раняването на стотици други. Мартич обаче бе оправдан по обвинението в изтребване на населението. (РТРС, АП, Ройтерс - 12/06/07)
