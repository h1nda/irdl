Хърватия ще бъде домакин на срещата на Адриатическата харта през март
08/04/2004
 
ЗАГРЕБ, Хърватия -- Правителството ще бъде домакин на тристранна среща на страните по Адриатическата харта през м. май, заяви Невен Юрица, председател на парламентарната комисия по външните работи. Страните по документа са Албания, Македония и Хърватия, със Съединените щати като партньор. Скопие бе домакин на първата среща миналата година.
Други новини: Представители на външните министерства на Хърватия, Италия и Словения се срещнаха в хърватския град Пула в сряда (7 април) за обсъждане на тристранното сътрудничество за опазване на околната среда и устойчиви рибни стопанства. Те също така разгледаха въпроса за икономическото управление на морските ресурси.
Също в сряда вътрешното министерство обяви плановете си за прилагане на проекта за реформи в полицията с помощта на ОССЕ. Целта е привеждане на управлението на полицейските сили в съответствие с европейските стандарти. (ХИНA - 07/04/04)
