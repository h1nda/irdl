Заподозрян за участие в бомбените атентати във влаковете в Мадрид бе арестуван в Сърбия 
					18/08/2005
					 
						БЕЛГРАД, Сърбия и Черна гора -- В сряда (17 август) сръбското министерство на вътрешните работи потвърди, че в Белград е арестувано лице, издирвано по силата на международна заповед за арест за предполагаемо участие в бомбениte атентати във влакoвете в Мадрид през март 2004 г. Роденият в Мароко Абделмаджид Бушар, на 22 г., избягал от апартамента си в покрайнините на Мадрид три седмици след атентатите, след като разбрал, че полицията е по следите му. За Бушар е била издадена международна заповед за арест, но той останал в неизвестност до неотдавнашното му арестуване в Белград за нарушаване на сръбските имиграционни разпоредби, се казва в съобщение на вътрешното министерство. Бушар е имал фалшиви иракски документи на името на Мидхат Салах и е отказал да сътрудничи на сръбските власти. Те са изпратили отпечатъци от пръстите му в международната полицейска агенция "Интерпол". Благодарение на това испанската полиция е успяла да установи истинската му самоличност. (Политика, РТС - 18/08/05; Си Ен Ен, Бета, Танюг- 17/08/05)
