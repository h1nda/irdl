Папандреу започна предизборната си кампания
18/01/2004
 
АТИНА, Гърция -- Георгиос Папандреу, новият лидер на ПАСОК, започна предизборната си кампания в събота (17 януари) с призив към Турция за подписване на споразумение за взаимни съкращения на военните разходи. В реч в Александруполис, той обеща да започне работа по изпълнение на предложението веднага след изборите, като заяви, че освободените средства ще бъдат използвани за образованието, здравеопазването и за насърчаване на трудовата заетост.
В други новини, гръцката полиция залови 33 кг кокаин и арестува четирима мъже в съвместна операция с белгийските органи на реда. Задържаните - двама белгийци, един холандец и един италианец - са заподозрени, че са членове на организация, внасяща наркотици от Гърция в Западна Европа. (AФП, MПA - 17/01/04)
