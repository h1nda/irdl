Тройката ще представи конкретни предложения за статута на Косово
					13/11/2007
					 
						БРЮКСЕЛ, Белгия -- Тройката от международни посредници в преговорите между Белград и Прищина за бъдещето на Косово ще направи конкретни предложения във връзка с окончателния статут на срещата на екипите следващата седмица в Брюксел. Говорителката на върховния представител на ЕС за външната политика Хавиер Солана, Кристина Галах, каза в понеделник (12 ноември), че тримата специални пратеници на САЩ, ЕС и Русия ще предложат нови идеи за преодоляване на безизходицата. Тя каза още, че международната тройка е преминала от своята "посредническа" роля към "по-активен подход". Според някои местни медии тройката смята сценария с двете Германии от 1972 г. за възможен модел. Преговорите между Белград и Прищина трябва да приключат на 10 декември. 
						Въпросът за статута на Косово бе основната точка в дискусиите по време на срещата в понеделник между руския специален пратеник Александър Боцан-Харченко и гръцкия външен министър Дора Бакоянис. Тя отново подчерта, че Атина би подкрепила решение, което гарантира регионалната стабилност и отговаря на европейските принципи. (РСЕ, Телеграфи, РТК, Танюг, Ройтерс, Скай Рейдио, Макфакс, АНА-МПА - 12/11/07)
