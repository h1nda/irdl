Турция беше призована да защитава свободата на медиите 
					15/09/2010
					 
						ВИЕНА, Австрия -- Във вторник (14 септември) ОССЕ призова Турция да освободи всички журналисти, излежаващи присъди в нейни затвори, и да наложи промени в своите закони за медиите, като се има предвид нарастващият брой на съдебните дела, свързани с медиите. „Понастоящем има над 40 журналисти в затвора и срещу стотици други се водят съдебни дела с възможност за произнасяне на ефективни присъди затвор, ако бъдат признати за виновни”, заявява представителят на ОССЕ за свободата на медиите Дуня Миятович в писмо до външния министър Ахмет Давутоглу. Въпреки че признава „заплахата за националната сигурност, която представлява тероризмът, и необходимостта от борба с него”, Миятович подчертава „правото на обществеността да бъде запозната с въпроси от обществено значение”. (Хюриет, АФП - 14/09/10)
