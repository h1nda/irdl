Министрите на отбраната на страните от "Адриатическата харта" се срещнаха с американския дипломат Негропонте
					20/02/2008
					 
						ВАШИНГТОН, Съединени щати -- Във вторник (19 февруари) министрите на отбраната на членките на "Адриатическата харта" и кандидатки за НАТО Хърватия, Македония и Албания се срещнаха във Вашингтон със заместник държавния секретар на САЩ Джон Негропонте. Албанският министър на отбраната Фатмир Медиу и неговите колеги от Хърватия и Македония, Бранко Вукелич и Лазар Еленовски, информираха Негропонте за напредъка в своите страни пет седмици преди срещата на върха на НАТО в началото на април.
						Междувременно във вторник хърватският министър-председател Иво Санадер каза, че преговорите за присъединяване на неговата страна с ЕС могат да приключат през първата половина на 2009 г. Той каза, че тази година правителството ще внесе в парламента 121 законопроекта, свързани с интеграцията в ЕС, като голяма стъпка към членството. (Javno.com, ХИНА, АФП - 19/02/08)
