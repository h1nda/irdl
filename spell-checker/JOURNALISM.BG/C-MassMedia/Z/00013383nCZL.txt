ПАСЕ прие резолюция за защита на човешките права в Косово 
					26/01/2005
					 
						СТРАСБУРГ, Франция -- Парламентарната асамблея на Съвета на Европа (ПАСЕ) прие резолюция във вторник (25 януари) относно защитата на човешките права в Косово. Документът призова към създаване на специален съд по човешките права чрез съвместните усилия на УНМИК, СЕ и КФОР, както и чрез сътрудничество с институциите на Сърбия-Черна Гора. Омбудсманът за Косово Марек Антони Новицки заяви пред Асамблеята във вторник, че макар състоянието на човешките права в Косово да се е подобрило в някои аспекти, общото ниво остава под международните стандарти. (Уеб сайт на СЕ, Бета - 25/01/05)
