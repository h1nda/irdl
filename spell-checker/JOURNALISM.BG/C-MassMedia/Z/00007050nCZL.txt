Хърватска публикува постановления за работата на службите за сигурност
23/05/2003
 
ЗАГРЕБ, Хърватска -- Правителството прие решение да оповести 13 от 27 постановления за работата на службите за сигурност, приети миналата седмица. В Държавен вестник от четвъртък (22 май) са публикувани въпросните документи в съответствие със закона за подобряване на обществения контрол върху дейността на службите за сигурност и разузнаване. Пакетът включва постановление, което регламентира използването на електронни устройства за подслушване и контрол на Интернет. В него също се определя кръгът на лицата, които няма да бъдат наблюдавани и следени, в който влизат президентът, членовете на правителството, парламента, конституционния и върховния съд и техните чуждестранни колеги при посещения. (ХИНА - 22/05/03)
