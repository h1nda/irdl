Шварц-Шилинг и Санадер се срещнаха в Мостар, за да обсъдят партньорството между БиХ и Хърватия
					12/02/2006
					 
						МОСТАР, Босна и Херцеговина (БиХ) – Върховният представител в БиХ Кристиян Шварц-Шилинг и премиерът на Хърватия Иво Санадер се срещнаха в събота (11 февруари) в Мостар, за да обсъдят взаимоотношенията между БиХ и Хърватия, положението в региона и процеса на конституционни реформи. Шварц-Шилинг заяви , че е готов да съдейства за укрепване на взаимоотношенията и потвърди, че ще използва “правомощията си от Бон” само в извънредни случаи, като тези, включващи сътрудничество с трибунала на ООН за военни престъпления или възможни заплахи за конституционния ред. Междувременно Санадер заяви, че той и Шварц-Шилинг са били единодушни, че всякакви бъдещи промени трябва да гарантират равноправието на трите общности, съставляващи БиХ, както и функционалността на институциите на БиХ. (Нови лист, Pincom.info, Хина – 12/02/06)
