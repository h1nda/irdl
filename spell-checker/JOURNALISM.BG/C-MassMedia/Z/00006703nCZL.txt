В Турция избухнаха спорове по въпроса на носенето на забрадки
24/04/2003
 
АНКАРА, Турция -- Президентът Ахмет Неждет Сезер, командирите на турската армия и членовете на опозицията в парламента се отказаха да участват в приема по случай националния празник в сряда (23 април) в знак на протест срещу носенето на мюсюлмански забрадки на обществени прояви. Светските представители в Турция настояват да се продължи забраната на носенето на забрадки при изпълнение на държавни функции и в учрежденията, в която те виждат прилагане на принципа за отделянето на църквата от държавата. Премиерът Реджеп Тайип Ердоган, външният министър Абдуллах Гюл и председателят на парламента Бюлент Аринк, чиято съпруга бе в центъра на скандала, се опитаха да уталожат напрежението, като се явиха сами на приема. Съпругите на най-малко петима членове на парламента, обаче, присъстваха, носейки забрадки. От управляващата Партия на справедливостта и развитието заявиха, че носенето на забрадки е израз на религиозната свобода. (Ройтерс, АП, АФП, Анадолска агенция, ТРТ 2, НТВ - 23/04/03)
