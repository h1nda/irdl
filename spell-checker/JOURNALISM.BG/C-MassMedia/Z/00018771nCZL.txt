Новият председател на Конгреса на местните и регионални власти към СЕ определи ЮИЕ като приоритет
					31/05/2006
					 
						СТРАСБУРГ, Франция -- Новият председател на Конгреса на местните и регионални власти към Съвета на Европа (СЕ), норвежецът Халвдан Скард, заяви във вторник (30 май), че Югоизточна Европа е сред основните приоритети на неговия двугодишен мандат. Скард говори пред репортери след единодушното му избиране за председател. Той наследява на поста Джовани Ди Стаси от Италия. 
						Във вторник председателите на парламенти от страните членки на СЕ се срещнаха в Талин, Естония, за да обсъдят начини за засилване на ролята на националните парламенти по въпроси, свързани с бъдещото разширяване на ЕС, както и с насърчаването на плуралистичните демокрации у дома и в чужбина. (Виесник - 31/05/06; Уеб сайт на СЕ, ХИНА, ХРТ - 30/05/06)
