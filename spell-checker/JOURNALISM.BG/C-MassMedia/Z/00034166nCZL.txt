Турското правителство отказа да раздели конституционните промени
					15/04/2010
					 
						АНКАРА, Турция -- В сряда (14 април) правителството на управляващата Партия на справедливостта и развитието (ПСР) отхвърли предложението на опозиционната Републиканска народна партия (РНП) да бъдат разгледани отделно три спорни промени, съдържащи се в пакета от реформи, които предстои да бъдат обсъдени от парламента. Тези три промени се отнасят до по-трудни въпроси, включително закриването на партии и промени в структурата на Конституционния съд и Върховния съвет на съдиите и прокурорите. ПСР по-рано посочи, че отделното им разглеждане би осигурило по-лесното приемане на останалите промени. 
						В сряда в интервю по частния телевизионен канал НТВ заместник министър-председателят Джемил Чичек заяви, че предложението на РНП е тактически ход, тъй като допитванията до общественото мнение сочат, че пакетът от реформи би получил подкрепата на мнозинството от гласоподавателите, ако се наложи провеждането на референдум. (Заман, Тюркие, Ватан - 15/04/10; Хюриет - 14/04/10)
