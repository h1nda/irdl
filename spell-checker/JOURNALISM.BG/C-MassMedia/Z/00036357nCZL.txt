Гръцките железници са блокирани от стачка
					14/10/2010
					 
						АТИНА, Гърция -- Железопътните служители обявиха 24-часова стачка в четвъртък (14 октомври) срещу плановете на правителството да преструктурира държавната железопътна компания "ОСЕ". Стачката съвпада с обсъждането в парламента на законопроект за потъналата в дългове "ОСЕ - мярка, която ще доведе до съкращаването на 2 300 работни места. Работниците в телекомуникационната компания "ОТЕ" и компанията за пощенски услуги "ЕЛТА" също стачкуват в четвъртък. 
						В други новини от четвъртък се съобщава, че властите са изпратили полицейски части за борба с безредиците в Акропола в опит да прекратят продължаващата блокада, организирана от служители на Министерството на културата. Те настояват за изплащане на заплати със задна дата и протестират срещу предстоящото освобождаване на 320 служители, чиито договори изтичат в края на месеца. Блокадата започна във вторник и попречи на туристите да влязат в Акропола. (AНА-MПА - 14/10/10; AФП, AП, Mега - 13/10/10)
