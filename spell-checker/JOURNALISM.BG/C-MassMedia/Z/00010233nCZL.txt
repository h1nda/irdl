Турция подкрепя мерки за укрепване на доверието в Грузия
22/03/2004
 
ТБИЛИСИ, Грузия -- Председателят на парламента Нино Бурджанадзе се срещна с председателя на турската парламентарна Комисия за адаптация към ЕС Ясер Якис в събота (20 март), за да обсъди двустранното сътрудничество и възможните мерки за укрепване на доверието по отношение на конфликтите в провинция Аджария. Според Якис Турция зачита териториалната цялост на Грузия и желае да подкрепи мерките за засилване на доверието, но няма да изпраща войски в региона. Той се срещна с президента на Грузия Михаил Саакашвили и премиера Зураб Жвания по-рано в събота и обсъди с тях начините за засилване на двустранното сътрудничество, както и за укрепване на сигурността и стабилността в региона. (Анадолска агенция, НТВ - 21/03/04)
