Турция пое ротационното председателство на Съвета за сигурност на ООН 
		02/09/2010
		 
			НЮ ЙОРК, Съединени щати -- Турция пое в сряда (1 септември) едномесечното ротационно председателство на Съвета за сигурност на ООН. Предишният председател беше Русия. На 23 септември турският президент Абдула Гюл ще председателства заседание за защитата на мира. Четири дена по-късно външният министър Ахмет Давутоглу ще бъде председател на заседание, посветено на борбата с тероризма. Турция влезе в състава на Съвета за сигурност на ООН като непостоянен член миналата година. (ДПА, Уърлд Булетин - 01/09/10)
