В Сърбия започна задочен процес срещу сина на Милошевич
					27/03/2008
					 
						БЕЛГРАД, Сърбия -- В сряда (26 март) съдът в Пожаревац започна задочен процес срещу сина на бившия югославски президент Слободан Милошевич. Марко Милошевич и майка му Миряна са обвинени в Сърбия в организирането на мрежа за контрабанда на цигари в началото на 90-те години на ХХ век. Марко е издирван също така и за нанасянето на телесни повреди на членове на съпротивителното движение по време на сбиване през 2000 г. От години майката и синът живеят в Москва и Русия отказва да ги екстрадира, позовавайки се на статута на бежанци, който те са получили. (РИА-Новости, News.ru, Gazeta.ru - 26/03/08)
