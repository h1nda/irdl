Румънският министър на отбраната бе назначен за временно изпълняващ длъжността министър на правосъдието
					16/01/2008
					 
						БУКУРЕЩ, Румъния -- Във вторник (15 януари) министър-председателят Калин Попеску Търичану номинира министъра на отбраната Теодор Мелескану за временно изпълняващ длъжността министър на правосъдието, докато бъде определен постоянен титуляр. Президентът Траян Бъсеску отхвърли номинацията на Норика Николай, като се позова на нейното неуместно държане като сенатор и отрицателния й обществен имидж. Във вторник Бъсеску одобри номинацията на Мелескану и го назначи на поста. Тудор Киуариу подаде оставка от този пост в средата на декември поради наказателното разследване, започнато срещу него. (Евениментул Зилеи, Румъния Либера, Найн o'клок - 16/01/08; Ромпрес, Hotnews.ro, Медиафакс - 15/01/08)
