Турция прие нов закон, който ограничава времето за задържане на заподозрени 
					05/01/2011
					 
						АНКАРА, Турция -- Осемнадесет турци, членове на "Хизбула" бяха освободени от ареста във вторник (4 януари) и в понеделник, след като от 1 януари влезе в сила нов закон, ограничаващ времето, за което заподозрените могат да бъдат задържани в очакване на своята присъда. Според закона, приет, за да бъде хармонизирано турското законодателство с европейските стандарти, заподозрените не могат да бъдат задържани повече от десет години. Десетки поддръжници на кюрдските бунтовници излязоха по улиците, за да отпразнуват освобождаването на задържаните, сред които беше и Хадж Инан, предполагаемият лидер на въоръжено крило на "Хизбула" познато като "Турската Хизбула". Друг високопоставен член на групата, Едип Гюмюш, беше приветстван от поддръжници при освобождаването му заедно с други девет лица в понеделник. Те бяха осъдени през 2009 г. за убийството на 188 души и опит за създаване на ислямска държава в доминираната от кюрдите Югоизточна Турция. В момента те очакват решението на апелативен съд. Докато това стане, те трябва да се явяват в полицията всяка седмица и не могат да напускат страната. (АП, Хюриет, НТВ- 04/01/11)
