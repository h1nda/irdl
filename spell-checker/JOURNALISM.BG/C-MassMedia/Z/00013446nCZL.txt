Дел Понте започва обиколка на Балканите 
					01/02/2005
					 
						ХАГА, Холандия -- Главният прокурор на ООН за военни престъпления Карла дел Понте започва тридневна обиколка на Балканите във вторник (1 февруари), като програмата й включва срещи в Босна и Херцеговина (БиХ) и Сърбия-Черна гора. Според представители на екипа й посещенията целят да осигурят арестуването на укриващи се заподозрени. В Сараево дел Понте ще проведе разговори с върховния представител Пади Ашдаун по обща стратегия за задържане на двама от тримата най-важни обвиняеми Радован Караджич и Ратко Младич. (Данас - 01/02/05; Фена, Бета - 31/01/05)
