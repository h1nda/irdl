Турция и САЩ се споразумяха за завръщане на турски кюрди от Ирак
25/01/2004
 
АНКАРА, Турция -- Правителството обяви в петък (23 януари), че Турция, САЩ и Върховният комисариат за бежанците са се споразумели за завръщане на 13000 турско-кюрдски бежанци от Ирак. Споразумението, което е валидно за една година, трябва да бъде ратифицирано от съответните институции. В него се предвижда доброволно репатриране на бежанците "в условия на безопасност и достойнство". Хиляди кюрди избягаха в Ирак след 1990 г., за да се спасят от конфликта между турската армия и кюрдските бунтовници от Работническата партия на Кюрдистан, която поде кампания за автономия през 1984 г. (Анадолска агенция, AФП - 23/01/04)
