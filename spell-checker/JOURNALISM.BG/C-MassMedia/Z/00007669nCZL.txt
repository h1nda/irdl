Според съобщенията седмият пакет от реформи във връзка с ЕС ще ограничи правомощията на Съвета за национална сигурност
17/07/2003
 
АНКАРА, Турция -- Седмият пакет от реформи във връзка с ЕС ще ограничи правомощията на съвместния военно-граждански Съвет за национална сигурност (СНС). В сряда (16 юли) НТВ съобщи, че пакетът предлага заседанията на СНС да се провеждат веднъж на два месеца, а не ежемесечно. Освен това, генералният секретар на Съвета ще може да бъде цивилно лице, назначавано от премиера. ЕС отдавна критикува влиянието на СНС върху турската политика.
В други новини, външният министър Абдуллах Гюл съобщи в сряда, че ще замине за Вашингтон следващата седмица, за да се срещне с американския си колега Колин Пауъл. (Хюрриет - 17/07/03; Анадолска агенция, НТВ, TРT 2, АФП - 16/07/03)
