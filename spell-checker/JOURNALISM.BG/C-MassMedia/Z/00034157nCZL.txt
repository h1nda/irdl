Албания ще построи гробищни паркове за гръцки войници
					14/04/2010
					 
						ТИРАНА, Албания -- Във вторник (13 април) президентът Бамир Топи издаде заповед за построяването на два гробищни парка за гръцките войници, паднали по време на Втората световна война, въпреки силната опозиция в парламента. Това решение включва проучване, ексхумация и идентифициране на тленните останки на войниците, загинали на албанска територия, и повторното им погребване в двете гробища. Смята се, че в периода 1940-1941 г. около 1 200 войници са загинали при военните действия между Италия и Гърция на албанска територия. Решението беше подложено на остра критика от опозицията и асоциациите, защитаващи правата на албанците, прогонени от Гърция през 20-и век. Те настояваха правителството да се занимае първо с техните искания. (Лаймифундит, Шекули, Алсат, Топ Нюз - 13/04/10)
