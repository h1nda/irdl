Румъния депортира пет лица, заподозрени във връзки с "Ал Кайда"
					07/10/2005
					 
						БУКУРЕЩ, Румъния -- Говорител на разузнавателната служба съобщи в четвъртък (6 октомври), че Румъния е депортирала петима чуждестранни студенти, заподозрени, че поддържат връзки с "Ал Кайда". Групата се е опитала да привлече членове сред мюсюлманската общност в Букурещ и Яш. Според местните медии студентите са граждани на Саудитска Арабия, Оман, Пакистан и Судан. Всички са дошли да учат в Яш. (АП - 06/10/05)
