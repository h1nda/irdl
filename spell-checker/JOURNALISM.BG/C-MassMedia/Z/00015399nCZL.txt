Министърът на сигурността на БиХ каза, че стратегията за борба с тероризма ще бъде готова до края на годината
					27/07/2005
					 
						САРАЕВО, Босна и Херцеговина (БиХ) -- Министърът на сигурността Бариша Чолак съобщи във вторник (26 юли), че националната стратегия за борба с тероризма ще бъде готова до края на годината. Той каза, че работна група, която включва представители на правителството на БиХ, на всички структури на сигурността и разузнаването в страната, както и на прокуратурата на БиХ, работи по проекта. 
						Други новини от вторник -- Граничната служба на БиХ получи от Германия дарение на стойност 200000 евро, чиято цел е да се засили граничният контрол. Министерството на вътрешните работи на Германия достави компютри, софтуер и оборудване за разпознаване на фалшифицирани документи. (РТРС, ПБС БиХ - 26/07/05)
