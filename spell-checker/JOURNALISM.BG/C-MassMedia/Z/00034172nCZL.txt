Албанският премиер Бериша предаде отговорите на въпросника в Брюксел 
					15/04/2010
					 
						БРЮКСЕЛ, Белгия -- В сряда (14 април) министър-председателят Сали Бериша предаде отговорите на дългия въпросник на Европейската комисия (ЕК) за интеграцията на страната в ЕС. Бериша заяви, че моментът е „исторически за Албания” и е най-важният за изминалите 18 години. „Около 1200 експерти работиха по въпросника, за да дадат отговори и да вдъхнат надежда за положителна оценка”, каза Бериша на пресконференция в Брюксел с еврокомисаря по разширяването Щефан Фюле, след като представи 2284-те отговора. Въз основа на тези отговори ЕК ще реши дали Албания отговаря на критериите за придобиване на статут на страна, кандидатка за ЕС. (Шекули, Лаймифундит, Алсат, Топ Нюз - 14/04/10)
