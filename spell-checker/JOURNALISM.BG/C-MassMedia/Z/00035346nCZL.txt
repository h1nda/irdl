Албания е в траур заради жертвите на катастрофа
					19/07/2010
					 
						ТИРАНА, Албания -- В цялата страна в неделя (18 юли) знамената бяха свалени наполовина в памет на жертвите на автобусна катастрофа в събота. Всички институционални, политически и публични дейности бяха прекратени през деня. Четиринадесет души загинаха, а други 15 бяха ранени, след като шофьорът загубил управление над автобуса в отдалечен планински район в областта Пука. Автобусът паднал от 50 м в речно корито. Лекарите във Военната болница в Тирана казват, че две деца остават в критично състояние. (Топ Чанъл, Шекули, Ора Нюз, Телеграфи, Топ Нюз, Клан - 18/07/10)
