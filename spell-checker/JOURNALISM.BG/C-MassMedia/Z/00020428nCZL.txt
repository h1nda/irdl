Високопоставен представител на НАТО очаква лансиране на кандидатурата на Хърватия за членство
					27/10/2006
					 
						ЗАГРЕБ, Хърватия -- Председателят на Военния комитет на НАТО генерал Ремон Ено заяви в четвъртък (26 октомври), че с оглед на постигнатия напредък във военните реформи кандидатурата за членство на Хърватия в НАТО вероятно ще получи силен тласък на срещата на върха на Алианса в Рига през ноември. По време на посещението си в Загреб Ено даде също висока оценка на стабилизиращата роля, която Хърватия играе в района, и участието й в международни мироопазващи мисии.
						Други новини -- Президентът Стипе Месич се срещна с гостуващия му малтийски колега Едуард Фенек-Адами, който подчерта пълната подкрепа на Малта за кандидатурата на Хърватия за членство в ЕС. Двамата лидери обсъдиха също и засилването на двустранните икономически отношения. (Вечерни Лист, Весник - 27/10/06; ХРТ, ХИНА - 26/10/06)
