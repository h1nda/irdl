Еврокомисарят Рен изчерпва "изобретателността си" в опитите да се реши хърватско-словенския спор
					05/05/2009
					 
						ЗАГРЕБ, Хърватия -- Еврокомисарят по разширяването Оли Рен заяви в понеделник (4 май), че "е стигнал до предела на своята изобретателност" в усилията за уреждане на отдавнашния граничен спор между Хърватия и Словения. В интервю за австрийския всекидневник "Стандарт" Рен заяви, че очаква двете страни да реагират на последното му предложение за решаване на конфликта до средата на май. "Очаквам позитивни реакции на нашето компромисно предложение... Надявам се, че двете страни сега ще изминат последните километри и ще постигнат споразумение", заяви Рен, цитиран от всекидневника. Според съобщенията предложението му включва създаването на абритражна комисия, състояща се от представители на ЕК, един представител на Хърватия и един на Словения. (Стандарт, Явно, ХИНА, МИА, Юрактив - 04/05/09)
