Албанската опозиция се обединява за акция против правителството
12/02/2004
 
ТИРАНА, Албания -- Представители на девет партии от дясното крило на опозицията се срещнаха в сряда (11 февруари), за да обсъдят евентуални съвместни действия срещу правителството на премиера Фатос Нано. Срещата беше организирана от Демократическата партия (ДП) на Сали Бериша. Бериша заяви, че една от целите е да се обединят десните партии, които не са включени в оглавявания от ДП "Съюз за победа". Оглавяваната от Генц Поло Нова демократическа партия обаче отказа да се присъедини към групата.
Други новини: Албания и Кувейт демонстрират готовност за засилване на инвестиционните връзки след среща в град Кувейт между председателя на парламента Ясем ал-Карафи и албанския президент Алфред Мойсиу. Тема на срещата бе и следвоенното възстановяване на Ирак. (Зери и популит - 12/02/04; ATA - 11/02/04)
