Българските жп профсъюзи и правителството постигнаха споразумение, с което беше предотвратена стачка 
					11/03/2011
					 
						СОФИЯ, България -- Късно вечерта в четвъртък (10 март) железопътните профсъюзи и правителството постигнаха споразумение, спасявайки страната от безсрочна стачка, която щеше да я остави без железопътни услуги през работно време всекидневно. Влаковете в цялата страна спряха за един час в четвъртък в рамките на предупредителна акция срещу планираните съкращения на работни места и ниското заплащане в сектора. По силата на сделката, сключена в последната минута, правителството се съгласи да изостави плановете си за съкращения на работници, като вместо това ще осъществи съкращения в железопътната администрация. Работниците ще получат своите забавени социални добавки. Планираното преструктуриране е част от усилията на България да получи 300 милиона евро заем от Световната банка, за да спаси своя сериозно задлъжнял железопътен сектор. В замяна правителството трябва да съкрати 30 % от разходите в сектора. (Новините, бТВ, Актуално, Фокус - 11/03/11)
