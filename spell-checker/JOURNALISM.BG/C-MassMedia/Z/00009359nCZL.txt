Хърватският премиер Рачан се среща със своя приемник
16/12/2003
 
ЗАГРЕБ, Хърватия -- Досегашният премиер Ивица Рачан ще се срещне със своя вероятен приемник Ива Санадер във вторник (16 декември). Санадер бе номиниран да формира новия хърватски кабинет в качеството му на лидер на Хърватската демократическа общност. Това е първата от две срещи, проведени след парламентарните избори от 23 ноември.
Други новини: словенският премиер Антон Роп заяви пред репортери в Любляна, че правителството му очаква провеждането на преговори с новия хърватски кабинет. Според него изборите са създали възможности за решаване на откритите въпроси. (Виесник - 16/12/03; ХИНА, СТА - 15/12/03)
