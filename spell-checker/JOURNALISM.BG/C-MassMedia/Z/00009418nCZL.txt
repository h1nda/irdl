В Турция бяха арестувани петима по повод инцидента с лодка
23/12/2003
 
ИСТАНБУЛ, Турция -- Полицията арестува в понеделник (22 декември) петима, заподозрени в опит да вкарат нелегално имигранти в Гърция. Неопределен брой от тях загинаха, когато лодката им потъна край турския град Мармара. Единственият оцелял, иранският гражданин Хюсеин Дакани Марси, е казал пред полицията, че турчин е управлявал лодката известно време след като тя е напуснала брега. След това той се е качил на скутер, заявявайки на пасажерите, че скоро ще стигнат до гръцкия остров Родос. Не след дълго лодката е почнала да се пълни с вода и е потънала.
Други новини: гръцката брегова охрана задържа 53 нелегални емигранти на борда на регистриран в Украйна платноход. Сред пасажерите е имало кюрди, иракчани, иранци и палестинци. Двамата украински члена на екипажа също са били арестувани. (АФП -22/12/03)
