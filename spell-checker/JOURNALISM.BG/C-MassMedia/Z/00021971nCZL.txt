Трибуналът на ООН отхвърли протест на хърватски генерали
					20/03/2007
					 
						ХАГА, Холандия -- Трибуналът на ООН за военни престъпления обяви в понеделник (19 март), че е отхвърлил оспорването на своите правомощия от страна на трима бивши хърватски генерали. В съдебно решение от 26 страници тричленен съдебен състав постанови, че юрисдикцията на съда над подобни дела е установена в предходни дела. Генералите - Анте Готовина, Иван Чермак и Младен Маркач - са обвинени в престъпен заговор за прогонване на сърбите от областта Краина в Южна Хърватия през 1995 г. чрез кампания на насилие, убийства и сплашване. Решението на съда разчиства пътя за започване на процеса на 7 май. Ако бъдат осъдени, тримата обвиняеми може да получат доживотни присъди. (Вечерни лист - 20/03/07; AП, ХИНА - 19/03/07)
