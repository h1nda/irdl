Сръбският министър на труда Ляич призова косовските сърби да постъпят като Ругова
					19/10/2009
					 
						ПРИЩИНА, Косово -- Министърът на труда и социалната политика на Сърбия Расим Ляич каза в неделя (18 октомври), че сърбите и другите неалбанци в анклавите в Косово трябва да постъпят така, както постъпи бившият албански лидер Ибрахим Ругова по отношение на Сърбия по време на режима на Слободан Милошевич. "Албанците никога не са признавали държавата Сърбия. Сърбите никога не трябва да признават Косово, а трябва да използват всички възможности, предоставяни им от международната общност, за укрепване на своята позиция", каза Ляич. Според него това не се отнася за сърбите в Северно Косово, защото "те са в много по-добра позиция от сърбите, живеещи в анклавите". (Зери, Косова Сот, Лайм, Коха Диторе - 19/10/09)
