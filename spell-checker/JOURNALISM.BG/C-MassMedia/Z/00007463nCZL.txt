Колонията на изкуствата в Почители отново отворя врати
30/06/2003
Възстановяването на колонията на изкуствата в Почители ще вдъхне отново живот на малкото средновековно градче в Босна и Херцеговина, което бе разрушено по време на войната.
От Бет Кампшрор за Southeast European Times в Сараево - 30/06/03
 
 
Възстановяването на колонията на изкуствата в Почители ще даде нов живот на малкото средновековно градче в Босна и Херцеговина (БиХ), разположено по границата с Хърватия, каза една жена, която ще се завърне заедно със семейството си в градчето по-късно през лятото.
"Това означава много за Почители, " казва Райфа Аладжич. " Защото хората на изкуството, не само представителите на изящните изкуства, но и писатели и поети от бивша Югославия и целия свят, бяха наши гости. Имахме тук ресторант. Без колонията няма живот в Почители."
Аладжич, съпругът й и тяхната внучка са бежанци през последните десет години. Тя каза, че след два-три месеца те ще се завърнат в своята къща, една от деветте постройки, възстановени редом с джамията Хаджич-Алияна и сградата на колонията на изкуствата в първата фаза на проект на стойност 93,750 щ.д., финансиран от правителството на Федерацията Босна и Херцеговина (ФБиХ).
Повече от 2,000 творци от целия свят са посетили колонията от нейното създаване през 1964 година до началото на войната в периода 1992-1995 година. С разноликия пейзаж на средновековните каменни постройки, старинната кула, която гледа към реката, и близостта си до морския бряг Почители предлага на хората на изкуството тих и живописен творчески кът. Войната обаче предизвика унищожението и разграбването на смесицата от средновековни и турски архитектурни паметници в Почители. Колонията на изкуствата възобнови дейността се през 1999 година, но тъй като градчето бе разрушено, хората на изкуството се настаняваха на около 20 км в Мостар и прихождаха в градчето.
Официалното откриване на 8 юни привлече неколкостотин туристи и официални лица в Почители, където преди войната живееха само 300 души. Между 25 до 30 творци ще се настанят в Почители това лято, като първите от тях ще пристигнат през юли.
24-годишната Даяна Аянович каза, че откриването на колонията ще бъде нещо добро за нея. Тя прави магистратура по графичен дизайн в Художествената академия на Сараево и е член на Асоциацията по изящни изкуства в БиХ (АИИБиХ) след като е спечелила художествена награда и е представила самостоятелна изложба.
"Бях поканена като млад творец и нов член на АИИБиХ. За мен това ще бъде добър старт за работата ми," каза тя. " А дали Почители е символ на новото начало тук, мисля, че младите творци могат да идват и разработват нови идеи. Колонията би могла да се превърне в добра основа за пресъздаване на нов разказ за Почители като продължение на старата му слава."
Сградата е реконструирана, но празна. Мебелите ще бъдат осигурени от членове на асоциацията чрез търг на дарени от тях художествени произведения. Правителството на ФБиХ също така финансира втората фаза през есента от възстановяването на Почители, което ще струва 157,000 щ.д.
" Свършили сме само част от работата, изправихме колонията на крака, " заяви министърът на културата, науката и спорта на ФБиХ Гаврило Граховац по време на откриването. " Тепърва трябва да вдъхне отново живот на колонията и Почители."
