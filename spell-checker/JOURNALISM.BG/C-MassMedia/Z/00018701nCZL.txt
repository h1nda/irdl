Никифоров заявява, че прокурорите в Хага са доволни от досегашното сътрудничество с Черна гора
					25/05/2006
					 
						ХАГА, Холандия -- Прокурорите от трибунала на ООН за военни престъпления са доволни от равнището на сътрудничество с Черна гора през годините, заяви говорителят на прокурорите Антон Никифоров на пресконференция в сряда (24 май). Той уточни, че сътрудничеството с Подгорица е директно и отделно от "всичко, което става във или чрез Белград". Щом резултатите от референдума за независимост на Черна гора бъдат официално потвърдени, трибуналът ще направи отделни оценки за сътрудничеството със Сърбия и Черна гора, добави говорителят. ЕС също подготвя разделянето на мандатите за преговорите по Споразумението за стабилизация и асоцииране за Белград и Подгорица. (Уеб-сайт на МНТБЮ, Танюг, Б92 - 24/05/06)
