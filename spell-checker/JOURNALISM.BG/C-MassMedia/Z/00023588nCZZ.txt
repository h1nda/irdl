Биснес: Българското розово масло е хит в световната парфюмерия
					17/08/2007
					Въпреки ниския добив поради лошото време България е продала два тона розово масло тази година. Още от седмицата: Албания започва строителството на нова топлоелектрическа централа.
					 
						
Български рози. [Гети Имиджис]
						
България е продала тази година два тона висококачествено розово масло на световните парфюмерийни гиганти, съобщи Недко Недков, директор на Института за розата в град Казанлък. Тазгодишният добив е по-нисък от очакваното поради лошите атмосферни условия. 
						*** 
						Брутните вътрешни разходи на Tурция за изследователска и развойна дейност (БРИРД) достигнаха 0,79 % от БВП през 2005 г. по данни, публикувани от TurkStat в петък (10 август). По отношение на сравнителната покупателна сила БРИРД са се увеличили с 19,7 % спрямо миналата година. 
						*** 
						Американското правителство е инвестирало около 18 млн. евро във военната база "Когалничану" в Румъния, каза полковник Джон Ингъм от американската Служба за сътрудничество в областта на отбраната в понеделник (13 август). В изказване пред телевизия "Реалитатя" той каза, че Вашингтон планира да сключи договори с румънски компании за предоставяне на здравни услуги, доставки на храни и други провизии за американската база, която ще бъде открита следващата седмица. 
						*** 
						Броят на регистрираните безработни в Хърватия е спаднал с 9,2 % през юли в сравнение със същия месец на миналата година, като е достигнал общо 245 768 души, според официални данни, публикувани в петък (10 август). В съответствие със сезонните тенденции броят на регистрираните безработни е намалял с 1,5 % за един месец. 
						*** 
						
Aлбанското правителство одобри началото на строителството на нова топлоелектрическа централа във Вльора. Централата, която се очаква да струва 84 млн. евро, ще помогне за облекчаване на хроничния недостиг на енергия в страната. 
						*** 
						
Черногорското правителство подписа договор за 1,3 млн. евро с френската компания "Луи Берже". Френската фирма ще построи магистралите от Адриатическо до Йонийско море и от Бар до Боляре. 
						
(Различни източници 10/08/07-17/08/07)
