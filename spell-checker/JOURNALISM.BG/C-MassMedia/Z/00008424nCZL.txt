Македония е домакин на семинар по въпросите на междуетническото сътрудничество
21/09/2003
 
МАВРОВО, Македония -- Западният град Маврово бе домакин на двудневен семинар по въпросите на развитието на междуетническото сътрудничество. Форумът, който бе открит в петък (19 септември), е организиран от неправителствената организация "Проект за етнически отношения" и швейцарското посолство в Македония. Сред участниците бяха вицепремиерът Муса Джафери, министърът на местното управление Александър Гещакоски и зам.-председателят на парламента Агрон Буджаку, а така също посланиците на Швейцария, САЩ и НАТО в Македония.
В други новини, македонският парламент поднови дебата по доклада за сигурността, изготвен от опозиционните ВМРО-ДПМНЕ и Либералната партия. Лидерите на опозицията настояват за по-решителни мерки за решаване на проблемите със сигурността, в това число в борбата с престъпните и терористичните групировки. (MИA - 19/09/03)
