Румънските власти са в състояние на тревога заради изпускането на токсични вещества в Украйна
					18/07/2007
					 
						БУКУРЕЩ, Румъния -- Във вторник (17 юли) министър-председателят Калин Попеску Търичану призова обществеността да запази спокойствие след дерайлирането на влак в съседна Украйна, което предизвика образуването на отровен облак от жълт фосфор в понеделник вечерта. Кабинетът проведе спешно заседание, на което бе съобщено, че на облака ще са необходими от 36 до 48 часа, за да достигне Румъния. Властите следят ситуацията и поддържат връзка със своите колеги в Полша и Унгария, другите две съседки на Украйна. Властите в Букурещ разкритикуваха украинските власти за задържането на информация за инцидента, което е предизвикало евакуация в близост до мястото на инцидента в Лвив, Украйна. (Гъндул, Зиарул Финанчиар, Котидианул, Найн o'клок, Фокус - 18/07/07; Реалитатя ТВ, Hotnews.ro, ЮПИ - 17/07/07)
