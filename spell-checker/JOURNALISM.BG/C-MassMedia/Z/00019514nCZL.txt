Оцелели честват годишнина от освобождението на лагера "Омарска" в БиХ
					07/08/2006
					 
						САРАЕВО, Босна и Херцеговина (БиХ) -- Близо 2000 мюсюлмани и хървати отбелязаха в неделя (6 август) 14-ата годишнина от закриването на лагера "Омарска". Много военнопленници са били екзекутирани от сръбските сили или са починали там между май и август 1992 г.
						Други новини -- Сръбският премиер Воислав Кощуница нарече в петък масовото изселване на сърби от Хърватия през август 1995 г. "голямо ненаказано престъпление". В изявление, публикувано по случай 11-ата годишнина от "Операция Буря" на хърватската армия, Кощуница заяви, че трябва да се направи нещо за поправяне на несправедливостта. В подкрепа на тези настроения в неделя сръбският вътрешен министър Драган Йочич призова властите в Хърватия и БиХ да проведат незабавно разследване и да установят кои са виновниците за престъпленията, извършени срещу сръбски бежанци. (Б92, Нови Лист, Независне Новине - 07/08/06; AФП, Танюг - 06/08/06; AП - 04/08/06)
