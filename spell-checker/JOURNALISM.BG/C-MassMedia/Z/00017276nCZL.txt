Птичият грип взе четвърта жертва в Турция 
					17/01/2006
					 
						АНКАРА, Турция -- В понеделник (16 януари) властите потвърдиха, че смъртта на 12-годишно момиче в град Ван е причинена от щама H5N1 на вируса на птичия грип. Първоначалните тестове за болестта бяха отрицателни. Така момичето стана четвъртата жертва на птичия грип в Турция. Експертите очакват и резултатите от тестовете на три деца, настанени в Инстанбулска болница. 
						Също в понеделник СЗО съобщи, че рискът от разпространение на птичи грип сред хората намалява в Турция, макар че трябва да се очакват още нови случаи. Организацията подчерта, че всички жертви са имали пряк контакт със заразени птици. (AП, Блумбърг, Ройтерс - 17/01/06; АФП, АП, Ройтерс, TurkishPress.com, НТВ - 16/01/06)
