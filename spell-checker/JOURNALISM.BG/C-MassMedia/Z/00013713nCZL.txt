Скопие и Мостар отбелязват годишнината от смъртта на Трайковски 
					25/02/2005
					 
						СКОПИЕ, Македония -- С церемонии в Скопие и Мостар в петък (25 февруари) ще бъде отбелязана първата годишнина от смъртта на македонския президент Борис Трайковски. Македонският премиер Владо Бучковски и членът на председателството на Босна и Херцеговина Борислав Паравац ще направят обръщение към събралите се в Мостар. В четвъртък ЮНЕСКО бе домакин на проява в Париж, на която бе отдадена почит на Трайковски и бе номиниран за първи "Артист за мир" македонският оперен певец Борис Траянов. Вдовицата на Трайковски, Вилма Трайковска, присъства на церемонията заедно с министъра на културата Благоя Стефановски. Трайковски, седем члена на делегацията му и двама пилоти загинаха в самолетна катастрофа на път за Мостар на 26 февруари 2004 г. (MИA, A1 TВ, ЮНЕСКО - 24/02/05)
