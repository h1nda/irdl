България очаква САЩ да поиска разрешение за използване на въздушното й пространство
13/01/2003
 
СОФИЯ, България -- Министърът на отбраната Николай Свинаров съобщи, че тази седмица очаква Съединените щати да отправят официално искане за използване на българските военни бази и въздушно пространство. Той и външният министър Соломон Паси обещаха, че то ще бъде одобрено от Министерския съвет и ще бъде представено за одобрение и на парламента, ако е необходимо.
Междувременно, в петък (10 януари) лявата опозиционна партия БСП официално поиска оставките на Паси, министъра за европейска интеграция Меглена Кунева и министъра на енергетиката Милко Ковачев. Като основание се посочва ролята им в решението за закриването на трети и четвърти блок на АЕЦ Козлодуй въпреки решението на парламента. (Дневник - 13/01/03; Дневник - 12/02/03; БТА, seeurope.net - 11/01/03)
