Процесът срещу "Ергенекон" ще започне на 20 октомври в Турция
					27/07/2008
					 
						AНКАРА, Tурция -- Първото заседание на процеса срещу "Ергенекон" ще се проведе на 20 октомври, реши Върховният наказателен съд в Истанбул в петък (25 юли). Осемдесет и шест души са обвинени за създаването на въоръжена терористична организация с цел сваляне на правителството. Според обвинителния акт от 2500 страници, който бе оповестен в петък, групировката е планирала серия от убийства на известни личности, като мишените са включвали Нобеловия лауреат Орхан Памук и началника на Генералния щаб на армията генерал Яшар Буюканът.
						Други новини - Военните съобщиха в неделя за нови въздушни удари в събота срещу бази на терористичната Кюрдска работническа партия (ПКК) в Северен Ирак. Дванайсет обекта в планината Кандил бяха бомбардирани след полунощ, се казва в изявлението. В петък сухопътна мина, за която се смята, че е била детонирана от ПКК уби трима турски войници в провинция Сирнак близо до турската граница със Сирия. (AФП, ДПА, AП, Хюриет, Ройтерс - 27/07/08; Хюриет, Милиет, Осведомителна агенция "Доган", Джумхюриет, Ватан, Радикал - 26/07/08; AП, Търкиш прес, Ройтерс, Осведомителна агенция "Анадолу", Си Ен Ен Търк, AФП, Синхуа - 25/07/08)
