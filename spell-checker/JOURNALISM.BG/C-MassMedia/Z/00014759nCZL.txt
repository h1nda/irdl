Сърбия отменя заповед за арестуване на Мира Маркович
					01/06/2005
					 
						БЕЛГРАД, Сърбия и Черна гора -- Сръбските власти обявиха във вторник (31 май), че са отменили международна заповед за арест на съпругата на Слободан Милошевич, Мира Маркович, в замяна на обещание от адвоката й, че тя ще се яви на процеса срещу нея в Белград през септември. Маркович е издирвана във връзка с убийството на бившия сръбски президент Иван Стамболич. Националната заповед за арестуването й обаче още не е отменена. Сега Маркович ще има възможност да посети съпруга си в Хага. Тя изчезна през 2003 г. и се смята, че се укрива в Русия. (Политика, Данас - 01/06/05; Би Би Си, Бета - 31/05/05)
