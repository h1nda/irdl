Македония разработи национална стратегия за интеграция в ЕС
27/05/2004
 
СКОПИЕ, Македония - Правителството привърши работата по план за национална стратегия за интеграция в ЕС, който по всяка вероятност ще бъде приет на първото заседание на новото правителство, заяви в сряда (26 май) заместник-министър председателят Радмила Шекеринска. Според министъра документът очертава приоритетите и ще определя политиката през следващите две до 15 години, което ще доведе до конкретен график за изпълнение на свързаните с ЕС ангажименти и реформи.
Също в сряда македонският парламент започна дебати по измененията в закона за местните избори. Правителството иска да намали минималния праг на задължителната избирателна активност от 50 % на 30 %, което се отхвърля от основната опозиционна партия ВМРО-ДПМНЕ. (A1 TВ, МИA, Макфакс - 26/05/04)
