Двойка възрастни сърби е била нападната в Косово 
					29/03/2005
					 
						ПРИЩИНА, Косово, Сърбия-Черна Гора -- Възрастна двойка сърби е била нападната и пронизана неколкократно с нож от неизвестни извършители в село Църколец в понеделник (28 март). Неделко и Невенка Вучич, съответно на 71 и 73 г., са били откарани бързо в болницата в Митровица за хирургическа интервенция. Състоянието на Невенка се определя като опасно за живота. В изявление от понеделник вечерта сръбското правителство в Белград осъди нападението срещу двойката и поиска от УНМИК да осигури по-добра защита на сръбското малцинство в Косово. (Политика - 29/03/05; AП, Ройтърс, Taнюг - 28/03/05)
