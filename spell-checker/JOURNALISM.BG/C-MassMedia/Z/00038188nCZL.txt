СПМ ще обсъжда решението на РС да свика референдум 
					15/04/2011
					
						САРАЕВО, Босна и Херцеговина (БиХ) -- Посланиците от Съвета за прилагане на мира (СПМ) ще се срещнат в петък (15 април), за да обсъдят решението от тази седмица на парламента на Република Сръбска (РС) да свика референдум за законите, наложени от върховния международен представител, и в частност относно Съда и Прокуратурата на БиХ. Посолството на САЩ в Сараево публикува в четвъртък изявление, в което се казва, че Вашингтон осъжда всички действия, които оспорват легитимността на държавните съдебни институции, създадени по силата на Дейтънското мирно споразумение. Босненският сръбски парламент реши в сряда да свика референдум, но не насрочи дата за него. Президентът на РС Милорад Додик настоява, че съдът и прокуратурата на БиХ са пристрастни по отношение на военните престъпления с участието на сърби, което води до междуетническа омраза и нетърпимост. (Фена, Онаса, РТРС, СРНА - 14/04/11)
