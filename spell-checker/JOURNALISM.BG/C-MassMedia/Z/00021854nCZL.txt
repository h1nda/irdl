Кипърските гърци демонтираха важна бариера от "Зелената линия" 
					09/03/2007
					 
						НИКОЗИЯ, Кипър -- Кипърското гръцко правителство се разпореди в четвъртък (8 март) за демонтирането на важна бетонна бариера от "Зелената линия", разделяща столицата на острова Никозия от десетилетия. Кипърският президент Тасос Пападопулос заяви, че решението е било планирано в продължение на 15 дни. Той обясни, че то е жест на добра воля към кипърските турци и призова Турция да изтегли войските си, за да може преминаването да стане наистина възможно. Турция разполага с 35 000 свои войници на север. Бариерата на "Зелената линия" е основният символ на продължаващото десетилетия разделение на острова, който е поделен между международно признатия кипърски гръцки Юг и кипърския турски Север, признат само от Турция. (АП, Ройтерс, АФП, Ал Джазира, Фокус - 08/03/07)
