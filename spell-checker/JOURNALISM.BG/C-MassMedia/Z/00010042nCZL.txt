Организационният комитет за Атина 2004 приключи 4-ия брифинг за световната преса
04/03/2004
 
АТИНА, Гърция - Организационният комитет на Олимпийските игри в Атина през 2004 г. обяви в сряда (3 март) успешното завършване на 4-ия брифинг за световната преса. На това събитие бе предоставена информация за подготовката за Летните олимпийски игри пред 210 представители на чуждестранната преса. Брифингът започна в неделя и на него присъства заместник-председателят на Австралийския олимпийски комитет Кевин Госпър, който изрази задоволството си от услугите, предоставени за представителите на медиите, и похвали завършването на основния пресцентър. (АНА - 03/03/04)
