ЕС предупреди Хърватия във връзка с риболовната зона
					06/12/2007
					 
						ЗАГРЕБ, Хърватия -- ЕС предупреди в сряда (5 декември) Хърватия, че установяването на защитена риболовна зона - в нарушение на споразумението с Италия и Словения - ще се отрази на шансовете на Хърватия за присъединяване към Съюза. Еврокомисарят по разширяването Оли Рен припомни на хърватските лидери, че споразумението от 2004 г. е било условие за предоставянето на Хърватия на статута на страна кадидатка. Той нарече спора "много сериозен въпрос, който би имал негативни последици за преговорите за присъединяване към ЕС", ако не бъде решен. Президентът Стипе Месич призна, че страната трябва да спазва своите международни ангажименти, и обеща, че ще бъде намерено решение. (Ройтерс - 06/12/07)
