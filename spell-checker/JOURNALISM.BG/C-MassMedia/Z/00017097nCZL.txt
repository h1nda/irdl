Британският посланик заявява, че следващите шест месеца са решаващи за влизането на Румъния в ЕС
					30/12/2005
					 
						БУКУРЕЩ, Румъния -- Следващите шест месеца са решаващи за кандидатурата на Румъния за членство в ЕС и изискват много усилия за осъществяване на реформите, заяви в петък (30 декември) британският посланик в Букурещ Куинтън Куейл. До юни, от ЕС се очаква да реши дали датата на присъединяване ще остане 1 януари 2007 г. или ще бъде отложена с една година. Куейл отбеляза, че последният мониторингов доклад на ЕС за Румъния съдържа много препоръки, които трябва да бъдат взети под сериозно внимание.
						Други новини - Австрийският президент Хайнц Фишер заяви в интервю в четвъртък, че Румъния и България трябва "скоро" да се присъединят към ЕС, макар че той не поясни, дали има предвид 2007 или 2008 г. Според принципа на ротацията Австрия трябва да поеме председателството на ЕС през януари. (Ромпрес, Виенер Цайтунт, Гардиън - 29/12/05)
