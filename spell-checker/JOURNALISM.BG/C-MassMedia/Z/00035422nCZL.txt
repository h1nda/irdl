Сблъсък между турската полиция и пропалестински настроени протестиращи
					25/07/2010
					 
						AНКАРА, Tурция – Полицията се сблъска с пропалестински настроени турци, които се бяха събрали в събота (24 юли) близо до спортна зала в Анкара, където израелски волейболен отбор играеше полуфинал срещу Сърбия. Активистите протестираха срещу смъртоносното нападение на Израел срещу водената от Турция флотилия с помощ за Газа, при което загинаха деветима турски активисти през май. При опитите им да проникнат през барикадата около залата, полицията ги отблъснала. Мачът от Европейската волейболна лига (жени) – в който Израел загуби от Сърбия с 0-3 – се игра без публика и при засилено полицейско присъствие. (AП, AФП, Джерусалем Поуст, Гласът на Америка - 24/07/10)
