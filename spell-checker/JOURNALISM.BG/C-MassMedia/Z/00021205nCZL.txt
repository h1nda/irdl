Полицейски шеф каза, че няма информация Жуплянин да се намира на територията на РС
					09/01/2007
					 
						БАНЯ ЛУКА, Босна и Херцеговина (БиХ) -- В понеделник (8 януари) началникът на полицията на Република Сръбска (РС) Урош Пена каза, че властите на автономната област не разполагат с информация за евентуалното придвижване на издирвания за военни престъпления Стоян Жуплянин на територията на РС. Той добави, че министерството на вътрешните работи сътрудничи на Трибунала на ООН за военни престъпления и следователите на трибунала в РС са доволни от работата си с полицията на областта. 
						Също в понеделник Съдът на БиХ потвърди обвиненията срещу бивш сръбски войник, Ядранко Палия, за престъпления срещу човечеството и военни престъпления срещу цивилни лица. Обвиненията са свързани с нападенията на сръбските сили срещу босненското и хърватското население в Краина в началото на 90-те години. (РТРС, СРНА, ПБС БиХ, Pincom.info - 08/01/07)
