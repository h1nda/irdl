Български, гръцки и турски общини обсъдиха тракийски еврорегион
					29/01/2006
					 
						СТАРА ЗАГОРА, България -- Представители на българското, гръцкото и турското местно управление обсъдиха в събота (28 януари) идеята за създаване на нов еврорегион, който ще свърже общините от географския регион на Тракия, включващ части и от трите страни. Въпросът бе повдигнат по време на регионална конференция, проведена в българския град Стара Загора, на която присъства и българският президент Георги Първанов. Участниците постигнаха съгласие по множество приоритетни проекти, целящи ускоряване на икономическото развитие, трансграничното сътрудничество и създаването на зона за свободна търговия в региона. (Монитор - 29/01/06; BNR - 28/01/06)
