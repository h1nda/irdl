Новият командващ КФОР обещава да поддържа сигурността в Косово
					04/09/2007
					 
						ПРИЩИНА, Косово, Сърбия -- Новият командващ КФОР, френският генерал Ксавие Бот дьо Марнак се срещна в понеделник (3 септември) с косовския президент Фатмир Сейдиу, с премиера Агим Чеку и с председателя на парламента Коле Бериша. Дьо Марнак призна, че този период на определяне окончателния статут на Косово ще доведе до нови предизвикателства пред сигурността, но подчерта, че КФОР и други сили по сигурността са готови да реагират на всяка ситуация. Той добави, че КФОР е подготвен да осигури мирното организиране и провеждане на общите избори на 17 ноември в провинцията. 
						В други новини от понеделник се съобщава, че Чеку е призовал ЕС да приемат "по-динамичен подход към незавимисимостта на Косово, или към неговото признаване". Статутът на Косово трябва да бъде "определен незабавно", заяви той и добави, че неговото правителство е готово да обяви независимост едностранно, ако е необходимо. (Телеграфи, РТК, Болкънуеб, Косовалайв, Танюг, Ройтерс, AП, ДПА, AФП - 03/09/07
