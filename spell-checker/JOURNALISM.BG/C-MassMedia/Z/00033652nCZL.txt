Назначена е нова редколегия за македонската енциклопедия
					04/03/2010
					 
						СКОПИЕ, Македония -- В сряда (3 март) Македонската академия на науките и изкуствата (МАНУ) избра нова редакционна колегия, която ще работи по енциклопедията на страната. Председателят на съвета - академик Митко Маджунков - каза пред репортери, че редакторите ще започнат преразглеждането на старото издание и подготовката на нова концепция. Предишната редколегия беше уволнена през ноември, след като енциклопедията предизвика гневни реакции от страна на албански интелектуалци и политици както в Македония, така и в Албания и Косово, поради начина, по който бе представена албанската общност в нея. (Утрински Весник - 04/03/10; Макфакс, Алсат - 03/03/10)
