Разследването по предполагаемите злоупотреби на бивши хърватски служители ще приключи скоро 
					21/08/2005
					 
						ЗАГРЕБ, Хърватия - Парламентарната комисия за разследване на предполагаеми злоупотреби на бившия председател на парламента Златко Томчич и бившия министър на строителството Радимир Чачич ще приключи работата си скоро, съобщи нейният председател Ненад Стазич в петък (19 август). Томчич, който е лидер на Хърватската партия на фермерите, и Чачич се разследват за предполагаеми нарушения и конфликт на интереси в държавни поръчки на министерството на строителството към местната фирма Капитал Инг през 2000-2003 г. Според съобщенията Томчич е притежавал 22% от собствеността на компанията, която е получила контракти без необходимото съгласие на службата за държавните поръчки. (ХИНА, index.hr - 19/08/05)
