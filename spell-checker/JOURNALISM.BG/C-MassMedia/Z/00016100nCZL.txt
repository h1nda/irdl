Българското министерство на вътрешните работи отново ще използва агенти под прикритие в борбата срещу корупцията 
					29/09/2005
					 
						СОФИЯ, България -- В сряда (28 септември) министърът на вътрешните работи Румен Петков обяви плановете за възстановяване на практиката за внедряване на агенти под прикритие в държавните институции и предприятия, за да се подобри борбата с корупцията. Тази практика бе прекратена през 1997 г. Петков се срещна с началниците на районните полицейски управления, за да обсъди с тях законодателните промени, свързани с използването на специални средства за наблюдение. В сряда бе съобщено също, че Илия Илиев, началник на Национална служба "Полиция", ще наследи Бойко Борисов на поста главен секретар на вътрешното министерство. Борисов подаде оставка, за да се кандидатира за кмет на София на изборите през октомври.
						Други новини -- Финансовият министър Пламен Орешарски каза в сряда, че България смята да опрости 80 % от дълга на Ирак. Той посочи, че Парижкият клуб на кредиторите вече е взел подобно решение. Този коментар на Орешарски е първият знак за промяна в политиката по отношение на иракския дълг в размер на 1,7 милиарда долара. (бТВ, Нова ТВ, АФП, AFX - 28/09/05)
