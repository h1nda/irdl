Гръцка туристическа организация се ангажира със защитата на националния имидж
21/08/2003
 
АТИНА, Гърция -- Държавната Национална туристическа организация (ГНТО) обяви в сряда (20 август), че ще предприеме мерки за защита на имиджа на страната като туристическа дестинация, както и качеството на туристическите услуги. Изявлението бе направено в светлината на няколко сериозни инцидента, засегнали британски туристи в курорта Фалираки. Британски тийнейджър бе убит по време на сбиване в бар по-рано този месец на фона на съобщения за неконтролируемо пиянско поведение на британски туристи. ГНТО е започнала разследване на няколко тур оператора, които са предлагали ваканционни пакети при намалени цени на млади туристи, в които се включва организирано "пълзене" или "вилнеене" по баровете. (АНА, Интърнешънъл Хералд Трибюн- 21/08/03)
