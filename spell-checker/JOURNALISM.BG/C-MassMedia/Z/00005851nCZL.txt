Глобализацията - кой е правилния път?
17/02/2003
&lt;FONT size="1" color="gray" face="verdana"&gt;Известният академик от Харвардския университет Дани Родрик авторитетно отбелязва, че няма модерна икономика, която да не смесва държавния и частния сектор. [Световна банка]&lt;/font&gt;&lt;br&gt;&lt;br&gt;
Със засилването на глобализацията след разпадането на съветската империя, усещането за хаос и объркване в много части на света се запази. Какво ще стане сега с по-бедните нации? Известният икономист и бивш министър на финансите на Румъния Даниел Дъяну предлага някои отговори.
Даниел Дъяну за Southeast European Times от Букурещ - 17/02/03
 
 
Трудно може да се намери по-спорна идея в международния живот,която е предизвикала повече дискусии през последните години, от тази за глобализацията. Някои, особено в по-богатите страни, я считат за deus ex machina (изкуствено наложено решение) за премахването на бедността и конфликтите в света. Други, предимно онези в по-бедните страни, я считат за източник на растящо напрежение в света. Защо се получава такова рязко разминаване? Съществуват два подхода за неговото обяснение: единият е да се анализират фактите, които пряко или косвено, правилно или погрешно са свързани с глобализацията; другият е да се разгледа какво представлява самата идея, нейния смисъл.
Фактите дават много противоречиви сигнали. Развитието на технологиите доведе до намаляване на разходите за пренос и предаване на информация и ускори обмена на ноу-хау, макар и по един доста неравномерен начин, между различните региони на света; интернет свързва хиляди и милиони хора почти мигновено; световната търговия се разрастна неимоверно и разшири обхвата на избор за отделните хора по целия свят. Падането на комунизма разгърна пазарните сили и демокрацията в голяма част от света. Истинската същност на ЕС може да се разглежда като проявление на глобализацията в регионален мащаб. В същото време, разпределението на богатството по света изглежда още по-неравномерно, отколкото преди 20 години; митът за "новата икономика" се разпръсна, а корпоративните скандали в благоденстващото общество показват, че използването на връзки и лошото управление са по-сложно явление, отколкото обикновено се предполага и приема за географска даденост; финансовите и валутни кризи се повтарят периодично в развиващите се пазари и предизвикват икономически и социален хаос не само в няколко страни; либерализацията на търговията обвхващаше в началото само богатите страни, които проповядваха нещо, което не практикуваха; социалното разделение и изолация нарастнаха и в богатите, и в бедните страни; съществува усещане за безредие и растящ прилив от недоволство и объркване в много части на света; неконвенционални опасности, от използването на оръжия за масово поразяване например, се надигат заплашително.
За да осмислим фактите, трябва да разгледаме идейните основи на глобализацията. И тук съществува една интерпретация на глобализацията, която твърде много се идеологизира. Да се опитаме да бъдем по-конкретни. Последните две десетилетия определено доминираше парадигмата, възхваляваща предимствата на свободния пазар, приватизацията и силното съкращаване на държавния сектор (държавната намеса в икономиката); тази философия беше приложена към международните пазари - финансови и търговски - и международните финансови институции често я защитаваха. Начинът, по който МВФ притискаше нововъзникналите страни да открият собствени капиталови сметки през 90-те години е блестящ пример за такъв подход. Друг пример е начинът, по който енергийните пазари в развиващите се икономики бяха "либерализирани" без подходящо законодателство, което да защитава потребителите. Тази парадигма беше изоставена донякъде през последните години, след настъпилото разочарование от икономическите последици около света и лошото функциониране на финансовите пазари. Но нейното влияние е силно и се вижда дори от начина, по който промени езика на медиите.
Глобализацията може да бъде разбирана и по друг начин, при който се разглежда функционирането на реалните пазари - с техните плюсове и минуси - и който взема предвид понятията на съвременната икономическа теория като информационните асиметрии, нарастващата печалба (при интензивен технологически напредък), ефектите от агломерацията (клъстерните ефекти), многократното (лошо) равновесие, ролята на икономическата география, и т.н. Уроците са очевидни: необходимостта от ефективно регулиране на пазарите; ролята на държавата за осигуряване на обществени блага; ролята на институциите (държавни структури); нуждата от обществени блага и правилно управление на световната икономика; важността на многообразието и правата на собственост при провеждането на политиката. Тази интерпретация може да предизвика объркване у някого. Но по същия начин може и да отхвърли нечии предубеждения относно глобализацията. Нещо повече, на нея няма да се гледа повече като на идеологическа мантра и едностранчива последица от политиката. Напротив, тя се превръща в отворена концепция, която означава създаване на "отворени едно към друго" общества, под тласъка на технологичните промени и многообразните стремежи за икономически напредък. Нещо повече, тя самата се отърсва от западния си произход. Такава свободна интерпретация на глобализацията би оказала голямо влияние върху националните държавни политики и международната политика.
Следователно, националните държавни политики могат да бъдат доста прагматични и разнообразни (без да се поддават на фундаментализъм) и насочвани към традиционните цели за икономически растеж, устойчивост на цените и социална справедливост. Пазарите трябва да бъдат регулирани разумно и държавата ще трябва да осигури жизнено необходимите обществени блага, които претоварват частното производство. Както показват спекулативните финансови и енергийни пазари в САЩ, тези съображения са валидни и за богатите, и за бедните страни. Известният академик от Харвардския университет Дани Родрик авторитетно отбелязва, че няма съвременна икономика, която да не смесва обществения и частния сектор. Ще има взаимно проникване, което нараства с приватизацията и може да стане повече от вредно, особено в случаите на приватизация на комунални услуги.
Международната икономика е пълна с въпроси, които очакват своите правилни отговори. Финансовите пазари - под натиска на променливите капиталови потоци - функционират несигурно, и системата се нуждае от ревизия. Изглежда един от интелектуалните завети на Кейнс, запазени в класификацията на Бретън Уудс (а именно, че променливите капиталови потоци са неблагоприятни за търговията и просперитета), не е загубил своята актуалност. Онези, които смятат, че в наше време е трудно да се ограничи движението на капитала, имат силни аргументи, но те не решават въпроса. Променливостта на финансовите потоци навсякъде води до политика на дефлация, увеличаване на търговския протекционизъм и обезценяване на валутния курс. В резултат, международната финансова система ще трябва да претърпи съществени изменения, за да избегне фатални кризи.
Свободната търговия не може да бъде от полза за бедните страни, след като богатите икономики усилено субсидират селското стопанство и използват търговски бариери винаги, когато се чувстват "застрашени"; двустранните разговори и лицемерието подлагат на присмех достойнствата на свободната търговия и дават моралното право за застъпване на идеята за справедлива търговия. По същия начин, трудно е да бъде оправдано намаляването на помощите за много бедните страни, при наличието на такива огромни асиметрии в света. Разбирането за неотложност и прагматичното виждане ще изискват една по-различна политика с оглед преодоляването на заплахите от нарастващого разпространение на епидемии, масовата нелегална миграция, унизителната бедност и екологичните катастрофи - без да подценяваме и бича на международния тероризъм. Всички тези предизвикателства формират един дневен ред, който може да бъде разглеждан в светлината на интерпретацията на глобализацията.
Неотдавна Тони Блеър изнесе реч пред британските посланици. Беше окуражително да се види, че водещ западен държавник разбира необходимостта да бъде изслушван и останалия свят, гласовете на лишените от права; че едностранно и тясно дефинираните интереси не могат да работят в "глобалното общество", че ценности като свобода, възпитание и морал не могат да бъдат отделяни от стремежа за постигане на по-голяма справедливост в света. В заключение: войната против тероризма има нужда от по-широко обсъждане и една по-ясна интерпретация на глобализацията би помогнала за това.
