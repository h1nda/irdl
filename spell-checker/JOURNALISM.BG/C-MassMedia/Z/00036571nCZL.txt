По всяка вероятност Сърбия ще получи статут на кандидат-членка на ЕС след 13 месеца
					02/11/2010
					 
						БЕЛГРАД, Сърбия -- Статутът на страна, кандидатка за ЕС, може да бъде предоставен през декември 2011 г., заяви заместник министър-председателят Божидар Джелич на пресконференция след заседание на комисията по евроинтеграция в понеделник (1 ноември). Той добави, че на 24 ноември Европейската комисия (ЕК) ще изпрати формуляр, съдържащ между 4 000 и 5 000 въпроса, имащи за цел да се определи доколко Сърбия е изпълнила условията за членство в ЕС. Правителството ще изпрати своите отговори до края на първото тримесечие, след което ЕК ще изготви свое официално становище по кандидатурата на Сърбия и ще го публикува след около година, смятано от днес. След това Съветът на ЕС, в зависимост от становището на ЕК, ще трябва да вземе решение дали да предостави кандидатски статут на Сърбия. (Танюг, Б92, Радио Свободна Европа - 01/11/10)
