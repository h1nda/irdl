Хърватските инвестиции в Сърбия-Черна гора нарастват
		16/08/2004
		Нормализацията на отношенията между Хърватия и Сърбия-Черна гора се реализира най-вече в сферата на икономиката. Водещи в това направление са фармацевтичните и селскостопански фирми. 
		От Миранда Новак за Southeast European Times в Загреб -- 16/08/04
 
		 
			
Най-важният хърватски инвеститор в чужбина за 10-годишния период от 1993 г. до края на първото тримесечие на настоящата година е фармацевтичното предприятие Плива. [Файл] 
			През първото тримесечие на тази година хърватските компании са инвестирали 6.5 млн. евро в чужбина, основно в Сърбия-Черна гора. Според данните, предоставени от Националната банка на Хърватия, общият обем на инвестициите, направени от хърватски фирми в чужбина в периода от 1993 до края на март 2004 г. е бил около 943 млн. евро. 
			През първите три месеца на 2004 г. хърватските фирми са имали 44.8 % от общия дял на инвестициите, Чешката република – 18.06 %, Унгария (13.21 %), Босна и Херцеговина (11.25 %) и Словения (6.21 %) нормализацията на отношенията между Хърватия и Сърбия-Черна гора, изглежда, че се осъществява преди всичко в сферата на икономиката и анализаторите очакват тази тенденция да продължи и в бъдеще. 
			От всички инвестиции в недвижими активи на компаниите в чужбина, 63.12 % са били насочени към млекопреработването и производството на сирене, а други 31.54 % към преработката и консервирането на плодове и зеленчуци. Тези данни отразяват значителното ниво на инвестиции, направени от двете най-големи компании за хранителни продукти - Агрокор и Лура. 
			В началото на тази година Агрокор обяви планове за инвестиране на 30 млн. евро в сръбския пазар през 2004 г. Това включва 6.5 млн. евро инвестиции във Фриком, най-големият сръбски производител на сладолед и замразени храни; Агрокор придоби мажоритарен дял в компанията в началото на 2003 г. 
			Също през 2003 г. Лура стана притежател на мажоритарен дял от друга сръбска фирма Сомболед, поемайки ангажимент да инвестира в модернизацията на тази фирма. 
			Най-важният хърватски инвеститор в чужбина за целия десетгодишен период от 1993 до първото тримесечие на тази година е фармацевтичното предприятие Плива. 58.51 % от всички задгранични инвестиции се падат на фармацевтичната промишленост.
