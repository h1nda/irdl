Плавшич беше освободена от шведския затвор
					27/10/2009
					 
						СТОКХОЛМ, Швеция -- Бившият босненски сръбски президент Биляна Плавшич беше освободена във вторник (27 октомври) след излежаване на две трети от своята 11-годишна присъда в шведски затвор. Тя беше осъдена през 2003 г., след като се призна за виновна по единственото обвинение в преследване, което е престъпление срещу човечеството, във връзка с ролята й в кампания за етническо прочистване, имаща за цел изгонването на хърватите и мюсюлманите от контролираните от сърбите области в Босна. 
						Хагският трибунал за военни престъпления (МНСБЮ) по-рано този месец одобри предсрочното й освобождаване от затвора за добро поведение. Очаква се Плавшич да пристигне в Белград по-късно днес.(Би Би Си, ДПА, АФП, Бета, Танюг, РТС - 27/10/09)
