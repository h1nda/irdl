Според Куркулас от ЕК БиХ не е готова за либерализиране на визите
					25/01/2010
					 
						САРАЕВО, Босна и Херцеговина -- Ръководителят на делегацията на Европейската комисия (ЕК) в БиХ, Димитрис Куркулас, каза в интервю за сараевския всекидневник "Дневни Аваз" в неделя (24 януари), че страната още не е изпълнила всички условия за либерализиране на визите за ЕС. Куркулас отбеляза, че макар че неотдавна приетият закон за изменения в наказателния кодекс е бил важна крачка, някои технически задачи остават нерешени. Той добави, че експертите от ЕК, които планират да посетят страната следващия месец, ще извършат окончателна оценка на това дали БиХ отговаря на всички критерии гражданите й да могат да пътуват без визи до страните от ЕС. (Дневни Аваз, РТС, СРНА - 24/01/10)
