Сръбски министър е разследван за конфликт на интереси
					15/10/2007
					 
						БЕЛГРАД, Сърбия -- Държавната комисия за конфликт на интереси обяви в петък (12 октомври), че разследва министъра на инфраструктурата Велимир Илич във връзка с подозрения за негови действия по времето, когато е бил министър на капиталните инвестиции в предишното правителство. Комисията е решила да започне разследване след поредица от публикации в медиите, че Илич е започнал изграждането на частна болница без получаване на необходимите разрешения върху терен, на който е собственик заедно с брат си, кмета на Чачак Воислав Илич. Министър Илич, който е и лидер на по-малкия партньор в управляващата коалиция, "Нова Сърбия", каза, че е получил всички необходими разрешения, но не е знаел, че трябва да съобщи за строителните работи в комисията. (Б92, РТС, Бета, Танюг - 12/10/07)
