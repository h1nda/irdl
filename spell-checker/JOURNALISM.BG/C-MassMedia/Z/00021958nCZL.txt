Хърватският кабинет прие доклад за състоянието на въоръжените сили през 2006 г.
					19/03/2007
					 
						ЗАГРЕБ, Хърватия -- Правителството прие доклад в петък (16 март) за състоянието на хърватските въоръжени сили през 2006 г. и след това представи документа в парламента за окончателно одобрение. Министърът на отбраната Берислав Рончевич заяви, че в доклада се прави заключението, че военните са готови да изпълнят всички свои задължения според конституцията и законите на страната. Започнало е и осъществяването на дългосрочна програма за постигане на стандартите на ЕС и НАТО в областта на отбраната и сигурността, включително и участие в международни мироопазващи мисии и военни учения. Следващага година Хърватия се надява да получи покана за присъединяване към НАТО. (Вечерни лист - 17/03/07; ХИНА - 16/03/07)
