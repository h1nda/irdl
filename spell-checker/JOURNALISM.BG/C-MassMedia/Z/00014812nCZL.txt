Сръбският премиер Кощуница е преизбран за лидер на ДПС
					06/06/2005
					 
						БЕЛГРАД, Сърбия и Черна гора -- Демократическата партия на Сърбия (ДПС) преизбра в неделя (5 юни) за свой лидер сръбския премиер Воислав Кощуница. Той бе единственият кандидат за поста. В обръщение към партията той заяви, че неговите приоритети включват запазване на федералния съюз с Черна гора, работа за евентуална интеграция в ЕС и решаване на косовския проблем.
						Други новини: Външният министър на Сърбия и Черна гора Вук Драшкович заяви, че Белград е готов за компромисно споразумение с Прищина относно статута на Косово. В интервю за австрийската осведомителна агенция АПА в петък (3 юни) Драшкович каза, че сръбското правителство е демонстрирало своята готовност за компромис чрез позицията си "повече от автономия, по-малко от независимост". Той добави, че сега е ред на Прищина. (Танюг, Б92 - 05/06/05; Танюг - 04/06/06; Бета - 03/06/05)
