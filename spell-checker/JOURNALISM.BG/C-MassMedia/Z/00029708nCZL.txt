Лидерът на СДП Джоана каза, че Румъния ще вземе милиарди евро заеми от МВФ и ЕС
					24/03/2009
					 
						БУКУРЕЩ, Румъния -- Лидерът на Социалдемократическата партия (СДП) Мирча Джоана каза в понеделник (23 март), че според предварителните обсъждания с гостуващата делегация на МВФ Румъния ще си осигури заем в размер на 13 милиарда евро от МВФ и друг от 4 до 5 милиарда евро от ЕС. Последният ще покрие бюджетния дефицит на Румъния. Други 2 милиарда евро ще дойдат от Европейската инвестиционна банка и от Световната банка, добави той. Джоана предупреди, че Румъния навлиза в криза и заемът е от решаващо значение "за предотвратяване на сериозни икономически рискове". (Журналул Национал, Зиуа, Евениментул Зилеи, Гардианул - 24/03/09; Медиафакс, Зиаре - 23/03/09)
