България може да изпрати войски в Ливан
					27/08/2006
					 
						СОФИЯ, България -- Министърът на външните работи на България Ивайло Калфин заяви в петък (25 август), че правителството обмисля няколко възможности за изпращане на войници за участие в ръководената от ООН мисия в Южен Ливан. Той заяви, че първата възможност е контингент от 50 военнослужещи да бъде изпратен със задачата да патрулира, да извършва дейности, свързани със сигурността и с подсигуряването на конвои, а втората възможност е да бъде изпратена фрегата. Страната може да осигури също и 40-членен инженерен и строителен контингент. 
						Страната също обмисля подсилването на контингенти, участващи в мисии в чужбина, заяви министърът на отбраната Веселин Близнаков. Той обясни, че страната в момента има 500 войници, участващи в международни мисии, но броят им може да достигне 1800 през следващата година. (Медиапул, бТВ, Novinite.com - 25/08/06)
