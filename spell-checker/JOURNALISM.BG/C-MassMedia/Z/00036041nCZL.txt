Фейт поиска Призренската община да промени своя герб тази седмица 
					15/09/2010
					 
						ПРИЩИНА, Косово -- Представителят на Международната гражданска служба Питер Фейт призова Община Призрен да промени своя герб до уикенда. По време на посещение в Призрен във вторник (14 септември) Фейт призова управляващата коалиция и опозицията да се срещнат в скоро време, за да спазят крайния срок, поставен от Конституционния съд. През март той разпореди на общината да извърши промени, защото гербът не е представителен за всички малцинствени общности. Основен елемент в него е сградата на албанската Призренска лига. Правителствените представители, придружаващи Фейт, заявиха, че очакват в близките няколко дни да се проведе заседание. (Коха Диторе, Експрес, Бота Сот, Епока е Ре - 15/09/10)
