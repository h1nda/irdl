Турската полиция арестува заподозрени членове на "Ал Кайда"
					04/02/2010
					 
						АДАНА, Турция -- Шестима души, заподозрени като членове на "Ал Кайда", бяха арестувани в южния град Адана в сряда (3 февруари) по подозрения в участие в инцидент в консулството на САЩ там. Въоръжени мъже стреляха срещу сградата късно вечерта в понеделник. Не беше съобщено за пострадали. Властите съобщиха, че в апартаментите на заподозрените са намерени документи на терористическата организация. 
						Също в сряда полицията арестува 16 бивши членове на наскоро поставената извън закона прокюрдска Партия на демократичното общество. Разследващите заявиха, че заподозрените принадлежат към градски клон на терористичната Кюрдска работническа партия. (Хюриет - 04/02/10; АФП, Анадолска информационна агенция, МИА, ЮПИ - 03/02/10)
