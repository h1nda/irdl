Председателят на Комитета на министрите на СЕ е на посещение в Западните Балкани 
					14/09/2004
					 
						САРАЕВО, Босна и Херцеговина -- Норвежкият външен министър Ян Петерсен, ротационен председател на Комитета на министрите на СЕ, започна визита в Западните Балкани в понеделник (13 септември). В Сараево той се срещна с босненския си колега Младен Иванич, с когото обсъди напредъка на страната и предизвикателствата, свързани с процеса на евроатлантическа интеграция. Петерсен ще посети Белград и Прищина във вторник. 
						Други новини: Норвежкият премиер Киел Магне Бондевик е на посещение в Румъния. По време на среща в понеделник със своя колега Адриан Настасе, Бондевик подчерта подкрепата на своята страна за присъединяването на Румъния към ЕС и обеща да окуражава норвежките инвестиции в Румъния. (Уеб -сайт на ЕС, ФЕНА, ПБС БиХ, Ромпрес - 13/09/04)
