Сблъсъци между полицията и прокюрдски демонстранти в Истанбул
					17/01/2011
					 
						ИСТАНБУЛ, Турция -- Полицията използва в неделя (16 януари) водни оръдия и сълзотворен газ, за да разпръсне десетки кюрдски младежи, които хвърляха газови бомби и камъни по полицаите след митинг в центъра на Истанбул. Митингът събра около 2 000 души, които проведоха шествие по булевард "Истиклял" в знак на протест срещу съдебния процес срещу 150 лица, заподозрени във връзки с кюрдските бунтовници. Процесът се води в местен съд в Диарбекир, главен град в доминираната от кюрди провинция. В петък той бе отложен за вторник, за да се даде време на прокуратурата да разгледа исканията на адвокатите на защитата, сред които бе отмяна на забраната за пътуване на обвиняемите Осман Байдемир, кмет на Диарбекир, и Абдула Демирбаш, кмет на община Сур. Срещу двамата обвиняеми се води процес, но те не са задържани. (AФП, Хюриет - 16/01/11)
