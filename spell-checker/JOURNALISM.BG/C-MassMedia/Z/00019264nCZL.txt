Трибуналът на ООН започна най-големия процес
					16/07/2006
					 
						ХАГА, Холандия -- Трибуналът на ООН за военни престъпления започна най-големия процес в петък (14 юли), когато седем обвиняеми, обвинени в извършването на клането в Сребреница през 1995 г. се изправиха пред четирима съдии в съдебната зала в Хага. Петима от обвиняемите са обвинени в геноцид - Любиша Беара, началник на сигурността на армията на босненските сърби, Любомир Боровчанин, заместник-командир на специалната полиция на босненските сърби; Винко Пандуревич, командир на бригадата, провела нападението срещу Сребреница, Драго Николич, началник по сигурността на бригадата и бившият началник на военната полиция Вуядин Попович. На двама бивши сътрудници на Ратко Младич - Радивой Милетич и Милан Гверо - ще бъдат предявени обвинения във воени престъпления и престъпления срещу човечеството. Осмият обвиняем, Милорад Тръбич, вероятно ще бъде съден в Босна и Херцеговина поради здравословни причини. Процесът в Хага се очаква продължи най-малко една година. 
						Други новини - Сръбски прокурори връчили обвинителен акт на десет души, заподозрени, че са помагали на Младич да избегне правосъдието. Според обвинителния акт, заподозрените са осигурявали подслон и друга помощ на беглеца. Прокурорите също са призовали съдиите да вземат предвид пораженията, които действията на заподозрените са нанесли на страната. В понеделник сръбското правителство възнамерява да представи на ЕС своя план за действие, свързан със сътрудничеството с трибунала за военни престъпления, особено във връзка с Младич. (Ню Йорк Таймс, Данас, Политика, Б92, Блиц - 15/07/06; Ройтерс, AП, AФП, ЮПИ - 14/07/06)
