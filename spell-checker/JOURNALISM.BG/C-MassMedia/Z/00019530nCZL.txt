ПКК уби армейски подофицер в Югоизточна Турция
					08/08/2006
					 
						АНКАРА, Турция -- Турски армейски подофицер бе убит при нападение срещу дома му от терористичната организация Кюрдска работническа партия (ПКК), съобщиха властите в понеделник (7 август). Двама членове на ПКК нахлули в дома на подофицер Левент Джевикърнак в Сърнак и нападнали него и сина му в неделя вечерта. Синът продължава да бъде в критично състояние. 
						Други новини -- Трима турски войници бяха ранени при избухване на противопехотна мина в провинция Хакари в понеделник. Смята се, че мината е била поставена от ПКК. 
						Също в понеделник полицията в Батман съобщи за задържането на петима мъже, заподозрени като сътрудници на ПКК. Полицията е действала по получен сигнал. (Сабах - 08/08/06; Заман, НТВ - 07/08/06)
