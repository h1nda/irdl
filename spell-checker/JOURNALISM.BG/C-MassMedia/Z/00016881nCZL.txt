Специалната група за изчезналите лица в Косово заседава в Прищина
		08/12/2005
		 
			ПРИЩИНА, Косово, Сърбия-Черна гора -- Специалната група за изчезнали лица по време на конфликта в Косово през 1998-1999 г. заседава в Прищина в сряда (7 декември). Групата включва сръбски, албански и косовски представители и се координира от Международния комитет на червения кръст. 
			Също в сряда делегация на тройката в процеса на сътрудничество в ЮИЕ - настоящите, предишни и бъдещи председатели Гърция, Румъния и Хърватия - посетиха Белград. Ръководена от външния министър на Гърция Петрос Моливиатис, делегацията се срещна с високопоставени служители на Сърбия-Черна гора и Сърбия, за да дискутира статута на Косово. Групата посети Прищина във вторник. (Танюг, Бета, АНА, МПА - 07/12/05)
