Премиерът на БиХ представи имената на кандидатите за министри за проверка 
					21/01/2007
					 
						САРАЕВО, Босна и Херцеговина (БиХ) -- Определеният за премиер на БиХ Никола Спирич заяви в петък (19 януари), че е представил имената на всички кандидати за министри и заместник-министри на Централната избирателна комисия (ЦИК) на БиХ и на Държавната агенция за информация и защита (СИПА) за проверка. ЦИК и СИПА трябва да проверят дали кандидатурите съответстват на избирателното законодателство на БиХ и на сигурността.
						Спирич изрази надежда, че процедурата по проверката ще приключи бързо и че новият коалиционен кабинет може да бъде гласуван от парламента на БиХ и да поеме функциите си в началото на февруари. Той отказа да съобщи имена преди приключването на всички процедури. (Независне новине, Pincom.info - 20/01/07)
