Осъден военнопрестъпник бе екстрадиран в Хърватия
					21/08/2009
					 
						ЗАГРЕБ, Хърватия -- Бяха необходими години, но осъденият военнопрестъпник Милан Шпанович вече е зад решетките в Хърватия. Късно в сряда (19 август) сърбинът бе отведен в затвор в град Сисак, след като бе екстрадиран от Обединеното кралство, където избяга през 1998 г. След това хърватски съд го осъди задочно на 20 години затвор за военни престъпления, извършени срещу цивилни лица около Глина през август 1991 г. Шпанович бе признат за виновен в убийства, изтезания, мародерство и палежи. След като бе живял в Обединеното кралство в продължение на осем години, той бе арестуван през 2006 г. по друг повод и самоличността му стана известна на съда. (Весник, ХИНА, Дневник, РТС, Радио Сърбия, Б92 - 20/08/09)
