Лидерите на четири балкански страни се споразумяха да се борят с престъпността и тероризма 
					17/11/2006
					 
						ПОДГОРИЦА, Черна гора -- Президентите на Босна и Херцеговина, Хърватия, Сърбия и Черна гора подписаха в четвъртък (16 ноември) споразумение да развиват по-тясно сътрудничество в борбата с организираната престъпност и тероризма. Хърватският президент Стипе Месич, черногорският - Филип Вуянович и Небойша Радманович от Босна и Херцеговина се срещнаха в черногорския крайбрежен град Пръжно. Сръбският президент Борис Тадич не присъства на срещата, но изпрати подписан екземпляр от споразумението. Четиримата лидери публикуваха изявление, в което обещават да работят заедно за "сдържане на организираната престъпност и тероризма" и за "укрепване на националните съдебни системи в съответствие със стандартите на ЕС". (AП - 16/11/06)
