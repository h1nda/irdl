Турското правителство спира временно образователната реформа
02/06/2004
 
АНКАРА, Турция -- Премиерът Реджеп Тайип Ердоган заяви във вторник (1 юни), че приоритетът на правителството е интеграцията в ЕС и че спорният проектозакон за образованието ще бъде временно снет от дневния ред. Проектозаконът за образованието бе одобрен от парламента миналия месец, но президентът Ахмет Недждет Сезер наложи вето върху него. Според Ердоган въпросът ще бъде временно застопорен и обсъден отново по-късно.
Други новини: съобщава се, че Турция е дала хода на безпрецедентни мерки за сигурност за срещата на НАТО в Истанбул по-късно този месец. Три самолета на НАТО тип АУАКС ще патрулират небето по време на срещата, подкрепяни от 30 000 полицаи, разположени около града. (Анадолска агенция, Миллиет, Търкиш Дейли Нюз, ТРТ 2, АП, АФП, Ройтърс - 01/06/04)
