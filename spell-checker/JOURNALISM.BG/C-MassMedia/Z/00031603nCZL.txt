Хърватия и Словения отново правят опит да решат спора помежду си
					11/09/2009
					 
						ЛЮБЛЯНА, Словения -- Хърватският премиер Ядранка Косор ще се срещне със словенския си колега Борут Пахор в петък (11 септември) в Любляна, за да обсъди евентуалното уреждане на дългогодишния двустранен граничен спор. В интервю от четвъртък за австрийското радио ОРФ Косор заяви, че спорът може да бъде решен до края на годината и Хърватия би могла да приключи своите присъединителни преговори с ЕС до първата половина на 2010 г. Местните медии спекулират, че Загреб ще изтегли спорните документи по граничния спор, за да накара Словения да прекрати блокирането на кандидатурата на Загреб за присъединяване към ЕС. (ХРТ, ХИНА, Пословни Дневник - 10/09/09)
