Българският премиер Станишев засега отхвърля възможността за промени в кабинета
					18/12/2006
					 
						СОФИЯ, България -- Премиерът Сергей Станишев заяви пред местно радио в събота (16 декември), че засега не се предвиждат промени в коалиционното правителство. Напоследък в медиите се появиха репортажи за вероятна реорганизация на кабинета, която може да настъпи след присъединяването на България към ЕС идния месец. Станишев заяви, че очаква членството в ЕС да доведе до по-силно икономическо развитие. 
						Други новини -- Ахмед Доган, лидер на турското етническо Движение за права и свободи, по-малък партньор в коалиционния кабинет, намекна в медийно интервю в неделя, че може да се оттегли от политиката догодина. Той заяви пред държавната телевизия БНТ, че присъединяването към ЕС ще отбележи началото на нов етап в развитието на България и че той повече няма да бъде необходим. (Сега - 18/12/06; БНT - 17/12/06; Дарик - 16/12/06)
