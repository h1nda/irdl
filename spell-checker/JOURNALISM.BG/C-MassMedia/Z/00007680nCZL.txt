Гръцкият външен министър осъди исканията на лидера на кипърските турци
18/07/2003
 
АТИНА, Гърция -- В четвъртък (17 юли) външният министър Георгиос Папандреу осъди исканията на лидера на кипърските турци Рауф Денкташ, отправени наскоро в писмо до генералния секретар на ООН Кофи Анан. Папандреу определи исканията като тактическа игра и ги отхвърли като несъществени. На среща в четвъртък с италианския си колега Франко Фратини Папандреу заяви, че подемът, създаден от решението за приемане на Кипър в ЕС, засилва надеждите за обединяване на острова. Фратини каза, че неговата страна, която поема този месец ротационното председателство на ЕС, не вижда друга по-надеждна или сериозна алтернатива на предложения от Анан мирен план. (MПA, AНA - 17/07/03)
