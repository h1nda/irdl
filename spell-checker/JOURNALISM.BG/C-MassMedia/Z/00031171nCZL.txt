Хага разреши на Караджич контакти с медиите
					05/08/2009
					 
						ХАГА, Холандия -- Трибуналът на ООН за военни престъпления разреши на бившия босненски сръбски лидер Радован Караджич ограничени контакти с медиите, съобщи във вторник (4 август) юридическият съветник на Караджич Питър Робинсън. Той добави, че след "жестока битка" екипът на Караджич е успял да се сдобие с документ, в който се определя сложна процедура за одобряване на интервюта, както и условията, при които те могат да бъдат провеждани. Личните контакти и пряката кореспонденция между Караджич и членове на медиите са забранени. (МИА, ИТАР-ТАСС - 04/08/09)
