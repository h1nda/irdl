Албания скоро ще подаде молба за статут на кандидат-член на ЕС
					16/01/2009
					 
						ТИРАНА, Албания -- Министърът на евроинтеграцията Майлинда Брегу каза, че Албания ще подаде молба за статут на кандидат-член на ЕС в началото на тази година. Съобщението й от четвъртък (15 януари) бе направено ден, след като Гърция одобри Споразумението за стабилизация и асоцииране на Албания с ЕС, ставайки последната страна членка, ратифицирала предприсъединителния документ.
						Други новини -- Канада ратифицира в сряда протоколите за членство на Албания и Хърватия в НАТО. И двете страни се надяват да се присъединят към Алианса на следващата му среща на върха през април. (Oра Нюз, Старт, Телеграфи, BalkanWeb, AФП - 15/01/09)
