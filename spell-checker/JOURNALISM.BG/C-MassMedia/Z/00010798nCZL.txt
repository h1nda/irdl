Представител на правителството на кипърските турци предлага полуофициално признаване на гръцката кипърска администрация
14/05/2004
 
АНКАРА, Турция -- Сердар Денкташ, външен министър на "Севернокипърската турска република", изказа в четвъртък (13 май) идеята, че между администрациите на турската и гръцката част биха могли да се установят полуофициални отношения. Денкташ призна, че ЕС оказва натиск върху Турция да признае гръцката кипърска държава и че Турция трябва да предприеме стъпки в тази насока, за да увеличи шансовете на кандидатурата си за започване на присъединителни преговори с ЕС. Той подчерта обаче, че от гръцката кипърска администрация ще се очаква да признае съществуването на турска администрация в другата половина на острова. (Анадолска агенция, TРT 2 - 13/05/04)
