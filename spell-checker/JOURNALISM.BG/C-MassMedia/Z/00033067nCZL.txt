Расмусен: Вратата на НАТО все още е отворена за Македония
					17/01/2010
					 
						БРЮКСЕЛ, Белгия -- Генералният секретар на НАТО Андерс Фог Расмусен заяви в петък (15 януари), че Македония трябва да продължи да осъществява реформите, целящи влизането й в НАТО, и изрази увереност, че тези усилия ще завършат успешно. На среща с македонския премиер Никола Груевски в централата на НАТО в Брюксел Расмусен заяви, че присъединяването на Скопие към НАТО също зависи от уреждането на спора с името с Гърция. Той добави, че колкото по-скоро се реши този въпрос, толкова по-бързо Македония ще стане част от Алианса. 
						Расмусен призова за интензивни преговори по въпроса и похвали усилията на пратеника на ООН Матю Нимец за постигането на споразумение. От своя страна Груевски заяви, че страната му се "опитва да намери решение, което да бъде приемливо и за двете страни". (Уебсайт на македонското правителство, Синхуа - 15/01/10)
