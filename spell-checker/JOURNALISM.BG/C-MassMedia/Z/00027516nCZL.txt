Еврокомисарят Рен заяви, че Турция трябва да ускори реформите
					25/08/2008
					 
						БРЮКСЕЛ, Белгия -- В статия, публикувана в понеделник (25 август) във в. „Милиет”, еврокомисарят по разширяването Оли Рен приветства призивите в Турция за модернизиране на страната чрез засилване на реформите, свързани с членството в ЕС. Рен смята, че тези реформи са също така необходими за преодоляване на ежегодните политически кризи, които отнемат голяма част от енергията на Турция. Той отбелязва обаче, че независимо от призивите на Европейската комисия Турция не е направила нищо, за да промени закона си за политическите партии и други закони. Той изразява надежда, че приемането на национална програма за реформи, насочени към членство в ЕС, ще ускорят прилагането на подобни мерки. Рен посочва още, че процесът на свързаните с ЕС реформи е широкообхватен и включва много въпроси, като отношенията между армията и гражданското общество, съдебната власт, правата на жените и свободата на изразяване. (Милиет - 25/08/08)
