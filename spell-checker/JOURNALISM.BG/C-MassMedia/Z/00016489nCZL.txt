Министърът на отбраната на Сърбия и Черна гора заяви, че в базите няма и следа от Младич
					04/11/2005
					 
						БЕЛГРАД, Сърбия и Черна гора -- В четвъртък (3 ноември) новият федерален министър на отбраната Зоран Станкович увери репортери, че няма никакви признаци издирваният Ратко Младич да се крие във военна база. По време на първата си официална пресконференция Станкович добави, че армията ще помага в рамките на закона. Както ЕС, така и НАТО неколкократно предупредиха, че изправянето на Младич пред съда е от решаващо значение за кандидатурата на Сърбия и Черна гора за присъединяване към международните структури.
						Също в четвъртък местните медии цитираха генералния сектретар на "Интерпол" Роналд Ноубъл, който е казал, че лицето, убило сръбския премиер Зоран Джинджич през 2003 г., е притежавало откраднат хърватски паспорт. Паспортът е бил използван при пресичане на границите на шест европейски страни и Сингапур 26 пъти, е казал Ноубъл пред АФП. (Данас, Политика - 4/11/05; Би Би Си, Б92, РТС, Бета, Танюг - 3/11/05)
