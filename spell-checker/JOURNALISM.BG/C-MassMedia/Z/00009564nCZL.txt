Посланици от държавите-членки на СПМ в БиХ призоваха към решаване на въпроса със статута на Мостар до края на януари
21/01/2004
 
САРАЕВО, Босна и Херцеговина (БиХ) -- Във вторник (20 януари) посланиците на държавите от Координационния орган към Съвета за прилагане на мирното споразумение (СПМ) в БиХ призоваха статутът на Мостар да бъден уточнен до края на януари. В съвместно изявление посланиците изразиха пълната си подкрепа за протичащите в момента преговори между Службата на върховния представител и местни политици от Мостар, както и за предложението, направено от Комисията за реформа в Мостар, което е насочено към етническата реинтеграция на града.
Други новини: Сръбската информационна агенция Бета съобщава, че процесът срещу бившия председател на Парламента на Република Сръбска Момчило Краешник ще започне на 3 февруари в Хага. Краешник е обвинен в геноцид, престъпления срещу човечеството и други военни престъпления, които се смята, че са били извършени срещу босненци и хървати в БиХ през 1992 година. (Източници на СВП - 21/01/04; Онаса, Би Би Си, Бета - 20/01/04)
