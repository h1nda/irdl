Турция затяга мерките за сигурност преди финала на Шампионската лига
					24/05/2005
					 
						ИСТАНБУЛ, Турция -- Властите обявиха затягане на мерките за сигурност в Истанбул преди провеждането на финала на Шампионската лига между отборите на "Ливърпул" и "АС Милан" в сряда (25 май). Над 10 000 полицаи ще бъдат разположени около олимпийския стадион "Ататюрк" и в града за предотвратяване на безредици от запалянковците. Междувременно във Великобритания местната полиция провежда масова операция за предотвратяване на отпътуването на футболни хулигани за Истанбул.
						Други новини: Премиерът Реджеп Тайип Ердоган обяви във вторник, че икономическият министър Али Бабаджан ще поеме ролята на главен преговарящ в преговорите с ЕС, насрочени за началото на октомври. Същия ден Матиас Висман, лидер на немския опозиционен Християндемократически съюз заяви, че неговата партия ще отложи приемането на Турция, ако спечели общите избори наесен. (Блумбърг - 24/05/05; НТВ, Скай нюз - 23/05/05)
