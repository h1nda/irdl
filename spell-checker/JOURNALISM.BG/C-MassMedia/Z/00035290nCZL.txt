Турски полковник беше обвинен в заговор за преврат 
					14/07/2010
					 
						АНКАРА, Турция -- Във вторник (13 юли) военен съд повдигна обвинения срещу полковник Дурсун Чичек, който е заподозрян в заговор за преврат. Чичек е обвинен в подправяне на документи, имащи за цел дискредитиране на висши командири в армията. Той е заподозрян и в съучастие в създаването на документ, наречен „План за действие за борба с фундаментализма”, който е имал за цел сваляне на правителството. Прокуратурата твърди, че неговия мотив е бил отмъщение, след като не е получил очаквано повишение. Обвинението настоява Чичек да бъде отстранен от редиците на турската армия. Понастоящем той е подсъдим в граждански съд за членство в „нелегална организация” и „опит да събори правителството на Република Турция чрез насилие и използване на сила или да му попречи да изпълнява задълженията си”. Останалите подсъдими по процеса са генерал Салдирай Берк, командващ на Трета армия в Ерзинджан, и главният прокурор на града Илхан Джиханер. (Ватан, Заман - 14/07/10; Хюриет - 13/07/10)
