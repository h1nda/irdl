Рен дава висока оценка на напредъка в Западните Балкани и заявява, че най-критични остават въпросите, свързани с МНСБЮ и Косово 
					14/04/2005
					 
						СТРАСБУРГ, Франция -- В обръщение към Европейския парламент в Страсбург в сряда (13 април) еврокомисарят по разширяването Оли Рен даде висока оценка на осезаемия напредък, отбелязан от страните от Западните Балкани по отношение на евроинтеграцията. Той подчерта, че тази и следващата година ще бъдат особено важни за региона, посочвайки два въпроса като най-важни в дневния ред -- успешното приключване на работата на трибунала на ООН за военни престъпления и определянето на статута на Косово. Рен добави, че през ноември Европейската комисия ще представи пакета за разширяване и подробни доклади за всяка отделна страна. (Уеб-сайт на ЕС - 13/04/05)
