Високопоставен държавен служител от ФБиХ предполага, че бившият югославски шеф на сигурността знае къде се намират Караджич и Младич
					04/08/2005
					 
						САРАЕВО, Босна и Херцеговина (БиХ) -- В сряда (3 август) сръбският вицепрезидент на Федерация БиХ (ФБиХ) Десница Радивоевич каза, че бившият югославски шеф на сигурността Йовица Станишич знае къде се укриват обвинените във военни престъпления Радован Караджич и Ратко Младич. В интервю за сараевския ежедневник "Дневни аваз" Радивоевич цитира източници, запознати с предполагаемата връзка между Караджич и Станишич, който бе един от най-влиятелните хора в Сърбия по времето на Милошевич, но отказа да даде подробности. Радивоевич добави, че като сърбин и гражданин на БиХ той вече не иска "да носи бремето за това, че Караджич и Младич все още са на свобода" и иска усилията, полагани сега за залавяне на обвиняемите, да се използват вместо това за бъдещето на БиХ. Станишич, обвинен от трибунала в Хага през 2003 г., в момента е освободен под гаранция, докато чака да започне процесът срещу него. (Дневни аваз, Бета, РТРС - 03/08/05)
