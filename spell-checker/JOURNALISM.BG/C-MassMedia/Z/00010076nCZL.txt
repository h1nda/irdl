Според Гюл Турция трябва да извърши конституционни промени с цел да привърши реформите, насочени към членство в ЕС
08/03/2004
 
АНКАРА, Турция -- Според външния министър Абдулах Гюл необходимо е да се приемат в скоро време няколко конституционни промени за членството в ЕС. В реч от неделя (7 март) той заяви,че осъществените до този момент реформи са едно значително постижение както са отбелязали чуждестранни и местни наблюдатели. Той добави, че са нужни само още няколко стъпки до пълното изпълнение на политическите критерии от Копенхаген за членство в ЕС. Според Гюл оставащите реформи трябва да бъдат привършени до средата на годината.
Други новини: приблизително 80 000 държавни служители се събраха в Анкара в събота, за да протестират срещу проектозакон, който би могъл да доведе до хиляди уволнения. Новият закон би позволил на местните власти, а не както сега на централното правителство в Анкара, да осъществяват назначения по места.
Междувременно бе съобщено, че 15 души са загинали при лавини и наводнения в централна и източна Турция, вкл. британски ски-турист. (АФП, Анадолска агенция, Джихан - 07/03/04; АФП - 05/03/04)
