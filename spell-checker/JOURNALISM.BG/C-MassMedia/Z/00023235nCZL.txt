Турция покани на разговори посланика на САЩ, за да обсъдят оръжията
					15/07/2007
					 
						АНКАРА, Турция -- Външният министър Абдула Гюл заяви в събота (14 юли), че американският посланик Рос Уилсън е бил повикан в Министерството на външните работи, за да обсъдят как американски оръжия са могли да се окажат в ръцете на терористичната организация Кюрдистанска работническа партия (ПКК) в Северен Ирак, както се твърди в съобщения по-рано този месец, основани на признания на двама членове на ПКК, които са се предали на турските власти. Гюл заяви, че военните са представили на Уилсън доказателства в подкрепа на твърденията. 
						В петък Ройтерс съобщи, че Турция е разположила повече от 200 000 войници и тежко снаряжение в югоизточната част на страната, най-вече на границата с Ирак. Турция напоследък даваше сигнали, че може да започне трансгранична операция срещу бази на ПКК в Северен Ирак. (НТВ, AФП, Агенция Анадолу - 14/07/07)
