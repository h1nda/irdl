Управляващата коалиция в Македония разпределя местата за заместник-министри
10/11/2002
 
СКОПИЕ, Македония -- Управляващата коалиция на Македония "Заедно за Македония" и Демократичният съюз за интеграция (ДСИ) на етническите албанци приключиха разпределянето на местата за заместник-министри в новия кабинет. Според съобщения в пресата в Скопие, доминиращият Социалнодемократически съюз на Македония (СДСМ) ще номинира заместник-министрите на правосъдието, околната среда, местното самоуправление, финансите, външните работи и образованието, докато Либерално-демократическата партия (ЛДП) ще държи здравеопазването и културата. Демократическата партия на сърбите ще обхване транспорта и съобщенията, а Демократическата партия на турците ще вземе труда и социалните грижи. Според сведенията, ДСИ ще има заместник-министри в министерствата на вътрешните работи, отбраната, икономиката и земеделието. (Дневник, Утрински весник - 09/11/02)
