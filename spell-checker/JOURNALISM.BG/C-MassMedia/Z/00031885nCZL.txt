Стотици хора протестираха в Сараево заради смъртта на футболен фен
					06/10/2009
					 
						САРАЕВО, Босна и Херцеговина (БиХ) -- Стотици футболни запалянковци блокираха главната улица в Сараево в понеделник (5 октомври) в знак на протест срещу смъртта на млад мъж, който беше убит в югозападния град Широки Бриег преди футболен мач. Сараевският гражданин Ведран Пулич, на 24 г., беше убит в неделя при сблъсъците, които избухнаха, след като феновете на отбора "Сараево" пристигнаха в града, за да наблюдават мача между своя тим и местния футболен отбор. Демонстрантите настояха за независимо разследване на инцидента и наказване на виновните за смъртта на Пулич. Те поискаха също членовете на фенклуба на футболния отбор "Сараево", които бяха задържани в Широки Бриег, да бъдат освободени. Полицията потвърди, че един човек е бил задържан във връзка с убийството. Аутопсията показа, че Пулич е загинал в резултат на огнестрелна рана. (РТРС, Фена, БХРТ, Pincom.info, Sarajevo-x.com - 05/10/09)
