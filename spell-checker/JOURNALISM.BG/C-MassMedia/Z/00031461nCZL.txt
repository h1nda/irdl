Гръцката полиция арестува известен албански престъпник
					30/08/2009
					 
						AТИНА, Гърция -- Полицията съобщи в петък (28 август) за ареста на известния албански престъпник Арбен Кендези, един от най-влиятелните хора по време на въоръженото въстание в Саранда през 1997-1998 г. Кендези бе задържан в град Лутраки, на около 70 км северозападно от Атина, където живее през последните десет години, след като напусна Албания. Снимки от вълненията през 1997 г. в Албания, на които Кендези държи автомат Калашников, както и пръстови отпечатъци доказаха неговата самоличност. Кендези е осъден в Албания на шест години затвор за обир на банка в Саранда. (Шекули - 29/08/09; Лайме, Коха Йоне, Болкън Уеб, МИА, Maкфакс - 28/08/09)
