Журналист бе убит в Атина
					19/07/2010
					 
						АТИНА, Гърция -- Въоръжени лица убиха журналист, изстрелвайки 20 куршума в тялото му в понеделник (19 юли) пред дома му в атинския квартал "Илиопули". По първоначални данни убийците звъннали на вратата на Сократис Йолас, на 37 г., и му казали, че някой е откраднал автомобила му. Когато излязъл, те го застреляли и избягали с кола. Според свидетели нападателите били трима. Следователите работят по няколко версии, включително евентуалното участие на екстремисти. (AФП, Космо, ЕРТ, Експрес - 19/07/10)
