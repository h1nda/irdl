Терзич очаква следващия доклад на ЕК за БиХ да критикува блокираната реформа в полицията 
					02/10/2006
					 
						САРАЕВО, Босна и Херцеговина (БиХ) -- Премиерът Аднан Терзич каза в неделя (1 октомври), че очаква предстоящият доклад на Европейската комисия (ЕК) за БиХ да даде отрицателна оценка за готовността на страната да подпише Споразумението за стабилизация и асоцииране с ЕС. "Според получената от нас информация ЕК няма да препоръча подписване на споразумението най-вече заради блокираната реформа в полицията," каза той на пресконференция в Сараево. Делегация на правителството на БиХ посети Брюксел миналата седмица. 
						Междувременно напускащият поста посланик на ЕК в БиХ, Майкъл Хъмфрис, каза в неделя, че приетите от основните партии промени в конституцията трябва да се приемат незабавно след приключване на избирателния процес, който тече в момента. Той посочи преструктурирането на полицейския сектор като приоритет. (Независне Новине - 02/10/06; РТРС - 01/10/06)
