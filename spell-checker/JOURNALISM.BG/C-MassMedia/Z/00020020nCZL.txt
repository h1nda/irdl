Съдът на БиХ потвърди, че се води разследване срещу държавни служители от ПДП, сред които е и външният министър 
					21/09/2006
					 
						САРАЕВО, Босна и Херцеговина (БиХ) -- Съдът на БиХ потвърди, че няколко висши държавни служители от Партията за демократичен прогрес (ПДП), сред които е и външният министър и бивш босненски сръбски премиер Младен Иванич, се разследват във връзка с афера за незаконно присвояване на средства през 2002 г. В изданието на "Независне Новине" от четвъртък (21 септември) се казва, че прокурорите са започнали разследването по-рано този месец. Иванич, бившият вътрешен министър на РС Зоран Джерич и осем други висши държавни служители са заподозрени в злоупотреба със служебно положение и финансиране на ПДП със средства от националния бюджетт на РС. 
						В изявление за "Независне Новине" Иванич отхвърли обвиненията като политически мотивирани. (Независне Новине - 21/09/06)
