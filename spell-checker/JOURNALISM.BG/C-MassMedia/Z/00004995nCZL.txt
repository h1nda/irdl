Югославия и Румъния подписват споразумение; Албания и Хърватска хармонизират визовите си режими
05/11/2002
 
БЕЛГРАД, Югославия -- Югославският президент Воислав Кощуница и румънският му колега Йон Илиеску обещаха в понеделник (4 ноември) да развиват политическото и икономическо сътрудничество, като междувременно външните министри на двете страни, Горан Свиланович и Мирча Джоана подписаха споразумение за малцинствата. Споразумението цели защитата на правата на сърбите, живеещи в югозападна Румъния, и на румънските власи в Сърбия. Илиеску охарактеризира споразумението като отразяващо "демократичната позиция, толерантността и европейския дух" на двете страни.
Междувременно, Албания и Хърватска направиха промени в съответните си визови режими за облекчаване на свободното движение. Мерките, които влязоха в сила от 1 ноември, включват издаването на едногодишни визи за многократно влизане за 1 000 изтъкнати представители на културата, науката, политиката и бизнеса. (АП, АФП, Медиафакс, Ромпрес, АТА- 04/11/02)
