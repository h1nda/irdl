Гръцката полиция конфискува огромна пратка марихуана
					21/03/2011
					 
						АТИНА, Гърция -- Полицията съобщи в неделя (20 март), че е арестувала петима гърци и един албански гражданин и е конфискувала 2,5 тона марихуана, едно от най-големите количества, засичани в страната. Акцията бе част от продължила с месеци операция за разбиване на международна група за контрабанда на наркотици. Наркотикът, натоварен в камион, бе конфискуван в близост до централния град Лариса. Полицията съобщи, че наркотикът е с произход от Албания и е бил предназначен за лондонския пазар на наркотици. (Радио Свободна Европа, Capital.gr, Inews - 20/03/11)
