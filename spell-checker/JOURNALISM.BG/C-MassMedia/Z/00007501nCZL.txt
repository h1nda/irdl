БиХ публикува списък на лица, на които е забранено да влизат в държавите от ЕС
02/07/2003
 
САРАЕВО, Босна и Херцеговина (БиХ) -- Във вторник (1 юли) Върховният представител на международната общност Пади Ашдаун представи списък от 14 души, на които е забранено да влизат в държави от ЕС. Списъкът включва лица, обвинени, че са помагали на заподозрени във военни престъпления. За някои от тях се предполага ,че са сътрудничели на босненско-сръбския лидер Радован Караджич, а за други се твърди, че са замесени в укриването на хърватския генерал от резерва Анте Готовина. Ашдаун каза, че местните власти и представителите на международната общност редовно ще актуализират списъка. (Дневни Аваз, Дневни лист, Вечерни лист - 02/07/03; СРНА, БНТВ, ФТВ, ХИНА, АНАНОВА - 01/07/03)
