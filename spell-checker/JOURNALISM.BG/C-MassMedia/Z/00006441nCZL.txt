Екип от експерти на НАТО завърши посещението си в Румъния
31/03/2003
 
БУКУРЕЩ, Румъния -- Екип от експерти към Висшето командване на съюзническите сили на НАТО в Европа завърши петдневното си посещение в Румъния. В петък (28 март) Министерството на отбраната съобщи, че екипът ще представи доклад за степента на съответствие на системата за противовъздушна отбрана на Румъния със стандартите на НАТО. Групата е събрала и информация за комуникационната и информационна системи в страната, сигурността на секретните връзки между НАТО и Румъния, стратегическата инфраструктура и логистичните възможности. (Ромпрес - 29/03/03)
