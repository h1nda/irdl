Шрьодер дава висока оценка за реформите в Хърватия
29/10/2003
 
ЗАГРЕБ, Хърватия -- Германският канцлер Герхард Шрьодер, който ще посети Хърватия по-късно тази седмица, заяви в интервю от вторник (28 октомври), че е впечатлен от напредъка на Загреб към парламентарна демокрация през последните години.Той обеща по-нататъшна германска подкрепа в стремежа на Хърватия към членство в ЕС.
Други новини: хърватският външен министър Тонино Пицула се срещна с Генералния секретар на НАТО лорд Джордж Робъртсън в Брюксел във вторник и заяви, че може да се очаква покана за присъединяване към НАТО през 2006 г. след срещата на високо равнище на Алианса през следващата година в Истанбул, при положение че няколко критерии бъдат изпълнени.
Също в четвъртък премиерът Ивица Рачан се срещна с бившия министър на отбраната Йозо Радош. Те се споразумяха за формиране на коалиция между техните партии преди парламентарните избори, насрочени за 23 ноември. (АФП, Хърватско радио, Би Би Си, Медиаскан, ХРТ1, ХИНА - 28/10/03)
