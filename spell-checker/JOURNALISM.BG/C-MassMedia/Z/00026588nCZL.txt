Специален пратеник на ОССЕ каза, че косовските албанци и сърби са далеч от помирението
					28/05/2008
					 
						ПРИЩИНА, Косово -- Специален пратеник на ОССЕ разкритикува липсата на готовност на Косово да насърчи различните националности да започнат да живеят заедно. "Процесът на помирение може да започне, когато има готовност да се преодолеят етническите разделения. Засега нито албанците, нито сърбите са готови да предприемат такава стъпка", каза във вторник (27 май) в Прищина Кнут Волебек, върховен комисар на ОССЕ за националните малцинства. Той добави, че междуетническите напрежения от миналото държат Косово като заложник. Статистическото бюро оценява по нови данни, че 92 % от жителите са албанци. (Експрес, Коха Диторе, Зери, Лайм - 28/05/08)
