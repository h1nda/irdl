Открит е най-големият масов гроб в източна БиХ
31/08/2003
 
САРАЕВО, Босна и Херцеговина (БиХ) -- Специалисти откриха останките на около 280 цивилни в масов гроб в източна БиХ. Това е най-големият открит досега масов гроб от четиригодишната война. Вероятно в него има общо 500 тела. Работата по ексхумацията започна преди един месец в района на Църни Връх, близо до босненската граница със Сърбия, и се очаква да продължи поне още две седмици.
В други новини, членът на председателството на БиХ Сюлейман Тихич обсъди инвестиционния климат в страната и други икономически въпроси в петък (29 август) с английския посланик Ян Клиф. Те също така обсъдиха структурните реформи и ролята на международната общност в този процес (AФП, Онаса - 29/08/03)
