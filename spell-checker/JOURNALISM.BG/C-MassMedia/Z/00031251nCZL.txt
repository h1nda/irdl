Сърбия отрече да има планове за приемане на задържани от Гуантанамо
					12/08/2009
					 
						БЕЛГРАД, Сърбия -- Във вторник (11 август) правителството отрече съобщенията в медиите, че заподозрени терористи, държани в американския център за задържане в залива Гуантанамо, Куба, може да излежават присъдите си на сръбска територия. Говорителят на правителството Миливое Михайлович каза, че никой от министрите в кабинета не е разглеждал подобен сценарий. Излизащият в Белград всекидневник "Данас" съобщи във вторник, че бивши задържани в Гуантанамо може да бъдат прехвърлени в затвора "Забела" в Пожарево, предложение, което според твърденията е било направено от посолството на САЩ в Белград. (Танюг, Бета, Данас, Б92 - 11/08/09)
