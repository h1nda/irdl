Няма заплаха за сигурността в Македония, обстановката е стабилна, твърдят международни представители
06/02/2003
 
СКОПИЕ, Македония -- Ситуацията на сигурността в Македония е стабилна и не съществува заплаха от прояви на насилие тази пролет, заяви представител на международната общност. В сряда (5 февруари) говорителят на НАТО Крейг Ратклиф и неговите колеги от ОССЕ Кларис Пастори и Волфганг Гревен отрекоха съобщението, че т.нар. Армия за национално освобождение не признава Охридския мирен договор и планира офанзива тази пролет. Ратклиф призна, че в районите на Тетово и Куманово действат няколко престъпни групировки, но увери, че те не представляват реална заплаха за националната сигурност. Той призова местните власти да сътрудничат на полицията и на мироопазващите сили, а не на престъпните банди. (МИА, Макфакс - 06/02/03; Дневник - 05/02/03)
