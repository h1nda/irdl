Британският посланик в Скопие обеща подкрепата за интеграцията да продължи
					05/10/2006
					 
						СКОПИЕ, Македония -- В сряда (4 октомври) британският посланик в Скопие Робърт Чатъртън Диксън обеща, че страната му ще продължи да подкрепя усилията на Македония за интеграция в ЕС и НАТО, както и за изпълнението на Охридското мирно споразумение. Диксън каза на заместник-премиера Имер Селмани, който отговаря за прилагането на споразумението, че Великобритания ще подкрепи Македония чрез конкретни проекти в различни сектори, включително в държавната администрация и здравеопазването. (Вечер - 05/10/06; Макфакс, Телма ТВ - 04/10/06)
