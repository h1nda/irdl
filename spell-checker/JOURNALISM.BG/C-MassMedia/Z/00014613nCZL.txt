Американски посланик пристига в Скопие за разговори по спора за наименованието на Македония
					19/05/2005
					 
						СКОПИЕ, Македония -- Американският специален пратеник, натоварен да посредничи в спора между Гърция и Македония за наименованието на последната, посланик Матю Нимиц, се очакваше да проведе разговори в Скопие в четвъртък (19 май). Нимиц заяви, че цел на посещението му е да "обмени мнения с властите и да установи дали може да бъде постигнат някакъв напредък". Дипломатът ще се срещне с македонския президент Бранко Цървенковски, с премиера Владо Бучковски и с външния министър Илинка Митрева.
						Други новини: В сряда македонският парламент прие единодушно правителствената инициатива за промени в македонската конституция, свързани с кандидатурата на страната за доближаване до членство в евросъюза. Законодателният орган реши, че кабинетът трябва да доразработи и представи проектоизмененията на основния закон в срок от 60 дни. Според министъра на правосъдието Мери Младеновска-Георгиевска промените ще имат за цел преустройство на съдебната система в съответствие с евростандартите. (Уеб-сайт на македонското правителство, Макфакс - 19/05/05; A1 TВ, Телма TВ - 18/05/05)
