МВФ призовава Турция да преразгледа своя план за създаване на работни места
					11/02/2005
					 
						АНКАРА, Турция -- МВФ призова в четвъртък (10 февруари) турското правителство да преразгледа плановете си за създаване на нови работни места в изостаналите райони. Фондът се опасява, че това ще обремени бюджета и ще попречи на Анкара да изпълни целите, заложени в споразумението й с фонда за нов пакет от заеми в размер на 10 милиарда щ.д от МВФ.
						Други новини: В четвъртък подозрителен пакет създаде смут на летището в Анкара и доведе до налагане на карантина на 39 души. Пакетът издавал силна миризма, която впоследствие се оказала на чесън. Повечето от поставените под карантина били носачи от багажното отделение. (НТВ, Анадолска агенция - 11/02/05; Ройтерс - 10/02/05)
