Открити са черните кутии от турския пътнически самолет
09/01/2003
 
АНКАРА, Турция -- В четвъртък (9 януари) следователи в Анкара ще започнат разкодиране на информацията от двете черни кутии, открити след падането на самолет RJ-100 на Турските авиолинии. Като причина за станалата в сряда през нощта катастрофа, на метри от началото на пистата на летището в Диарбекир, се изтъква гъстата мъгла. Загинали са общо 75 пътника и членове на екипажа, оцелели са петима пътника. Министър-председателят Абдула Гюл направи опит да посети мястото на произшествието в четвъртък, но полетът му бе отклонен поради мъгла. Мъглата също се изтъква като причина за сблъсъка на два турски военни самолети RF-4 в четвъртък сутринта, по време на тренировъчен полет в същия регион в югоизточна Турция. Пилотите и навигаторите са катапултирали, но тяхното състояние засега е неизвестно. (AФП, СиЕнЕн, Ватан, Хюриет - 09/01/03; AП, Ройтерс, AФП, СиЕнЕн, Анадолска агенция, ТРТ - 08/01/03)
