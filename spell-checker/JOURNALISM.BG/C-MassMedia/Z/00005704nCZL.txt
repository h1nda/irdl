Македония обещава да подобри координирането на чуждестранните помощи
19/01/2003
 
СКОПИЕ, Македония -- Правителството ще подобри координирането на чуждестранната финансова помощ и ще увеличи максимално ефективността на даренията, заяви в петък (17 януари) Радмила Шекеринска, национален координатор на чуждестранните помощи. "Дарителите често критикуват ниската степен на усвояване на помощите и даренията, докато преките потребители и нуждаещите се от помощ протестират срещу усложнените процедури, бавното разпределяне на средствата и липсата на гъвкавост при дарителите", обясни Шекеринска. За да се промени тази ситуация, правителството трябва да спечели доверието на международните донори и да промени политиката си, допълни тя.
В други новини от петък, македонският външен министър Бранко Цървенковски обсъди в Белград двустранните отношения между Македония и Югославия. Той подписа споразумение за сътрудничество между полицейските служби на двете страни за координиране на усилията им срещу организираната престъпност. (МИА - 19/01/03; Б92, Танюг, ФоНет, БиБиСи - 17/01/03)
