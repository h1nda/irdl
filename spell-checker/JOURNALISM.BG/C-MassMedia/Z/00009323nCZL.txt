ЕС определи 2007 г. за присъединяване на България и Румъния
14/12/2003
 
БРЮКСЕЛ, Белгия -- Ръководителите на ЕС решиха в петък (12 декември), че България и Румъния могат да влязат в съюза през януари 2007 г., ако приключат навреме присъединителните преговори с Европейската комисия. Те определиха 2004 г. за дата на приключване на преговорите, което позволява договорът за присъединяване да бъде подписан през 2005 г. Българските и румънските политици приветстваха новината и заявиха, че решението е потвърждение на напредъка на страните им в провеждането на реформите. (Труд, 24 Часа -13/12/03; Пресбюлетин на ЕС, БТА, БНТ, Ромпрес, АФП - 12/12/03)
