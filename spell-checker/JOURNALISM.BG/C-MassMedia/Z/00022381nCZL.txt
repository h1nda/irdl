Унгария и Западните Балкани се договориха да координират усилията си за спиране на нелегалната миграция 
					27/04/2007
					 
						БУДАПЕЩA, Унгария -- В четвъртък (26 април) министърът на правосъдието и вътрешния ред Йожеф Петретеи и неговите колеги от шест страни от Югоизточна Европа подписаха меморандум за сътрудничество в борбата с трафика на хора и наркотици. След церемонията Петретеи подчерта, че регионалното сътрудничество е важна предпоставка в борбата с организираната престъпност. На двудневната среща на високо равнище в Будапеща присъстваха министри от правителствата на Албания, Босна и Херцеговина, Хърватия, Македония, Сърбия и Черна гора. (Фена, ХИНА, РТРС, ДПА, Синхуа - 26/04/07)
