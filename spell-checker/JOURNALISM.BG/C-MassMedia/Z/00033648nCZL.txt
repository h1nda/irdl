Посланикът на САЩ подкрепи действията в Северно Косово
					04/03/2010
					 
						ПРИЩИНА, Косово -- Посланикът на САЩ Кристофър Дел каза в сряда (3 март), че създаването на нова община в Северна Митровица ще укрепи върховенството на закона в доминираната от сърбите част на Косово. „Създаването на нова община… е част от решението за прекратяване на сериозните злоупотреби с власт и системната корупция и гарантира, че народът ще бъде чут от своите управници”, каза Дел. Той направи тези бележки по време на церемония в Прищина, на която предостави дарения на шест общини. Парите ще помогнат на тези местни управи да продължат реформите, особено в сферата на управлението и услугите. (Коха Диторе, Експрес, Лайм, Зери - 04/03/10; РТК, Кохавижън - 03/03/10)
