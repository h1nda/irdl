Процесът срещу "Ергенекон" започва в Турция
					20/10/2008
					 
						AНКАРА, Турция -- В понеделник (20 октомври) започва процесът срещу 86 обвиняеми, заподозрени в членство в сенчестата сепаратистка групировка "Ергенекон". Твърди се, че групировката е планирала да свали проислямисткото правителство на страната. Сред обвиняемите са офицери от запаса, леви политици, членове на секуларистки асоциации, журналисти и учени, които се противопоставят на управляващата Партия на справедливостта и развитието (ПСР). Твърди се, че те са създали нелегална организация, която е възнамерявала да предизвика хаос и безредици и военен преврат срещу правителството на ПСР. Прокурорите твърдят, че групировката носи отговорност най-малко за две въоръжени нападения в Турция. Те също обвиняват обвиняемите, че са планирали убийството на няколко известни личности, включително премиера Реджеп Тайип Ердоган и носителят на Нобелова награда Орхан Памук. (Хюриет, Заман, Радикал, Сабах, Милиет - 20/10/08; Анадолска информационна агенция, AФП, Ройтерс - 19/10/08)
