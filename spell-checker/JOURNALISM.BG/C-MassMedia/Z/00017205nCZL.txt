СВП покани депутатите от БиХ на разговори за проверката на кандидат-министрите
					11/01/2006
					 
						САРАЕВО, Босна и Херцеговина (БиХ) -- Службата на върховния представител (СВП) обяви във вторник (10 януари), че кани депутатите на среща във връзка с нов законопроект, с който ще се прехвърли задължението за проверка на кандидатите за държавни министри от СВП на властите в БиХ. Камарата на представителите ще отговаря за процеса на проверка. 
						Други новини -- Във вторник ЕУФОР обяви, че ще окаже помощ за реализацията на проект за унищожаване на есплозиви, които понастоящем се съхраняват във военния завод "Витезит". Проектът ще се осъществи съвместно от министерството на отбраната и ПРООН. 
						Също във вторник НАТО съобщи, че негови части са провели военно учение в Яхорина по-рано същия ден. Местната босненска сръбска полиция е била уведомена предварително за учението, което е включвало разполагане на части на определени места. (Дневни аваз - 11/01/06; Източници на СВП, НТВ Хаят - 10/01/06)
