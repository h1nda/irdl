Еврокомисарят по разширяването Фюле призова БиХ да преодолее различията
					10/10/2010
					 
						САРАЕВО, Босна и Херцеговина (БиХ) -- Еврокомисарят по разширяването Щефан Фюле подчерта в петък (8 октомври), че БиХ трябва да преодолее различията си и един ден да се присъедини към ЕС. "Бъдещето на БиХ не може да се изгражда на основата на различия - това е едно от главните послания, които нося", каза пред репортери Фюле след среща с официални политически представители в Сараево. Той подчерта значението на една функционалана и ефективна държава с единна позиция след изборите миналата седмица. Членовете на председателството обещаха да удвоят усилията си и да изпълнят всички условия за интеграцията на страната в ЕС. (AФП, РТРС - 08/10/10)
