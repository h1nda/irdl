Турция ще отнесе до Съвета на Европа случая с лява екстремистка
					15/12/2005
					 
						АНКАРА, Турция -- В сряда (14 декември) външното министерство заяви, че Турция ще отнесе до Съвета на Европа отказа на Белгия да екстрадира заподозряна в ляв екстремизъм жена. Фехрие Ердалис е обвинена в съучастие в убийството на турски бизнесмен. Анкара се жалва, че белгийските власти не са повдигнали съдебно преследване срещу нея и не я екстрадират. 
						Други новини -- Австралия добави Кюрдската работническа партия в своя списък на терористичните организации. Това означава, че всякакво участие в набиране на членове, обучение, финансиране или други връзки с групировката ще се смятат за криминално престъпление. 
						Също в сряда Европейският парламент съобщи, че петчленна делегация под ръководството на докладчика за Турция, Камиел Еурлингс, ще бъде изпратена да наблюдава процеса срещу Орхан Памук, който трябва да започне в петък. Памук е обвинен заради коментарите си относно масовите убийства на арменци в последните дни на Отоманската империя. (ААП - 15/12/05; АФП, НТВ, EurActiv - 14/12/05)
