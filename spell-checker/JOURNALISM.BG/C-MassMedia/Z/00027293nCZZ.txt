Наука и технологии: Румънски експерти откриха най-големия дакийски некропол, намиран досега
					04/08/2008
					Румънски учени разкриха дакийски некропол в Украйна. Още в новините: през октомври в Солун ще се проведе панаирът “Инфосистем”; трима студенти от Балканите спечелиха наградата “Нетрайдърс” на "Сиско".
					 
						
Румънски археолози направиха откритие от епохата на даките. [Гети Имиджис]
						
						Румънски археолози откриха древно гробище, което според експерти е най-големият открит досега некропол в земите на даките. Откритието е направено в Малая Копалня, Украйна, на 20 км от румънската граница. То трябва да разкрие повече за погребалните ритуали на даките В женските гробове са били открити кости, бижута, токи, пръстени и огърлици, докато в мъжките гробове е имало оръжия, например едностранно заточен меч, наречен “фика”, шпори, копия и други предмети.
						*** 
						22-рият Международен панаир по информатика, телекомуникации и цифрови технологии “Инфосистем” ще се проведе в северния гръцки град Солун от 2 до 5 октомври като част от Международния панаир в Солун. Според организаторите по време на “Инфосистем” ще бъде представена цялата гама от съвременни цифрови технологии под заглавия “Персонални устройства и забавления", "Телекомуникации", "За бизнеса" и "За публичния сектор".
						*** 
						
						Сръбският министър на образованието Зарко Обрадович съобщи на 28 юли, че правителството ще създаде фонд за млади студенти. Записалите се във висшите училища и университетите ще имат право да се възползват от фонда, заяви Обрадович.
						*** 
						Борис Декович от Хърватия, Кристиан Съндеску от Румъния и Павел Стефанов от България се наредиха между петимата победители в тазгодишното престижно международно състезание по интернет мрежи “Нетрайдърс”, организирано от "Сиско". За първи път състезанието се проведе на 9 юли онлайн, като в него се съревноваваха 70 участници от 24 държави. Победителите получиха изцяло спонсорирана екскурзия до Силиконовата долина в Калифорния през януари 2009 г.
						*** 
						
						Кипърското министерство на образованието и културата е одобрило създаването на медицинско училище към Кипърския университет, съобщи министерството на 25 юли, като добави, че това ще превърне Кипър международен и регионален център в областта на висшето образование и изследванията. Новият факултет ще предлага на кипърските лекари и сестри след дипломно обучение през целия живот.
						*** 
						
						Гръцкото дружество “Марак Електроникс” ще изгради телематична мрежа в делтата на река Марица в Северна Гърция. Проектът на стойност 250 000 евро има за цел да насърчи туризма в тази област с голямо биологично разнообразие. Планираната телематична система ще позволи на посетителите да наблюдават от разстояние редица животински видове и пейзажи.
						
						(Различни източници – 28/07/08-04/08/08)
