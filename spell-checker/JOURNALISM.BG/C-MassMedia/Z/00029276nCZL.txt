Съединените щати осъдиха нападението срещу албанския съдия
					11/02/2009
					 
						ТИРАНА, Албания -- Съединените щати осъждат атентата срещу съдията Ардиан Нуни, член на Върховния съд. По време на среща във вторник (10 февруари) с новоизбрания председател на Върховния съд Шпреса Бекай американският посланик Джон Уидърс каза, че съдебната власт трябва да е в челните редици на борбата срещу организираната престъпност и корупцията. Той призова властите да открият виновниците за нападението в неделя вечерта и да ги изправят пред правосъдието. До момента полицията е арестувала 15 души.
						Други новини от вторник -- Албанският хелзинкски комитет призова властите да ускорят процеса на издаване на електронни лични карти. От комитета предупредиха, че голям брой хора няма да могат да гласуват на парламентарните избори през юни, защото няма да имат документи за самоличност. (Шекули, Шкип - 11/02/09; Ора Нюз, BalkanWeb, Би Би Си, Топ Ченъл - 10/02/09)
