Турците протестират срещу насилието в Китай
					13/07/2009
					 
						АНКАРА, Турция -- Около 10 000 души се събраха на централен площад в Истанбул в неделя (12 юли), за да протестират срещу етническото насилие в китайската провинция Синдзян. Демонстрацията беше организирана от ислямистката Партия на блаженството. Протестиращите скандираха лозунги, осъждащи неотдавнашното насилие срещу уйгурското мюсюлманско малцинство в Китай, при което загинаха повече от 180 души. Те обвиниха международната общност, че си затваря очите пред събитията в Китай, и призоваха турското правителство да се намеси в защита на уйгурите.
						В петък министър-председателят Реджеп Тайип Ердоган заяви, че насилието може да бъде определено единствено като "форма на геноцид". "Това е невероятно. От една страна, говорим за универсални права на човека, а от друга страна, ставаме свидетели на нещо подобно", каза той. Той обеща да настоява въпросът да бъде поставен за разглеждане от Съвета за сигурност на ООН.
						Министерството на външните работи обаче заяви, че Анкара няма намерение да се бърка във вътрешните работи на Китай. (Тюркие, Заман - 13/07/09; Хюриет, АП, АФП - 12/07/09; Анадолска информационна агенция, АП, ДП, Би Би Си, Синхуа - 10/07/09)
