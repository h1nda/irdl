Трафиканти на хора получават присъди след координирани усилия от страна на институциите в Косово
		22/07/2005
		 
			ПРИЩИНА, Косово, Сърбия и Черна гора -- Трима албански граждани бяха осъдени в четвъртък (20 юли) по 11 обвинения включително нелегална търговия с хора, принуда към проституция, изнасилване и фалшифициране на документи. В хода на разследването, две албанки, подмамени в Косово с лъжливи обещания за законна работа, бяха спасени. Двама от обвиняемите, Владимир Укай и Роберт Силай, бяха осъдени на по 12 години затвор. Третият, Сабри Ислами, получи присъда от 10 години затвор. Това са най-тежките присъди, издадени в Косово досега. Разследването бе резултат от общите усилия на ЮНМИК, КФОР, косовската полиция, прокурори от Призрен и правосъдието. Съдебният състав, включващ един съдия от Косово и двама международни съдии, произнесе присъдите. (Център за новини на ООН - 21/07/05)
