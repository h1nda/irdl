Албанските депутати си размениха обвинения във връзка със скандал за трафик на оръжия
					28/03/2008
					 
						ТИРАНА, Албания – Заседанието на парламента в четвъртък (27 март) бе помрачено от разменените гневни обвинения между управляващата Демократическа партия и опозицията във връзка със сделката с оръжие, която “Ню Йорк Таймс” отрази в подробности в сряда. Вестникът, който разследва договори на Пентагона, твърди, че албански официални представители са сключили съмнителни сделки за оръжие с американската фирма “Ей И Уай”. Пентагонът прекрати договорите си с фирмата по-рано тази седмица след твърдения, че снабдява афганистанската армия с боеприпаси на десетки години. Министерството на отбраната отхвърли твърденията на вестника, като заяви, че договорът с фирмата е бил одобрен от американското министерство на отбраната и от службите за военно разузнаване.
						Депутатите от опозицията обвиниха още премиера Сали Бериша, че като подкрепя мрежи за трафик и корупция, той застрашава кандидатурата на Албания за членство в НАТО. Лидерът на Социалистическата партия Еди Рама призова Бериша да подаде оставка възможно най-скоро, като каза, че "той е срам за Албания". Бериша отхвърли обвиненията. (Кохайоне, Шкип, Панорама, Газета Шкиптаре - 28/03/08) TopChannel, Гласът на Америка, BalkanInsight - 27/03/08)
