Албания ще усъвършенства електропреносната си мрежа
					09/03/2005
					 
						ТИРАНА, Албания -- Местната електрическа компания съобщи във вторник (8 март), че ще похарчи 23.5 млн. евро собствени средства за подобряване на електропреносната мрежа на страната. Albanian Electro-Energy Corp (KESH) заяви, че е събрала парите чрез подобряване на процедурите за таксуване на потребителите и чрез преустановяване на вноса през последните три седмици. Обилните дъждове и снеговалежи са препълнили язовирите в страната, което е увеличило производството на електричество. В миналото Албания бе засегната от недостиг на електроенергия поради силната зависимост от ВЕЦ и поради остарелите си преносни системи. (AП - 08/03/05)
