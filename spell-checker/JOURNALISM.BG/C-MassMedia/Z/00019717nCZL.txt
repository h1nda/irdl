Иран и Румъния избягнаха дипломатически скандал заради нефтена платформа 
					25/08/2006
					 
						БУКУРЕЩ, Румъния -- Президентът Траян Бъсеску и иранският му колега Махмуд Ахмадинеджад разговаряха по телефона в четвъртък (24 август) и успяха да разсеят потенциален дипломатически скандал. По-рано тази седмица ирански военни части завзеха румънска нефтена платфрома в Персийския залив, като са стреляли по екипажа. Букурещ поиска незабавно разследване. По време на телефонния разговор обаче двамата президенти са се съгласили, че инцидентът е станал в резултат на търговски спор. 
						Други новини -- Премиерът Калин Попеску-Търичану каза, че ще поиска от всички членове на Националлибералната партия (НЛП), които са сътрудничили на бившата тайна полиция "Секуритате", да напуснат партията. Търичану, лидер на НЛП, добави, че партията няма да се поколебае да изключи от редовете си бившите агенти на "Секуритате", които откажат да я напуснат доброволно. (БиБиСи, Ройтерс, Ромпрес, Медиафакс - 24/08/06)
