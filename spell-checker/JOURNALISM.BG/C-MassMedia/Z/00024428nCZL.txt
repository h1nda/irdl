Райс обеща подкрепата на САЩ в борбата на Турция срещу ПКК
					02/11/2007
					 
						АНКАРА, Турция -- Държавният секретар на САЩ Кондолиза Райс обеща, че Съединените щати ще помогнат на Турция за прекратяване на атаките на терористичната Кюрдската работническа партия (ПКК) от иракска територия. На път за Анкара тя каза пред репортери в петък (2 ноември), че е призовала Турция да се въздържа от атакуване на цели на ПКК в Ирак. "Всяко действие, което би дестабилизирало северните части на Ирак, не би било в интерес на Турция, на САЩ или на Ирак", каза Райс. Тя заяви, че в допълнение към приемането на дългосрочна стратегия за решаване на проблема Съединените щати ще предприемат мерки за подобряване на обмена на разузнавателна информация с Турция и затрудняване на дейността на ПКК в Северен Ирак. Тъй като ПКК е общ враг на Турция, Съединените щати и Ирак, трите страни трябва да се справят с него със съвместни усилия, каза тя.
						Райс трябва да се срещне с президента Абдула Гюл, министър-председателя Реджеп Тайип Ердоган и външния министър Али Бабаджан. Очаква се тя да обсъди въпроса за ПКК и с иракския министър-председател Нури ал Малики в кулоарите на конференция за Ирак в Истанбул. (Ройтерс, АФП, Заман, Сабах, Хюриет - 02/11/07; НТВ, Ройтерс, АФП- 01/11/07)
