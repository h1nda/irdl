Еврокомисарят по разширяването Рен призова кипърците да се възползват от "уникалния шанс" за обединение
					15/02/2009
					 
						НИКОЗИЯ, Кипър -- Еврокомисарят по разширяването Оли Рен заяви в петък (13 февруари), че гръцките и турски общности в разделения остров трябва да се възползват от "уникалния шанс" да се обединят тази година. "Съществува уникален шанс тази година Кипър да се обедини и да се сложи край на този дългогодишен конфликт на европейска земя", заяви Рен на пресконференция в контролираната от ООН буферна зона на острова по време на посещението си в Кипър. Официалните представители на ЕС проведоха срещи с кипърския президент Деметрис Христофиас и с лидера на кипърските турци Мехмет Али Талат. (Синхуа, Файненшъл Мирър, Хюриет, Сайпръс Мейл, ДПА - 13/02/09)
