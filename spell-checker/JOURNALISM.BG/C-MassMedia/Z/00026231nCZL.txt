Румънският сенат отрече съществуването на тайни затвори на ЦРУ
					23/04/2008
					 
						БУКУРЕЩ, Румъния -- Законодателите одобриха с мнозинство доклад във вторник (22 април) на комисията, разследваща затвори на ЦРУ в Румъния. Документът отрича съществуването на такива затвори, както и съществуването на тайни бази на САЩ. Освен това в него се отрича участието на каквито и да е местни институции или официални представители в незаконното транспортиране на заподозрени терористи през румънска територия. Върху Букурещ бе оказан натиск да разследва въпроса, след като няколко международни институции и различни медии обвиниха Румъния и Полша, че на тяхна територия се намират тайни затвори на ЦРУ. (Meдиафакс, AП, Hotnews.ro - 22/04/08)
