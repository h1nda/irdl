Ашдаун дава висока оценка на напредъка на БиХ в открито писмо по повод Деня на държавността 
					26/11/2004
					 
						САРАЕВО, Босна и Херцеговина (БиХ) -- Върховният представител Пади Ашдаун заяви в четвъртък (25 ноември), че Босна и Херцеговина е отбелязала значителен напредък за деветте години, откакто Дейтънското мирно споразумение сложи край на конфликта там. В отворено писмо до всички граждани по случай Деня на държавността Ашдаун набеляза някои основни събития от т. г., които показват, че БиХ е поела по пътя на стабилността и развитието. Той се позова на работата, извършвана от държавните съдилища, успешните местни избори през октомври и откриването на възстановения мост в Мостар. Той отбеляза, че остават две основни цели: членство в програмата на НАТО "Партньорство за мир" и започване на преговори по Процеса на стабилизация и асоцииране с ЕС. (Фена, Pincom.info- 25/11/04)
