Според германски депутат Албания може да влезе в ЕС по-рано от очакваното
13/04/2004
 
ТИРАНА, Албания -- Членът на германския Бундестаг Кристофер Цопел заяви в петък (9 април), че според него Албания може да влезе в ЕС по-рано от очакваното, т.е. през 2014 г. Той се срещна с албанския премиер Фатос Нано, за да обсъди въпроси на интеграцията и неотдавнашните посещения на Нано в САЩ и Италия.
Други новини: министърът на обществения ред Игли Тоска призна в интервю за всекидневника &lt;I&gt;Коха Йоне&lt;/I&gt;, че полицията се е провалила в борбата срещу трафика на наркотици и хора. Той разкритикува по-конкретно усилията на полицията във Фиер, където темпът на трафика е сред най-високите.
Междувременно Министерството на обществения ред съобщи, че разследва бившия шеф на полицията в Тирана Пиерин Ндреу във връзка с подозрения за фалшификации на паспорти. Предполагаемите измами касаят издаване на паспорти на няколко издирвани престъпника. (Коха Йоне, АТА - 10/04/04; АТА - 09/04/04)
