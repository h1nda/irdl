Босненските сърби преименуват градове
30/07/2004
 
БАНЯ ЛУКА, Босна и Херцеговина (БиХ) -- Босненският сръбски парламент преименува в четвъртък (29 юли) 13 града в общността след решение на Конституционния съд, според което старите имена нарушават правата на мюсюлмани и хървати. През войната от 1992 -1995 г. към имената на градовете беше добавена думата "Сръбски". Парламентът реши вместо това към тези имена да се добави "Република Сръбска". Така Сръбско Сараево бе прекръстено на Сараево, Република Сръбска. Мюсюлмански депутати протестираха, че промените са чисто козметични. (Ройтерс, AФП - 29/07/04)
