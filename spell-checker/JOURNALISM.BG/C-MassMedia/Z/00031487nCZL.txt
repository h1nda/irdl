Хагският трибунал отхвърли молбата на Лукич за освобождаване
					01/09/2009
					 
						ХАГА, Холандия -- Трибуналът на ООН за военни престъпления отхвърли молбата на босненския сърбин Милан Лукич да бъде временно освободен от затвора, съобщиха медиите в понеделник (31 август). През юли той бе осъден на доживотен затвор за военни престъпления и престъпления срещу човечеството, извършени срещу босненски мюсюлмани в град Вишеград от 1992 до 1994 г. Лукич бе поискал от трибунала пет дни, за да посети родителите си в Белград. Трибуналът отхвърли искането му с аргумента, че няма гаранции, че той ще се върне в Хага след това. (Бета, Б92, РТС, РТРС - 31/08/09)
