Дейвис посети Белград по повод на ротационното председателство на комитет на СЕ 
					04/04/2007
					 
						БЕЛГРАД, Сърбия -- Генералният секретар на Съвета на Европа (СЕ) Тери Дейвис приключи в сряда (4 април) двудневно посещение в Белград, чиято основна тема бе подготовката на Сърбия за предстоящото й председателство на Комитета на министрите на СЕ. Срокът на мандата е от май до ноември. По време на среща с външния министър Вук Драшкович Дейвис подчерта, че постът ще даде възможност на Сърбия да се докаже като лидер в региона и в Европа като цяло. Драшкович каза, че приоритетите на Сърбия ще бъдат демокрацията и човешките права, борбата с тероризма и утвърждаването на ценностите на СЕ на Балканите. (Глас явности - 04/04/07; Бета, Танюг - 03/04/07)
