Генералният секретар на ОССЕ поднови призива си за диалог в Косово
					14/08/2005
					 
						ПРИЩИНА, Косово, Сърбия-Черна гора -- Завършвайки посещението си в Косово в петък (12 август), генералният секретар на ОССЕ посланик Марк Перин де Брихамбаут призова за диалог между политическити сили и общности в провинцията. Той подчерта, че диалогът е съществена база за развитие на демократическите институции и добави, че ОССЕ ще остане ангажирана с процеса на консолидация. По време на посещението си де Брихамбаут се срещна с представители на косовските временни институции, с местни албански и сръбски политически лидери и със служители на ЮНМИК. Той също така посети ръководената от ОССЕ косовска полицейска школа. 
						В други новини, специалният пратеник на ООН за прилагане на стандартите в Косово Кай Ейде се очаква да пристигне в Сърбия-Черна гора в неделя. Ейде ще прекара пет дни в Косово и след това ще направи двудневно посещение в Белград. Това ще бъде третата визита на представителя на ООН в Косово в рамките на мисията му по прегледа на изпълнението на межуднародно установените стандарти в провинцията. (РТС - 14/08/05; Танюг - 13/08/05; Уебсайт на ОССЕ, КосоваЛайв - 12/08/05)
