Турция призова Ирак да засили натиска срещу ПКК 
					07/07/2010
					 
						АНКАРА, Турция -- Във вторник (6 юли) Началникът на генералния щаб генерал Илкер Башбуг призова Ирак да засили натиска върху членовете на терористичната Кюрдска работническа партия (ПКК) в северната част на страната. „Времето е дошло и тече за отговорните - хора, институции, държави и формирования в Северен Ирак - да направят това, което трябва”, каза Башбуг по време на интервю за местната „Стар ТВ”. Във вторник армията потвърди, че трима войници и най-малко десет членове на ПКК са били убити по време на нападение срещу военен пост в провинция Хакари, в близост до иракската граница. Трима войници са били ранени. В района са изпратени военни хеликоптери в подкрепа на войските. (Би Би Си, Ройтерс, Уърлд Булетин, Хюриет - 06/07/10)
