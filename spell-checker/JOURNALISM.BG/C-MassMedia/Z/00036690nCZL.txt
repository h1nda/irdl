Гръцки профсъюз планира нова стачка 
					11/11/2010
					 
						АТИНА, Гърция -- В сряда (10 ноември) профсъюзът на работещите в публичния сектор АДЕДИ обяви планове за провеждане на стачка в края на този месец срещу правителствените мерки за строги икономии и за съкращаване на работни места. „Планираме стачни действия в края на ноември, но все още не сме сигурни дали това ще бъде 24-часова стачка”, каза генералният секретар на АДЕДИ Илиас Илиопулос.
						Други новини -- Полицията съобщи в четвъртък, че е задържала 143 незаконни имигранти, скрити в камион. Шест души, петима иракчани и един грък, са били арестувани при операцията, проведена късно вечерта в сряда. Повечето от имигрантите са били от Афганистан. (Ройтерс, АНА-МПА - 10/11/10; АП - 11/11/10)
