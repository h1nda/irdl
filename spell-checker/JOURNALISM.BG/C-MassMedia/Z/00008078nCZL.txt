Генералният секретар на НАТО ще участва в международна конференция в България
22/08/2003
 
СОФИЯ, България -- Генералният секретар на НАТО Джордж Робъртсън ще участва в международна конференция в България в началото на септември, съобщиха организаторите на форума от Центъра за изследване на демокрацията. Ще присъстват министрите на отбраната на държавите от Централна и Източна Европа, както и висши представители на ЕС.
Други новини: Асоциацията на преподавателите по история в България заяви, че заключителният семинар в рамките на съвместен проект с участието на Албания,България и Македония се открива в петък (22 август). Цел на проекта е съставянето на общо помагало по история за преподаватели.Това ще бъде първият път, в който специалисти в сферата на образованието в трите държави преодоляват различията си при интерпретиране на фактите, използвайки паралелно представяне на различни гледни точки. (Дневник, Труд, 24 часа - 22/08/03; БТА, БНР - 21/08/03)
