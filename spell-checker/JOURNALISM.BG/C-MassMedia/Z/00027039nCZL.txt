Трибуналът на ООН оправда бившия македонски вътрешен министър
					11/07/2008
					 
						ХАГА, Холандия – Трибуналът на ООН оправда в четвъртък (10 юли) бившия македонски вътрешен министър Любе Бошковски по обвиненията във военни престъпления, свързани с нападението на полицията срещу етническо албанско село през 2001 г. Съдиите обаче решиха, че другият ответник по делото, бившият полицейски служител Йохан Тарчуловски, който е ръководил нападението, е виновен за убийството на трима селяни, и го осъди на 12 години лишаване от свобода. Трибуналът заключи, че Тарчуловски е планирал и наредил нападението срещу цивилни граждани в Люботен, но не намери доказателства, уличаващи Бошковски за престъпленията като върховен командващ на силите за сигурност. Освен за убийствата Тарчуловски бе осъден за унищожаване на имущество и нечовешко отношение към 23-ма цивилни етнически албанци. Нападението срещу Люботен е единственото дело за военни престъпления в Македония, разследвано от Трибунала на ООН. (Дневник - 11/07/08, Макфакс, A1, AP, AФП, РИA Новости, Рейдио Недерландс - 10/07/08)
