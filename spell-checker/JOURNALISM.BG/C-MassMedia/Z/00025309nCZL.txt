Албанският премиер Бериша обеща помощ на Косово, ако Сърбия наложи блокада
					30/01/2008
					 
						ТИРАНА, Албания -- Албанският министър-председател Сали Бериша каза пред депутатите от парламента във вторник (29 януари), че правителството ще бъде готово да помогне на независимо Косово, в случай че Сърбия реши да наложи блокада. Сръбското правителство наскоро заяви, че е разработило подобен план, в случай че Косово се отцепи. Бериша изрази надежда, че сръбското правителство няма да прибегне към "архаични или атавистични мерки", които могат да нарушат климата на сътрудничество в региона. 
						Междувременно в понеделник министър-председателят на Косово Хашим Тачи се срещна с ръководителя на ЮНМИК Йоахим Рюкер и с командващия на КФОР Гзавие Бу дьо Марнак. Тачи заяви, че косовските институции, ЮНМИК и КФОР са разработили планове за гарантиране на сигурността на Косово след обявяването на независимост. (Телеграфи, Танюг, Balkanweb, РТК, Kosovalive, РСЕ - 29/01/08)
