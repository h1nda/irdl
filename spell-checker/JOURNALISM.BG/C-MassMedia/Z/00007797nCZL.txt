Полицията на ООН конфискува хероин в Косово
30/07/2003
 
ПРИЩИНА, Косово, Сърбия-Черна Гора -- Полицията на ООН съобщи във вторник (29 юли), че е конфискувала 18 кг хероин на стойност над 900000 дол. по време на операция в края на миналата седмица. Говорител на полицията каза пред репортери, че са арестувани двама мъже и една жена и се издирва четвърти заподозрян. Според полицията наркотиците са били предназначени за продажба в Западна Европа.
В други новини от вторник, говорител на ООН заяви, че руските миротворци дължат 500000 евро на Косовската електрическа компания заради неплатени сметки. Въпросът се обсъжда с министерството на отбраната в Москва. Русия изтегли войските си от Косово миналата седмица. (AФП - 29/07/03)
