Кипър арестува висши полицейски служители заради бягство на престъпник
					16/01/2009
					 
						НИКОЗИЯ, Кипър -- Полицията арестува двама от собствените си висши служители за предполагаемо участие в бягството миналия месец на най-издирвания престъпник в страната, Антонис Китас, предадоха медиите в четвъртък (15 януари). Полицията задържа Авраам Хараламбос, заместник-началник на отряда за борба с наркотиците, и Янос Янако, член на отряда. Китас, известен като „Ал Капоне”, избяга от частна болница в Никозия на 12 декември. Той излежаваше доживотна присъда за брутално изнасилване и убийство на две чужденки през 1994 г. Полицията го залови отново на 4 януари. Бягството му накара министъра на правосъдието Кипрос Хрисостомидес да подаде оставка. (Сай Би Си, Фамагуста Газет, Филелефтерос - 15/01/09)
