Хагският трибунал изразява опасения относно прекъсването на делото срещу Милошевич
01/11/2002
 
ХАГА, Холандия -- Съдиите по делото за военните престъпления на Слободан Милошевич изразиха загриженост относно прекъсването на делото срещу него. Те отложиха насроченото за петък (1 ноември) изслушване поради оплакването му, че е изтощен. Председателят на съда Ричард Мей обясни на съда съображенията си "имайки предвид неговото [на Милошевич] здраве и сложността на случая". Той помоли обвинителите да ускорят процеса, като предоставят доказателства до седем дни.
В други новини, югославският министър на външните работи Горан Свиланович съобщи в четвъртък, че напускащият поста си сръбски президент Милан Милутинович ще бъде предаден на Хагския трибунал. Свиланович се ангажира с това по време на официалната си визита в Лондон, фокусирана върху сътрудничеството на Югославия с прокурорите. Сръбското правителство беше отказало да предаде Милутинович преди изтичането на неговия мандат в началото на януари. (Ройтерс - 01/11/01; Танюг, FoNET, ББС - 31/10/02)
