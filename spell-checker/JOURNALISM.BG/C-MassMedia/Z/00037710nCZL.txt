Регулаторният орган по съобщенията разкритикува монопола в наземните телефонни връзки в Албания 
					08/03/2011
					 
						ТИРАНА, Албания -- Наземните телефонни комуникации са монополизирани и е необходимо да се въведе конкуренция, за да бъдат понижени цените, обяви в понеделник (7 март) Регулаторният орган по електронните и пощенските съобщения. Броят на абонатите е намалял през миналата година, а покритието с наземни телефонни връзки обхваща едва 10 % от страната, сравнени със средните за региона 40 %, посочва органът. Отбелязва се още, че в същото време мобилните услуги остават най-скъпите в региона. Междувременно интернет услугите остават лукс в Албания, тъй като цените са шест пъти по-високи отколкото в Хърватия и три пъти по-високи от тези в Сърбия. Само 13 % от семействата имат интернет връзка в дома си. (Лаймифундит, Топ Ченъл, Balkan Web - 07/03/11)
