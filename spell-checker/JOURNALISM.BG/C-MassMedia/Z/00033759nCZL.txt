БиХ поиска от Великобритания извинение за лошо отношение към Ганич
					12/03/2010
					 
						САРАЕВО, Босна и Херцеговина (БиХ) -- Председателят на председателството Харис Силайджич призова в четвъртък (11 март) Обединеното кралство да се извини на бившия президент на БиХ Еюп Ганич за "лошо отношение", докато е бил в следствения арест. Ганич бе арестуван на 1 март на лондонското летище "Хийтроу" въз основа на заповед за арест, издадена от Белград. Той бе освободен в четвъртък под парична гаранция до заседанието за екстрадиция следващия месец. Магистратите, които първоначално отказваха да освободят Ганич, се съгласили, след като била внесена значителна парична гаранция от неизвестен "доброжелател... със значително състояние". Сърбия иска да съди Ганич във връзка с нападение от май 1992 г. в Сараево срещу конвой на Югославската народна армия, при което са загинали 40 войници. Силайджич се оплака, че докато Ганич е бил в британския следствен арест, са му били отказвани някои основни права, като достъп до телефон, консулска помощ и лекарствата му в продължение на три дни. Външното министерство в Лондон не предостави коментар. (Би Би Си - 11/03/10)
