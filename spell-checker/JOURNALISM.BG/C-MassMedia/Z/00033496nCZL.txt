Aлбански миньори започнаха стачка
					21/02/2010
					 
						ТИРАНА, Aлбания -- Миньорите започнаха стачка в събота (20 февруари) с искания правителството да им осигури специален трудов статут с по-високи пенсии и по-ранно пенсиониране - на 50-годишна възраст вместо на 60. Те също настояват да бъде отменено планираното увеличение на цените на енергията. В началото на стачката, протестиращите се събраха пред офиса на премиера Сали Бериша в Тирана в опит да се срещнат с него. Това доведе до сблъсъци с полицията, при което няколко миньори бяха ранени. Техните профсъюзи твърдят, че миньорите ще продължат стачката, докато не бъдат изпълнени исканията им. (Шекули, Лаиме, Болкънуеб - 20/02/10)
