Великобритания отново обвързва ратификацията на САА с Хърватия с ареста на Готовина
24/09/2003
 
ЛОНДОН, Англия -- Парламентът ще ратифицира Споразумението за стабилизиране и асоцииране между ЕС и Хърватия само след арестуването или доброволното предаване на обвинения във военни престъпления генерал Анте Готовина, заяви британският министър по европейските въпроси Денис МакШейн. Той повтори тази позиция по време на разговорите във вторник (23 септември) с хърватския си колега Невен Мимица. Отбелязвайки значителния напредък на Хърватия по пътя на интеграцията в ЕС, МакШейн подчерта, че задържането на Готовина е от ключово значение за изпълнение на политическите критерии.
Други новини: вицепремиерът Горан Гранич ще се срещне в четвъртък с главния прокурор на Трибунала на ООН за военните престъпления Карла дел Понте в Хага. Тя също неотдавна подчерта, че Хърватия трябва да арестува и предаде Готовина. (ХИНА, Би Би Си - 23/09/03)
