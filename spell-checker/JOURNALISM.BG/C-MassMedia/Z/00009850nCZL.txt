Според Бонд САЩ искат Караджич и Младич да бъдат заловени до юни
16/02/2004
 
САРАЕВО, Босна и Херцеговина (БиХ) -- Американският посланик в БиХ Клифърд Бонд заяви пред агенция СРНА, че Вашингтон иска важните заподозрени във военни престъпления Радован Караджич и Ратко Младич да бъдат арестувани до юни. Бонд уточни, че двамата трябва да бъдат заловени преди срещата на върха на НАТО в Истанбул, така че да не се попречи на приемането на БиХ или Сърбия-Черна Гора в програмата "Партньорство за мир".
Други новини: Бранко Стевич, адвокат и заместник-кмет на община Биелина, бе официално номиниран за поста на първи общодържавен министър на отбраната в БиХ. Неговата номинация, както и тези на заместник-министрите на отбраната трябва да бъдат одобрени от Върховния представител на международната общност Пади Ашдаун, преди да се внесат за одобрение в парламента. (Източници на СВП, Би Би Си, БХТВ 1 - 15/02/04; БХ Радио 1, Би Би Си - 14/02/04)
