Хагският трибунал издаде обвинителни актове срещу четирима хървати 
					28/04/2005
					 
						ЗАГРЕБ, Хърватия -- Трибуналът на ООН за военни престъпления в Хага издаде в сряда (27 април) нови обвинителни актове срещу четирима хървати. Първите двама са Маркица Ребич, който оглавяваше информационния отдел на службите за сигурност, и Ивица Мариячич, журналист и главен редактор на загребския седмичник "Хърватски лист". Двамата бяха обвинени в нарушаване на съдебната тайна чрез публикуване на изявление, направено от свидетел под закрила. Вторият обвинителен акт съдържа подобни обвинения срещу Степан Шешел, издател на загребското седмично издание "Хърватско слово", както и срещу неговия редактор Домагой Маргетич. Според прокурорите всички те са били наясно, че разкриването на самоличността на свидетел и неговите показания е незаконно. Ако бъдат осъдени, наказанието им може да бъде до седем години лишаване от свобода или глоби от по 100 000 евро. (ХИНА, Уеб-сайт на МНСБЮ - 28/04/05)
