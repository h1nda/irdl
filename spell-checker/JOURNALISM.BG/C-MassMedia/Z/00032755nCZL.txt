Сръбският външен министър се срещна с колегата си от САЩ Клинтън
					16/12/2009
					 
						ВАШИНГТОН, Съединени щати -- Сръбският външен министър Вук Йеремич се срещна с държавния секретар Хилари Клинтън във вторник (15 декември), за да обсъди двустранните отношения и ситуацията на Балканите. Преди разговорите Клинтън каза пред журналисти, че има положително развитие в отношенията на САЩ със Сърбия. Йеремич благодари на Вашингтон за подкрепата за главния стратегически приоритет на Сърбия - членството в ЕС. Той добави, че Клинтън е приела неговата покана да посети Белград, въпреки че не определена точна дата за това. (Бета, Танюг, РТС - 16/12/09)
