Макеонски прокурори ще проверят твърденията на Костов за корупция 
					17/11/2004
					 
						СКОПИЕ, Македония -- Главният прокурор Александър Пръчевски обяви във вторник (16 ноември), че иска да разговаря с подалия оставка премиер Хари Костов във връзка с коментарите му, че в правителството битува корупция и непотизъм. В изявление, публикувано по-рано тази седмица, Костов посочи, че оставката му е предизвикана отчасти от политическа намеса и корупция, намеквайки, че един от коалиционните партньори Демократичния съюз за интеграция, е най-вече виновен за това. 
						Други новини: В сряда Скопие стана домакин на полугодишните срещи на Пакта за стабилност за ЮИЕ. Тридневният форум включва кръгли маси по демократизацията и човешките права, икономическото възстановяване, развитието на сигурността и сътрудничеството в тази сфера. 
						Междувременно във вторник македонският министър на вътрешните работи Силян Аврамовски направи посещение в Тирана. Разговорите с министъра на обществения ред Игли Тоска се фокусираха върху борбата срещу трансграничната престъпност. Едно от предложенията бе създаването на съвместни гранични патрули. (Дневник, Утрински вестник - 17/11/04; A1 TВ, Maкфакс, уеб-сайт на македонското правителство, уеб сайт на Пакта за стабилност - 16/11/04)
