Холандия екстрадира предполагаем престъпен бос в Белград
					24/03/2006
					 
						БЕЛГРАД, Сърбия и Черна гора -- В четвъртък (23 март) Холандия екстрадира в Белград сърбин, който се смята за един от основните трафиканти на наркотици в Европа, съобщи агенция "Бета". Сретен Йочич, обвинен в Сърбия в поръчителство на убийство, бе прехвърлен от Летище Белград в затвора при засилени мерки за сигурност, като по целия път бяха разположени полицейски части. Йочич бе арестуван през 2002 г. в България по силата на сръбска заповед зa арест, но първо бе предаден на Холандия, където вече го очакваше затворническа присъда. 
						Други новини -- Владимир Божович, главен инспектор в министерството на вътрешните работи на Сърбия, изнесе в четвъртък лекция за борбата с корупцията в полицията в Международната правоохранителна агенция в Будапеща. Сред публиката бяха представители на полицията от Унгария, Румъния и Сърбия и Черна гора. (Блиц, Глас Явности - 24/03/06; АФП, Б92, РТС, Танюг - 23/03/06)
