България и Хърватия обсъждат сътрудничеството в областта на търговията и туризма
17/09/2003
 
ЗАГРЕБ, Хърватия -- Премиерът Ивица Рачан се срещна с българския си колега Симеон Сакскобурготски във вторник (16 септември) след откриването на Международния панаир в Загреб. Двамата са обсъдили двустранните връзки и възможностите за сътрудничество, особено в сферата на търговията и туризма. Те са били единодушни за необходимостта от развитие на инфраструктурата и транспортните връзки в ЮИЕ.
Други новини: във вторник българският министър по европейските въпроси Меглена Кунева се срещна с премиера на Люксембург Жан-Клод Юнкер, който се ангажира с подкрепата на своята страна за усилията на България да се присъедини към ЕС. (БТА, БНТ, БНР, Хърватско радио - 16/09/03)
