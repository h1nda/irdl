Хърватия и Черна гора се договориха да засилят двустранните връзки
					31/10/2004
					 
						ЗАГРЕБ, Хърватия -- Хърватия и Черна гора потвърдиха взаимното си желание да засилят двустранните връзки и сътрудничество по време на посещението в Загреб на черногорския външен министър Миодраг Влахович в събота (30 октомври). На среща с Влахович хърватският президент Стипе Месич също така обеща подкрепата и помощта на неговата страна в процеса на евро-атлантическа интеграция. На 15 ноември хърватският премиер Иво Санадер се очаква да направи официално посещение в Сърбия-Черна гора. (Данас, Б92, ХИНА - 30/10/04)
