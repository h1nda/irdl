Турция повдига обвинения срещу трима във връзка със смъртоносен инцидент
25/07/2004
 
АНКАРА, Турция -- Турски съд в събота (24 юли) обвини трима железничари във връзка с влаковата катастрофа, причинила смъртта на 37 души. Охранителят на влака Коксал Джоскун е обвинен в небрежност и е задържан за времето на разследването; срещу двамата машинисти - Фикрет Карабулут и Реджеп Сонмез - също са повдигнати обвинения и са задържани. Министърът на транспорта Бинали Илдърм каза, че влакът е пътувал със 118 км в час в четвъртък вечерта, когато дерайлира в район, където е имало ограничение 80 км в час. Адвокатът на обвиняемите обаче каза пред репортери, че неговите клиенти са получили печатен наръчник за управление, където се казва, че разрешената скорост в този район е 130 км в час.(Ройтерс, AФП, НТВ, AП, Си Ен Ен - 24/07/04)
