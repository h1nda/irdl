Черна гора изпраща войници в Афганистан, а Албания увеличава числеността на контингента си
					29/07/2009
					 
						ПОДГОРИЦА, Черна гора -- Парламентът одобри във вторник (28 юли) план за изпращането на 40 войници, които да се присъединят към ръководената от НАТО мисия в Афганистан. "В началото на следващата година ще бъде изпратен един взвод и медицински персонал, а двамата офицери, които трябва да се присъединят към германското командване, ще заминат между септември и октомври 2010 г.," съобщи министърът на отбраната Боро Вучинич. Черна гора ще изпрати войници и в мисиите в Либерия и Сомалия, тъй като се стреми да се присъедини към НАТО.
						Други новини от вторник -- Албания обяви плановете си да изпрати още 120 войници в Афганистан, като така да помогне за увеличаването на числеността на съюзническите сили преди изборите там следващия месец. Новият контингент ще бъде изпратен в Херат, Западен Афганистан, за да се присъедини към вече намиращите се там 30 албански военнослужещи. (МИНА, РТЧГ, Явно, АП, БТА, Дойче Веле, Гласът на Америка, Телеграфи - 28/07/09)
