Лайчак каза, че тази година БиХ ще се съсредоточи върху европейския дневен ред
					22/01/2008
					 
						БРЮКСЕЛ, Белгия -- "Първостепенен приоритет през тази година е европейският дневен ред на страната", заяви върховният представител Мирослав Лайчак на върховния представител на ЕС по сигурността Хавиер Солана в понеделник (21 януари) в Брюксел. Той добави, че БиХ трябва сега да направи всичко необходимо, за да отговори на изискванията и да подпише Споразумение за стабилизация и асоцииране (ССА) с ЕС през тази година. БиХ парафира своето ССА миналия месец, но формалното му подписване зависи от изпълнението на определени условия, включително реформата в полицията и пълното сътрудничество с Трибунала на ООН в Хага за военни престъпления. Министър-председателят Никола Спирич заяви преди време, че БиХ ще подпише предприсъединителното споразумение до юли. (СВП, Фена, РТРС, Танюг, Б92 - 21/01/08)
