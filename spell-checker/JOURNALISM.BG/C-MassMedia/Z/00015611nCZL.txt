Гръцкото правителство ще се бори с незаконните оръжия
		16/08/2005
		 
			АТИНА, Гърция -- Съобщава се, че правителството работи по проект за поредица от поправки в законодателството с цел намаляване на броя на незаконно притежаваните оръжия в страната. Властите изчисляват, че в страната има около 1,5 млн. единици такова оръжие. На всички граждани ще бъде предоставен шанс да регистрират недекларираните си оръжия до края на тази година. Измененията ще приведат закона в съответствие с директивите на ЕС. (Катимерини - 16/08/05; AНA - 15/08/05)
