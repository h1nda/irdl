Сърби блокираха пътя Митровица-Лепосавич 
					24/02/2011
					 
						ПРИЩИНА, Косово -- Десетина сърби блокираха в сряда (23 февруари) за втори пореден ден пътя от Митровица за Лепосавич. Протестът е срещу съвместното патрулиране на сръбски и албански полицаи от службата за контрол на автомобилния транспорт в северните общини. Говорителят на регионалната полиция в Митровица Бесим Хоти каза, че мирният протест е продължил един час. Той добави, че представители на сръбската общност планират протести в Зубин Поток, част от територията, върху която Прищина се бори да придобие контрол. (РТК, Клан Косова, Телеграфи - 23/02/11)
