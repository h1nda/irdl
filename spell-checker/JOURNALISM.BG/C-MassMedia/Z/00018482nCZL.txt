Чейни потвърждава американската подкрепа за евроатлантическите кандидатури на страните от Адриатическата харта
					07/05/2006
					 
						ДУБРОВНИК, Хърватия -- Вицепрезидентът на САЩ Дик Чейни изрази силната подкрепа на своята страна за усилията на страните от Адриатическата харта - Албания, Хърватия и Македония за присъединяване към евроатлантическите структури по време на среща на министър-председателите на трите страни в Дубровник в неделя (7 май). Той похвали напредъка, постигнат в процеса на реформи, както и участието на страните в операциите в Ирак и Афганистан. На срещата, албанският премиер Сали Бериша, хърватският - Иво Санадер и македонският - Владо Бучковски отново изразиха очакванията си, че срещата на върха на НАТО в Рига по-късно тази година ще даде ясен сигнал по отношение на перспекнивите на страните за членство в Алианса. (ХРТ - 07/05/06; ХИНА, Блумбърг, АП, АФП, Ройтерс, ЮПИ - 06/05/06)
