Маоистка група заяви, че е убила турски полковник
					01/10/2009
					 
						АНКАРА, Турция -- В сряда (30 септември) нелегална маоистка организация, наречена "Комунистическа партия - Народноосвободителна армия" (MKP/HKO), пое отговорността за убийството в понеделник на полковник от запаса в Северозападна Турция. Групата е особено активна в източната, доминирана от кюрдите провинция Тунджели. В съобщение, изпратено по електронна поща, крайнолявата MKP/HKO заявява, че полковник Айтекин Ичмез, на 64 г., е бил "наказан" за "преследването и убийството" на един от нейните активисти през 1981 г., докато е бил командир на военна част в Тунджели след военния преврат от 1980 г. Ичмез, който се пенсионира през 1996 г., е бил намерен мъртъв в дома му. (Ватан - 01/10/09; Анадолска информационна агенция, Хабертюрк, ДПА, Сабах, Хюриет - 30/09/09)
