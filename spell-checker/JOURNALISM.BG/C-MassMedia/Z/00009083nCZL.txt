Уесли Кларк ще даде показания на процеса срещу Милошевич
17/11/2003
 
ВАШИНГТОН, САЩ -- Бившият Върховен главнокомандващ силите на НАТО в Европа и кандидат за президент на САЩ Уесли Кларк обяви в неделя (16 ноември), че ще даде показания през следващия месец на процеса срещу Слободан Милошевич. Генералът от резерва каза пред Ен Би Си, че е прекарал повече от 150 часа в разговори с бившия президент по време на мирните преговори през лятото на 1995 г. и по-късно през заключителната фаза преди началото на косовския конфликт. " Става дума за това, какво Милошевич знаеше, кога го е знаел, какви са били намеренията му, как е възприемал ситуациите, как е действал.. Налице се множество косвени доказателства, които мога да приведа и може би още неща в някои случаи," обясни Кларк. (Ройтърс - 16/11/03)
