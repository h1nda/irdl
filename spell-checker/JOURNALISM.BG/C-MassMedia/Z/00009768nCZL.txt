Денкташ ще участва в консултации по Кипър под егидата на ООН
09/02/2004
 
НИКОЗИЯ, Кипър -- Лидерът на кипърските турци Рауф Денкташ каза в петък (6 февруари), че ще замине за Ню Йорк за участие във възобновените преговори по обединението на Кипър. Той отбеляза, че това ще бъде предварителна среща и че не е взето решение дали да започнат преговори. Денкташ заяви, че ще напише писмо до Генералния секретар на ООН Кофи Анан, в което ще изложи своите възражения по някои от условията за възобновяване на преговорите. Турският външен министър Абдулах Гюл също така посочи, че Анкара не е доволна от някои процедурни въпроси и че е поискала от САЩ да помогнат за изглаждане на различията с ООН. Лидерите на кипърските гърци обявиха в събота, че те също ще изпратят делегация в Ню Йорк. (АФП - 07/02/04; АП, АФП, Ройтърс - 06/02/04)
