Полицията в БиХ задържа нелегални имигранти
21/06/2004
 
БАНЯ Лука, Босна и Херцеговина (БиХ) -- Босненската полиция задържа 10 нелегални имигранти от Албания и един от Косово близо до границата със Сърбия-Черна Гора късно в събота (19 юни). Двамата бяха заловени, докато са пътували в две таксита. Босненските шофьори са обвинени в трафик на хора. Имигрантите ще бъдат депортирани в техните страни по произход.
Други новини: СФОР публикува реклами по повод 59-я рожден ден на Радован Караджич. Една от тях показва еднопосочен билет към Хага и съдържа думата "скоро". Говорител на миротворческия контингент я определи "като текуща кампания за напомняне на местното население, че подкрепата за лица, обвинени във военни престъпления, е незаконна."
Междувременно Службата на върховния представител каза в неделя, че три кантона във Федерация БиХ ще бъдат глобени поради това, че не са изпълнили срока до петък да хармонизират своето образователно законодателство със законите на общо държавно ниво. Трите кантона са 6, 8 и 10. Кантон 7 е изпълнил сроковете. ((AП, AФП, Би Би Си - 20/06/04; Pincom.info, НТВ Хаят - 19/06/04)
