Според представителя на НАТО Съри македонското правителство е в състояние да разреши проблема в Кондово 
					15/12/2004
					 
						СКОПИЕ, Македония -- По време на посещение в Скопие във вторник (14 декември) директорът в НАТО за Балканите Робърт Съри изрази подкрепа за усилията на кабинета да се справи с проблема с въоръжените екстремисти в село Кондово. След консултации при закрити врати с кандидат-премиера Владо Бучковски Съри каза, че според него едва ли този проблем ще доведе до дестабилизация. 
						Други новини: Върховният представител на ЕС по въпросите на сигурността Хавиер Солана обяви във вторник, че Съюзът е решил да удължи полицейската си мисия в Македония с една година. Силите обучават местната полиция в борбата срещу организираната престъпност и в прилагането на закона и обществения ред по македонските граници. (Вест, Дневник - 15/12/04; Уеб сайт на македонското правителство, А1 ТВ, Макфакс, АФП, Ройтърс - 14/12/04)
