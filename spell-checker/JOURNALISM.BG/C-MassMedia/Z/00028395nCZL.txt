Прокурор на БиХ обвини Насер Орич в изнудване
					16/11/2008
					 
						САРАЕВО, Босна и Херцеговина (БиХ) -- Прокуратурата в БиХ обвини бившия босненски военен командир Насер Орич в изнудване и незаконно притежаване на оръжие и експлозиви, съобщиха медиите в петък (14 ноември). Твърди се, че Орич е взел чрез изнудване 120 000 евро, заяви ръководителят на кантоналната прокуратура в Сараево Бранко Сливар. През юли миналата година, Трибуналът за военни престъпления в Хага оправда Орич по обвиненията за "убийство и нехуманно отношение към сръбски затворници" по време на отбраната на неговите войски на Сребреница. (Фена, Ройтерс, AФП, Б92 - 14/11/08)
