Турската РНП внесе ново искане за вот на недоверие срещу правителството
					15/05/2008
					 
						АНКАРА, Турция -- Главната опозиционна Републиканска народна партия (РНП) внесе в сряда (14 май) ново искане за вот на недоверие срещу правителството. То идва само един ден, след като парламентът отхвърли искането, обвиняващо правителството в поощряване на полицията да нападне демонстрантите по време на първомайската демонстрация в Истанбул. Новото искане обвинява министър-председателя Реджеп Тайип Ердоган в злоупотреба със служебно положение поради намесата му "преди и след търга за продажбата на телевизионния канал АТВ и вестник "Сабах", с което той е осигурил преимущество за единия от купувачите [групата "Чалък"]".
						Други новини -- Експлозия причини смъртта на двама души и рани петима други рано сутринта в четвъртък на около 40 километра североизточно от провинция Анкара. Взривът е станал във фабрика за млечни продукти в индустриален комплекс в Чубук. Следствието информира, че може би причина за взрива е котел. (Сабах, НТВ, АП, НТВ, Анадолска информационна агенция, Хюриет, Заман - 15/05/08; Хюриет, НТВ - 14/05/08)
