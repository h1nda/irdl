Румънските работници в железниците протестираха срещу планираните уволнения
					30/04/2009
					 
						БУКУРЕЩ, Румъния -- Около 10 000 жп работници протестираха в Букурещ в сряда (29 април) срещу плана на транспортното министерство за уволняване на около 12 000 души от сектора. Протестиращите блокираха площад "Виктория" пред сградата на кабинета, докато вътре представители на профсъюзите провеждаха среща с правителствени служители. Профсъюзните лидери подчертаха, че не искат по-високи заплати за работниците, а по-скоро се стремят към спиране на плана за транспортното министерство за преструктуриране, който предвижда съкращения.
						Също в сряда профсъюзите от сектора на образованието заплашиха с провеждането на протести, след като кабинетът реши да замрази всички заплати в публичния сектор до края на годината. Профсъюзите се страхуват, че решението ще доведе също така до съкращения и до по-ниски заплати за учителите и професорите, тъй като кабинетът търси начини за съкращаване на бюджетните разходи. Лидерът на Националната федерация на образованието Теодор Фартоля каза, че са налице признаци, че премиите вече са поставени на дъската за рязане. Учителите заплашват да блокират предстоящите общонационални изпити. (Котидианул - 30/04/09; Реалитатя, Hotnews.ro, Медиафакс - 29/04/09)
