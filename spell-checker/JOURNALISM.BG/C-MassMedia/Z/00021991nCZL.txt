Бившият румънски крал си получи обратно два замъка
					21/03/2007
					 
						БУКУРЕЩ, Румъния -- Във вторник (20 март) правителството завърши правната процедура по връщането на замъците "Пелеш" и "Пелишор" на бившия крал на Румъния Михай I. И двата замъка са били конфискувани при изгонването на Михай от комунистическия режим преди близо 60 години. "Пелеш" се смята за един от най-красивите замъци в Румъния и е една от най-популярните туристически атракции, включваща художествена галерия и музей. Съгласно споразумението кралят ще продаде замъка на държавата за 30 млн. евро до края на годината, при условие че той остане музей. Другият замък в Пелишор ще функционира като музей още три години, а след това ще стане резиденция на кралското семейство. (Фокус, Hotnew.ro, Ройтерс, Синхуа - 20/03/07)
