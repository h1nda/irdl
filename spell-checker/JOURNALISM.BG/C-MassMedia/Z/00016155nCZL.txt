Според еврокомисаря Рен скринингът за Хърватия ще започне на 20 октомври
		05/10/2005
		 
			ЗАГРЕБ, Хърватия - Процесът на юридически скрининг на ЕС за Хърватия ще започне на 20 октомври, съобщи еврокомисарят по разширяването Оли Рен във вторник (4 октомври) след официалното откриване на присъединителните преговори. "Можем да заявим, че след една дълга нощ, идва нова зора за Западните Балкани", каза Рен и отбеляза значението на това събитие за целия регион. Процесът на скрининг има за цел да определи несъответствията между вътрешното законодателство и законодателството на ЕС и необходимите промени. 
			Също във вторник, хърватското правителство проведе извънредно заседание, посветено на започването на присъединителните преговори с ЕС. Министър-председателят Иво Санадер заяви, че всички министерства и съответните държавни органи ще бъдат включени в подготовката и в самия процес на преговори. 
			Във Вашингтон, Държавният департамент приветства започването на присъединителните преговори, но отбеляза, че Загреб трябва да открие и екстрадира обвинения във военни престъплания Анте Готовина. От своя страна, адвокатът Лука Мисетич заяви от САЩ, че Готовина ще се предаде ако процесът срещу него се проведе в Хърватия, а не в Хага. (Вечерни лист - 05/10/05; ХИНА, Индипендънт, Ройтерс, AП - 04/10/05; Вечерни лист - 03/10/05)
