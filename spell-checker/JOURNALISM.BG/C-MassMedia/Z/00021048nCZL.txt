Седем държави от ЕС отвориха трудовите си пазари за работници от България и Румъния 
					21/12/2006
					 
						БУКУРЕЩ, Румъния -- Седем страни, членки на ЕС - Кипър, Чехия, Финландия, Естония, Латвия, Словакия и Швеция - смятат да отворят трудовите си пазари за работници от България и Румъния след присъединяването на двете страни към ЕС от следващия месец, съобщи румънското външно министерство в сряда (20 декември). Някои други страни, членки на ЕС - Унгария, Испания, Франция и Гърция - планират частично да отворят пазарите си в някои сектори до 2009 г. Австрия, Дания, Германия, Великобритания и Ирландия официално решиха да наложат преходен период от няколко години, след който се очаква ограниченията да бъдат вдигнати. (Медиафакс, Фокус, бТВ, БНТ - 20/12/06)
