Босненски сръбски престъпник ще излежава присъда в Белгия
					28/02/2008
					 
						ХАГА, Холандия -- Бивш служител на армията и полицията на Република Сръбска, осъден от Хагския трибунал за военни престъпления за измъчване и изнасилване на мюсюлмански жени и момичета, бе прехвърлен в сряда (27 февруари) в Белгия за излежаване на 15-годишната си присъда. Драган Зеленович, на 47 г., се призна за виновен преди малко повече от година по седем обвинения и каза, че се разкайва дълбоко. Молбата му за намаляване на присъдата по-късно бе отхвърлена. Престъпленията са извършени във Фоча, БиХ, по време на конфликта от 1992-1995 г. (СРНА, РТРС, Ройтерс, Уебсайт на ООН - 27/02/08)
