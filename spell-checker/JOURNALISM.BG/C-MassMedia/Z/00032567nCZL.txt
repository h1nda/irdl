Службата на СПЕС в Косово може да се слее със службата на ЕК
					01/12/2009
					 
						ПРИЩИНА, Косово -- Службата на специалния представител на ЕС (СПЕС) в Косово и Службата за връзки на Европейската комисия (ЕК) може да се слеят в предстоящите месеци, съобщиха местните медии във вторник (1 декември). Лисабонският договор, който влиза в сила във вторник, предвижда нова служба по външните работи на блока и Косово ще бъде част от новата политика, според говорителя на ЕС Юри Лаас. Друг дипломат от ЕС каза за "Инфо Прес" във вторник, че новият план на Съюза ще стане по-ясен догодина. Говорителката на СПЕС Юлия Рютер обаче отрече съществуването на какъвто и да било план за преструктуриране на службата, заявявайки само, че службата ще бъде подложена на преглед през следващата година. (Инфо Прес, Косова Лайв, Телеграфи - 01/12/09)
