Хърватската опозиция критикува църквата за травмиращ филм
25/02/2004
 
ЗАГРЕБ, Хърватия -- Социалдемократическата партия разкритикува във вторник (24 февруари) католическата църква за провеждане на "полова просвета по време на часове по катехизъм. по един напълно неподходящ начин." В отворено писмо до министъра на образованието социалдемократите твърдят, че филм за абортите, прожектиран пред гимназисти, е бил твърде натуралистичен и е травмирал децата. "Ако екстраполираме същата логика, би трябвало да показваме на учениците мъртвите тела на наркомани, за да ги запознаем с опасностите от употребата на наркотици," заяви омбудсманът за децата Любица Матиевич-Връсалико. (Ройтърс, АФП - 24/02/04)
