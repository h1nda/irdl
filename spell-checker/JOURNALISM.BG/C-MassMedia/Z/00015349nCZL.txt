Дорис Пак от ЕС заяви,че регионалното сътрудничество е крайъгълният камък за интеграцията в ЕС 
		22/07/2005
		 
			СКОПИЕ, Македония -- Регионалното сътрудничество е крайъгълният камък за интеграцията в ЕС на страните от западната част на Балканите, смята ръководителката на делегацията на Европейския парламент за взаимоотношения със страните от Югоизточна Европа. По време на лекция, изнесена в Скопие в четвъртък (21 юли), Дорис Пак заяви, че относително ниското равнище на демократично развитие, недоверието между страните и етническото напрежение са главните препятствия пред укрепването на регионалното сътрудничество. По отношение на присъединителния процес Пак подчерта, че няма да има никакви компромиси и че всички страни кандидатки ще трябва да изпълнят изискванията на ЕС по отношение на демократичните ценности и стандарти. Тя добави, че в случая с Македония, споровете за името й с Гърция не представлява пречка за присъединяването й към ЕС. (МИА, A1 - 21/07/05)
