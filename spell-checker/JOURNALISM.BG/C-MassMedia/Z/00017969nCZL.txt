Българският вътрешен министър обяви инспекция на сектора на горивата в национален мащаб
					20/03/2006
					 
						СОФИЯ, България -- Вътрешният министър Румен Петков обяви в неделя (19 март), че в цялата страна се провежда широкомащабна проверка на производителите и дистрибуторите на горива. Той отбеляза, че акцията, която се провежда съвместно от полицията и данъчните власти, е във връзка с дело, което се разглежда във Върховния касационен съд. Той не даде повече подробности, като каза само, че държавата търпи ежегодно загуби от над 150 млн. евро заради незаконни сделки с горива. (Сега, Монитор - 20/03/06)
