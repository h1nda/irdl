Инцко заяви, че приоритет за 2011 г. ще бъде сформирането на ново правителство на БиХ
					02/01/2011
					 
						САРАЕВО, Босна и Херцеговина (БиХ) - В новогодишното си обръщение Върховният представител на международната общност Валентин Инцко заяви, че сформирането на правителство след изборите през октомври трябва да бъде главен приоритет за политиците през 2011 г. "Избирателите отидоха да гласуват, защото искат да имат правителство, което работи. Те искат работни места и решаване на икономическите и социални проблеми на страната. Хората също гласуваха за по-ефективно върховенство на закона. Ще подкрепя всички усилия за създаване на коалиция, която ще осъществи това на практика", каза Инцко в изявление, публикувано в четвъртък (30 декември). Вторият приоритет, каза той, е напредъкът в реформите, необходими за присъединяване към ЕС. Той също подчерта, че трябва да се сложи край на "оспорването на [Дейтънското] мирно споразумение". (СВП, Радио "Свободна Европа" - 30/12/10)
