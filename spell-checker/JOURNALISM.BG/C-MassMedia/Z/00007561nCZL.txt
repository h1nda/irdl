Новите членове на гръцкото правителство положиха клетва
08/07/2003
 
АТИНА, Гърция -- Петима нови членове на правителството положиха клетва в понеделник (7 юли) пред премиера Костас Симитис и президента Костис Стефанопулос. В обръщение към всички членове на кабинета след церемонията Симитис подчерта, че няма да търпи забавяния при прилагането на правителствената програма и няма да се колебае да извърши и други промени. Той добави, че ще направи работата на министрите по-прозрачна, а резултатите от нея по-видими за обществото.
Други новини: гръцкият министър на отбраната Йанос Папандониу се срещна в понеделник със своя сръбско-черногорски колега Борис Тадич. Двамата са обсъдили двустранното сътрудничество. (АНА, МПА - 07/07/03)
