Мисия на МВФ ще посети Сърбия
					08/02/2010
					 
						БЕЛГРАД, Сърбия -- Мисия на МВФ пристига в Белград в понеделник (8 февруари), преди новия преглед на стендбай програмата на страната, съобщиха местните медии в неделя. Мисията ще остане няколко седмици за срещи с висши представители на правителството, както и с представители на финансовото министерство и централната банка. Досега Сърбия е получила 1,12 милиарда евро по споразумението за 2,9 милиарда. Следващият транш трябва да е в размер на 350 милиона евро, които централната банка се надява да получи през май. Сред най-важните въпроси са финансовата консолидация и по-специално замразяването на заплатите в публичния сектор и пенсиите. (Бета, Б92, Танюг - 07/02/10)
