Съветът за национална сигурност на Турция обеща да продължи действията срещу ПКК
					22/08/2007
					 
						АНКАРА, Турция -- Съветът за национална сигурност (СНС) на страната заяви във вторник (21 август), че ще продължи борбата срещу терористичната Кюрдска работническа партия (ПКК) и нейните поддръжници. На редовно заседание във вторник, водено от президента Ахмет Недждет Сезер, съветът разгледа вътрешнополитически и международни въпроси и мерки срещу всякакви заплахи за сигурността. 
						Положението в Ирак бе обсъдено като отделна точка, а установяването на контрол по границите с тази държава бе определено като приоритет. Бяха обсъдени и споразуменията, подписани по време на посещението на иракския премиер Нури ал Малики в Анкара по-рано този месец. Това бе последното заседание на НСС под председателството на Сезер. Той ще се оттегли от поста веднага щом бъде избран следващият президент. (НТВ, Хюриет, Ню Анатолиън, Сабах - 21/08/07)
