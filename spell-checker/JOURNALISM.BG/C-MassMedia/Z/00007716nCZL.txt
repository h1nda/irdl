Според Гърция и Кипър началото на 2004 година ще бъде от решаващо значение за обединението на острова
22/07/2003
 
НИКОЗИЯ, Кипър -- Според Гърция и кипърските гърци периодът от януари до май 2004 година ще бъде ключов за разрешаване на спорните въпроси около разделения остров, заяви говорителят на кипърското правителство Кипрос Хрисостомидис в понеделник (21 юли). Това е период, който непосредствено предхожда присъединяването на Кипър към ЕС. Хрисостомидис добави, че президентът на кипърските гърци Тасос Пападопулос планира да се срещне с Генералния секретар на ООН Кофи Анан в рамките на следващата сесия на Общото събрание на ООН, макар че точна дата все още не е определена. (КНА, Радио Ки Би Си - 21/07/03)
