Според Пауъл САЩ са готови да подпомогнат Македония в процеса на присъединяване към НАТО
26/11/2003
 
ВАШИНГТОН, САЩ -- Държавният секретар на САЩ Колин Пауъл заяви пред репортери във вторник (25 ноември), че САЩ ще подпомогнат Македония в усилията й за присъединяване към НАТО. "Очакваме деня, когато Македония ще бъде напълно интегрирана, както каза премиерът, във всички евроатлантически структури и работим упорито за тази цел. Как това ще стане и с какъв темп остава да се уточни и разбира се, има стандарти, които трябва да се изпълнят, за да се постигне членство в тези структури," заяви Пауъл след среща с премиера Бранко Цървенковски. Той изрази високата си оценка за подкрепата на Македония за американската политика. "Македония беше с нас, когато се нуждаехме от помощ в Афганистан и Ирак. Те предоставиха военнослужещи и за двата театъра на бойни действия, разбира се, малко на брой, но въпреки това символичната им стойност е огромна," каза той. (АП, АФП, Гласът на Америка - 25/11/03)
