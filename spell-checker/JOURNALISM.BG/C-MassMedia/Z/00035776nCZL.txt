Стотици хора се събраха на митинг за освобождаване на политици от истанбулски затвор
					24/08/2010
					 
						АНКАРА, Турция -- Стотици хора се събраха в понеделник (23 август) пред затвор в покрайнините на Истанбул с искане за освобождаването на светски настроени политици, обвинени в участие в заговор за преврат срещу проислямисткото правителство на премиера Реджеп Тайип Ердоган. Демонстрантите, повечето от които са членове на лявата Работническа партия, се събраха пред затвор, в който са задържани стотици секуларисти, включително лидерът на тяхната партия Догу Перинчек. Те отправиха критики и срещу насрочения за 12 септември референдум за промени в конституцията. Според правителството реформите имат за цел да хармонизират конституцията със законодателството на ЕС, но опонентите твърдят, че реалната им цел е да засилят контрола върху съдебната власт на управляващата Партия на справедливостта и развитието и да подкопаят светските основи на Турция. (Фокс, АП - 23/08/10)
