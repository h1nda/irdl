Турската ПМД призова за протести по примера на Египет 
					24/03/2011
					 
						АНКАРА, Турция -- Главната етническа кюрдска Партия на мира и демокрацията (ПМД) и организации на гражданското общество призоваха в сряда (23 март) кюрдите да излязат на протести и масово неподчинение в опит си да гарантират повече свободи. По време на предавана по телевизията пресконференция лидерът на ПМД Селахатин Демирташ заяви, че хората са изчерпали търпението си във връзка с блокираните инициативи за политическо решение на въпроса, и ги призова да последват модела на Египет, където хиляди участваха в масовите протести, довели в крайна сметка до оставката на задържалия се дълго време на власт президент Хосни Мубарак. 
						Планирано е протестите да започнат в сряда в югоизточната провинция Батман, където се очаква около 20 000 души да участват в седяща стачка. Исканията на протестиращите включват образование на кюрдски език в училищата, освобождаване на политическите затворници, край на военните операции срещу кюрдите и премахване на избирателния праг от 10 % за влизане на партиите в парламента. (Радикал, Заман - 24/03/11; Хюриет, Фират - 23/03/11)
