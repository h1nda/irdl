Българската опозиция се обедини срещу правителството с искане за вот на недоверие
					18/02/2008
					 
						СОФИЯ, България -- Опозиционните лидери обявиха в неделя (17 февруари), че са готови да сформират ново правителство, ако сегашното се провали в предстоящия вот на недоверие. На съвместна пресконференция лидерите на "Граждани за европейско развитие на България", Съюза на демократичните сили, "Българска нова демокрация", "Атака", "Демократи за силна България", „Ред, законност и справедливост“, ВМРО-БНД, Земеделския народен съюз и независимият депутат Лъчезар Иванов изразиха своята обща позиция срещу "корумпираното" управление на Българската социалистическа партия, Националното движение за стабилност и възход и Движението за права и свободи. Очаква се вотът, който ще се състои в петък, да не успее. (Дарик, БНР, Нетинфо - 17/02/08)
