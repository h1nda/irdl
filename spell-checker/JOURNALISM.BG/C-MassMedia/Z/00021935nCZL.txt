Виенски съд определи гаранция от 1 млн. евро за високопоставен хърватски правителствен служител 
					16/03/2007
					 
						ВИЕНА, Австрия -- Съд във Виена определи в четвъртък (15 март) гаранция от 1 млн. евро за бившия заместник-министър на отбраната на Хърватия Владимир Загорец. Той бе арестуван във вторник вечерта съгласно международна заповед за арест, издадена от Хърватия. Предполага се, че той е откраднал диаманти, които е получил като гаранция от германски оръжеен търговец, докато е заемал висшия пост в министерството на отбраната през 1993 г. Екстрадирането му в Хърватия може да отнеме няколко седмици. 
						Други новини -- Хърватската полиция арестува в сряда 28 незаконни имигранти - 24 албанци и четирима сърби. Представители на властите заявиха, че те са се опитали да пресекат границата със Словения на път за Италия. Според съобщенията всеки от тях е заплатил до 3 443 евро на трафикантите в западния хърватски град Ланишче. (Вечерни Лист, Весник - 16/03/07; ХИНА, ХРТ, Index.hr, ЮПИ, Б92, АП - 15/03/07)
