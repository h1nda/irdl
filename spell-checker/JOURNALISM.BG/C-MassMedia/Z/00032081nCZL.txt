Полицията арестува шефовете на хърватска компания за хранителни продукти
					22/10/2009
					 
						ЗАГРЕБ, Хърватия -- В сряда (21 октомври) полицията арестува шестима души по подозрение в незаконни сделки с акции в хърватската компания за хранителни продукти "Подравка". Сред задържаните са бившият и настоящият изпълнителен директор на компанията - Дарко Маринац и Здравко Шестак. Те и останалите според твърденията са участвали в поредица от финансови трансакции, започнали през 2006 г. и имащи за цел закупуване на фирмени дялове на "Подравка" и придобиване на компанията, като за целта се използват нейни собствени средства. Разследващите заявиха, че това е струвало на държавата 34,5 милиона евро загуби. (ХРТ, ХИНА, Нова ТВ, Вечерни Лист, Ройтерс, АП - 21/10/09)
