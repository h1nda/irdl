Три от четирите синдиката в румънското образование приемат договореност с кабинета
					15/09/2004
					 
						БУКУРЕЩ, Румъния -- След интензивни преговори три от четирите румънски синдиката в сферата на образованието постигнаха най-накрая споразумение във вторник (14 септември) за подписване на договореност с правителството, което би позволило безпроблемното начало на новата учебна година в сряда. Кабинетът и синдикатите преговоряха седмици наред по предлаганото увеличение на заплатите. Синдикатите заплашваха, че ще започнат протести, ако исканията им не бъдат удовлетворени. Само Федерацията на съюзите в образованието отказа да приеме споразумението. 
						Други новини: Букурещ е домакин в сряда на регионална среща, посветена на борбата срещу корупцията в Юго-Източна Европа (ЮИЕ). Експерти от държавите в ЮИЕ и Пакта за стабилност в ЮИЕ участват във форума. (Ромпрес, Медиафакс, АФП - 14/09/04)
