Ахмети бе преизбран за лидер на ДУИ в Македония
					20/12/2009
					 
						СКОПИЕ, Maкедония -- Aли Ахмети, лидер на Демократическия съюз за интеграция (ДУИ) бе преизбран в събота (19 декември). Той бе единственият кандидат за поста. В речта си по случай победата Ахмети изрази надежда, че по време на испанското председателство на ЕС, което започва на 1 януари, дългогодишният спор между Македония и Гърция ще бъде решен и Македония "най-накрая ще стане членка на НАТО и ще започне преговори за пълноправно членство в ЕС." (A1, Дневник - 19/12/09)
