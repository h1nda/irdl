Турция: "Страданията в Судан трябва да бъдат прекратени"
					20/08/2008
					 
						ИСТАНБУЛ, Турция -- Правата на човека трябва да се спазват и "кръвта и сълзите" в Дарфур трябва да спрат, заяви във вторник (19 август) турският президент Абдула Гюл на среща с президента на Судан Омар Хасан ал Башир, който е на посещение в страната. Срещата между тях се проведе в кулоарите на срещата на високо равнище за турско-африканско сътрудничество в Истанбул. Ал Башир, който е на първо посещение извън страната след повдигнатото през юли обвинение от международния наказателен съд, отхвърли повдигнатите срещу него обвинения във военни престъпления. Той заяви, че неговите сили не са отговорни за катастрофата в Дарфур, и обвини съда, че е част от “неоколониален” заговор. (Сабах - 20/08/08; Ройтерс, Търкиш Дейли Нюз, Заман - 19/08/08)
