Гърция предлага подкрепата си за аспирациите на Турция към ЕС
12/09/2003
 
НИКОЗИЯ, Кипър -- Гръцкият външен министър Георгиос Папандреу каза в четвъртък (11 септември), че страната му ще подкрепи усилията на Турция да започне преговори за членство в ЕС през 2004 г. Той обеща, че неговото правителство ще загърби историческите си различия с Анкара, за да може Турция да се присъедини към ЕС. Папандреу предупреди обаче, че Турция трябва да даде приноса си към разрешаването на кипърския спор. Той заяви, че усилията на Анкара в тази област ще бъдат отразени в доклада на Европейската комисия относно готовността на Турция да започне преговори по присъединяването си към ЕС. (АФП - 11/09/03)
