Албанският премиер Бериша призова страната да се съсредоточи върху туризма
					19/08/2010
					 
						ТИРАНА, Албания -- Министър-председателят Сали Бериша призова членовете на кабинета в сряда (18 август) да разглеждат туризма като основен приоритет при изготвяне на съответните бюджети. Той поиска от тях да подкрепят развитието на туристически обекти, включително археологически паркове. За първи път броят на туристите, посетили тази година Албания, ще бъде по-голям от населението на страната, според прогнози на правителството, което означава, че показателите за туризма са се увеличили 12 пъти спрямо 2004 г., което се дължи предимно на инвестициите от около 1 млрд. евро по крайбрежието. 
						Опозиционната Социалистическа партия обаче се отнесе скептично към данните за туризма, като каза, че "за министър-председателя всеки албански имигрант, завърнал се у дома, е турист". (Топ Чанъл, Коха Йоне, Balkan Web, Телеграфи, Лаймифундит - 18/08/10)
