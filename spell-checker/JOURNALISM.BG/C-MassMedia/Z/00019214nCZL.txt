БиХ отбеляза 11-ата годишнина от клането в Сребреница
					11/07/2006
					 
						СРЕБРЕНИЦА, Босна и Херцеговина (БиХ) -- 11-ата годишнина от клането в Сребреница бе отбелязана в БиХ във вторник (11 юли). Останките на 505 наскоро идентифицирани босненски жертви бяха погребани в мемориалния център Поточари, близо до Сребреница, до другите 1937 жертви, които са вече там. Ръководителят на ислямската религиозна общност в БиХ, Мустафа Черич, ръководи тържествената церемония. 
						Необходимостта да се изясни докрай кой е виновен за най-ужасното зверство в Европа след Втората световна война бе основното послание в края на кръглата маса на тема "Международната общност и геноцида в Сребреница", която се проведе в Сараево в края на миналата седмица. Тя разгледа международния фактор в събитията в Сребреница през юли 1995 г. (Независне Новине, Дневни Аваз - 11/07/06; ПБС БиХ, НТВ Хаят - 10/07/06)
