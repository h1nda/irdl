Заместник-главният прокурор заявява, че трима сръбски генерали ще се изправят пред съда в Белград 
					27/04/2005
					 
						ХАГА, Холандия -- Заместник-главният прокурор на Трибунала на ООН за военни престъпления Дейвид Толбърт каза във вторник (26 април), че процесът срещу трима сръбски генерали, обвинени в престъпления, касаещи Косово - Владимир Лазаревич, Сретен Лукич и Небойша Павкович ще се проведе в Хага. Неотдавна трибуналът предложи прехвърлянето на десет дела за военни престъпления към местни съдилища в Босна и Херцеговина, Хърватия и Сърбия, но Толбърт подсказа, че това няма да се отнася до тримата генерали. Павкович ще се яви за пръв път пред Трибунала в четвъртък. 
						Други новини: Българската полиция обяви, че е задържала бившия генерал от югославската армия Чедомир Бранкович. През 1999 г. Хърватия го осъди задочно на 20 години затвор за военни престъпления, извършени срещу хърватски цивилни през август 1991 г. Сега Загреб иска неговото екстрадиране. (Политика, Медиапул, Нова ТВ - 27/04/05; РТРС, Taнюг - 26/04/05)
