Трибуналът в Хага отказа временно освобождаване на хърватския генерал Готовина
					23/08/2007
					 
						ХАГА, Холандия -- Трибуналът на ООН за военни престъпления реши в сряда (22 август) да не позволи временното освобождаване на хърватския генерал от резерва Анте Готовина, като се обоснова с факта, че той се е укривал в продължение на четири години и може пак да избяга. Прокурорите в Хага бяха против освобождаването въпреки гаранциите от страна на хърватското правителство, архиепископа на Задар Иван Пренда, както и на самия Готовина. Адвокатите му казаха, че ще обжалват решението, като ново решение се очаква до края на септември. (Вечерни лист - 23/08/07; ХРТ, Javno.com, Фокус - 22/08/07)
