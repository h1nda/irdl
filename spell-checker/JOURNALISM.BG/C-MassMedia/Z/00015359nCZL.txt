Двама са ранени при експлозията в Истанбул
					24/07/2005
					 
						ИСТАНБУЛ, Турция -- Двама души - един турчин и един холандец - бяха ранени, когато бомба избухна в кафене в Истанбул в събота (23 юли). Според съобщенията холандски турист е пострадал тежко от експлозията близо да моста "Галата" в район, често посещаван от туристи. Взривът е причинен или от дистанционно задействана бомба или от бомба с часовников механизъм, смята полицията. Никой досега не е поел отговорност за нападението, но властите подозират, че това вероятно е част от последната кампания на Работническата партия на Кюрдистан срещу туристическите обекти. При бомбена експлозия в морския курорт Кушадасъ миналата седмица загинаха пет души. (Си Ен Ен - 24/07/05; Танюг, AП, АФП, Ройтерс - 23/07/05)
