ЮНМИК позволи на Кощуница да посети Косово 
					27/06/2006
					 
						ПРИЩИНА, Косово, Сърбия -- Въпреки опозицията от страна на етническите албанци ЮНМИК разреши на сръбския премиер Воислав Кощуница да посети Косово в сряда (28 юни). Той ще присъства на церемония по повод поражението на сърбите на Косово поле през 1389 г., последвано от 500-годишно отоманско владичество. ЮНМИК смята това за частно и религиозно посещение и призова Кощуница да не участва в политически акции, докато е в провинцията. Във вторник Кощуница приключи свое двудневно работно посещение в Лондон. (Политика - 27/06/06; AФП, Ройтерс, РТС, Танюг, Бета, KosovaLive - 26/06/06)
