Румънският премиер реорганизира кабинета
					23/08/2005
					 
						БУКУРЕЩ, Румъния -- Премиерът Калин Попеску Търичану обяви в понеделник (22 август), че сменя четирима от министрите си, аргументирайки се с недобрата им работа. Министрите, отговарящи за финансите, европейската интеграция, икономиката и здравеопазването, са освободени от длъжност. Заместник-министърът на финансите Себастиан Владеску ще заеме мястото на досегашния си началник Йонут Попеску, който имаше търкания с Търичану относно правителствените субсидии за държавните фирми. Анка Боаджу ще поеме поста на министър на европейската интеграция от Ене Динга. Еужен Николаеску заменя Мирча Чинтеза като министър на здравеопазването. Реорганизацията бе извършена след съкрушителна критика на работата на кабинета от страна на президента Траян Бъсеску, особено във връзка със забавянето на реформи от решаващо значение за влизането на Румъния в ЕС, планирано за 2007 г. (Ромпрес, Найн о'клок - 23/08/05; AФК - 22/08/05)
