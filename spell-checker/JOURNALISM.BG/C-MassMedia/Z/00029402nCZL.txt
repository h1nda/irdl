Черна гора ще даде свои подводници на Сърбия, Словения и Хърватия
					24/02/2009
					 
						ПОДГОРИЦА, Черна гора -- Началникът на генералния щаб Драган Самарджич каза в понеделник (23 февруари), че Черна гора ще отстъпи своите подводници "Тиса" на Словения, Хърватия и Сърбия. Самарджич обясни, че понастоящем Подгорица има четири подводници от този тип и би желала те да станат музейни експонати. Той добави, че черногорски представители са провели разговори със своите колеги от асоциациите на подводничарите на Сърбия и Словения, както и с представители на военните в Хърватия. Всяка от страните ще получи по една подводница, а четвъртата ще остане в морския музей в пристанище "Порто Монтенегро" край Тиват. (ФоНет, Б92 - 23/02/09)
