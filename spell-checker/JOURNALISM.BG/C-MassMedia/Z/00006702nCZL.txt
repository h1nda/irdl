Изтъкнат косовско-сръбски лидер обвинен за протестните действия в Митровица
24/04/2003
 
ПРИЩИНА, Косово, Сърбия-Черна гора -- Изтъкнат сръбски политик бе официално обвинен, че е ръководил протестните действия в Митровица преди една година, по време на които 20 полицаи от ООН бяха ранени. Говорител на ООН съобщи, че Милан Иванович ще получи 10 години затвор, ако бъде осъден. Той се укриваше няколко месеца, когато представителите на ООН се опитваха да го арестуват, но по-късно се предаде. Прокурорите искаха първо да го обвинят в опит за убийство, но повдигнаха само обвинения за насилствени действия.
В други новини, сръбското правителство изпрати в сряда писмо до Генералния секретар на ООН Кофи Анан и Съвета за сигурност, в което обвинява ръководителя на ЮНМИК Михаел Щайнер, че помага за независимостта на Косово. Щайнер предложи да се прехвърлят част от правомощията от ЮНМИК на местните институции. Белград иска първо да се гарантират основните изисквания за сигурността на малцинствата. (Б92, Танюг, Бета - 24/04/03)
