Арменците отбелязват 95-тата годишнина от "геноцида"
					25/04/2010
					 
						ЕРЕВАН, Армения -- Страната и арменците по целия свят отбелязаха в събота (24 април) 95-тата годишнина от убийството на арменци в Османската империя. Ереван твърди, че около 1,5 милиона арменци са били убити от османски турци между 1915 и 1917 г. Турция признава, че хиляди арменци наистина са загинали, но отрича че е имало геноцид. Стотици хора се събраха на площад "Таксим" в Истанбул в събота, за да почетат паметта на загиналите на фона на засилено полицейско присъствие. Събитието приключи без инциденти. 
						По повод годишнината американският президент Барак Обама направи изявление, наричайки събитията от 1915 г. "едно от най-страшните зверства на 20 век", но не употреби думата "геноцид". Турският премиер Реджеп Тайип Ердоган приветства този факт и каза, че Обама се е съобразил с чувствителността на Анкара по въпроса. Възспоминанието бе проведено два дни след като парламентарното мнозинство в Армения съобщи, че ще замрази ратифицирането на два протокола, целящи нормализирането на отношенията с Анкара. Документите за установяване на дипломатически отношения и отваряне на границата между двете страни бяха подписани през октомври. (Хюриет, AФП, Ройтерс - 24/04/10)
