Албания и Косово са решени да засилят взаимните си връзки
03/03/2004
 
ПРИЩИНА, Косово, Сърбия-Черна Гора - Албанският премиер Фатос Нано се срещна с президента на Косово Ибрахим Ругова през втория ден от посещението си в Косово във вторник (2 март). Двамата представители са обсъдили пътищата за стимулиране на двустранните връзки и са обменили мнения по процеса на интеграция в ЕС и НАТО, както и по сътрудничеството между властите в Косово и ЮНМИК.
Евроатлантическата интеграция бе в дневния ред на разговорите на албанския външен министър Кастриот Ислами с германския му колега Йошка Фишер във вторник. Ислами, който е на посещение в Германия, се срещна и с германския вътрешен министър Ото Шили. Двамата са обсъдили борбата срещу организираната престъпност, като Шили е обещал финансова помощ от германското правителство за създаване на Център за борба срещу трафика във Вльора. ( АТА, Албанска телевизия - 02/03/04)
