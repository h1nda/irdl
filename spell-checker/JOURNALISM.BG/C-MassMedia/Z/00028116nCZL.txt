Сърбия вкарва семейството на Милошевич в съда
					20/10/2008
					 
						БЕЛГРАД, Сърбия -- Държавата е предявила обвинения срещу семейството на починалия югославски и сръбски президент Слободан Милошевич заради незаконното закупуване на семейна вила в белградското предградие Дедине, съобщиха медиите в неделя (19 октомври). Милошевич е купил къщата точно преди бомбардировките на НАТО през 1999 г. срещу Сърбия. Според всекидневника "Блиц" главното изслушване е насрочено за 17 декември в съд в Белград. Адвокати ще представляват вдовицата, сина и дъщерята на Милошевич. Русия даде убежище на вдовицата и на сина на Милошевич през януари. Те са заявили, че са подложени на политическо преследване от страна на сръбското правителство. (Бета, Блиц, Б92, РТС - 19/10/08)
