Съд в БиХ постанови 30-дневно задържане на бивши хърватски официални представители
26/01/2004
 
САРАЕВО, Босна и Херцеговина (БиХ) -- Съд в БиХ постанови в събота (24 януари), че трима бивши хърватски официални представители - Анте Желавич, Мирослав Пръце и Мирослав Рупчич - могат да бъдат задържани за тридесет дни. Те бяха арестувани миналата седмица и обвинени във връзки с организираната престъпност. Представители на правоприлагащите органи отхвърлят твърденията, че е била използвана прекомерна сила по време на арестите.
Други новини: активност, превишила 70-те процента, бе регистрирана по време на проведения в неделя референдум в три, населени предимно с хървати общини на Мостар. Според официални представители 99 % са подкрепили идеята за формиране на една община и единен избирателен район. (Източници на СВП, ПБС БиХ - 26/01/04; РТРС, ПБС БиХ, Хърватско радио, Би Би Си - 25/01/04)
