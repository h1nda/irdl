Нова служба за борба с транснационалната престъпност бе открита в Белград 
					19/07/2005
					 
						БЕЛГРАД, Сърбия и Черна гора -- ОССЕ и правителството на САЩ финансират нова служба за борба с транснационалната престъпност, която бе открита в Белград в понеделник (18 юли). Секретариатът на Консултантската група на прокурорите от Югоизточна Европа ще съдейства за сътрудничеството между прокурорите от Албания, Босна и Херцеговина, България, Хърватия, Гърция, Македония, Молдова, Румъния, Сърбия и Черна гора, Словения и Турция. Заместник-ръководителят на мисията на ОССЕ Дъглас Уейк подчерта, че регионалният подход и сътрудничеството са от голямо значение за успеха в борбата срещу организираната престъпност. (Политика - 19/07/05; Уеб-сайт на ОССЕ, Танюг, Б92 - 18/07/05)
