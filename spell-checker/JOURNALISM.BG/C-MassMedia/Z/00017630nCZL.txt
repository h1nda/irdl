Министърът на правосъдието: "Македония ще поеме от Хага четири съдебни дела до края на годината" 
					17/02/2006
					 
						ХАГА, Холандия -- Македонският министър на правосъдието Мери Младеновска-Гьоргиевска каза в четвъртък (16 февруари), че до края на годината страната ще започне процеса на поемане на четири съдебни дела от Трибунала на ООН за военни престъпления. Министърът каза, че е постигната договореност с главния прокурор за военни престъпления Карла дел Понте по време на срещата им в Хага, според която делата, свързани с междуетническия конфликт от 2001 г., ще бъдат поотделно връщани на Македония, за да бъдат разгледани от съдебната власт в страната. Бившият командир от Армията за национално освобождение (АНО) Али Ахмети, който е лидер на Демократичния съюз за интеграция (ДСИ), обаче твърди, че писмено споразумение от 2001 г. не позволява делата да се гледат в Македония. ДСИ е по-малкият партньор в коалиционния кабинет. (Телма ТВ, Макфакс, A1 ТВ - 16/02/06)
