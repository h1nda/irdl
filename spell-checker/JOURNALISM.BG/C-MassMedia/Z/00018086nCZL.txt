Хърватия отрече медийните обвинения, че е лъгала по време на проверката на ЕС
					30/03/2006
					 
						ЗАГРЕБ, Хърватия -- В сряда (29 март) главният преговарящ на страната с ЕС Владимир Дробняк категорично отхвърли обвиненията в местните медии, че правителството е излъгало ЕС по време на проверката в областта на образованието. Публикациите, които се позовават на неназован член на хърватския преговарящ екип по глава "Образование", твърдят, че хърватските представители са дали невярна информация -- включително и раздути цифри за годишните разходи за образование -- за да обрисуват в розово ситуацията в сектора.
						Други новини -- Грузинският президент Михаил Саакашвили посети Загреб в сряда. На срещата със своя колега Стипе Месич Саакашвили каза, че страната му е готова да разшири връзките си с Хърватия, която той нарече модел за прехода и успешната интеграция в евроатлантическите структури. (ХИНА, ХРТ - 29/03/06)
