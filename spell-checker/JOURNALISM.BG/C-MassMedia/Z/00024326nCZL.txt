Българското правителство преодоля вота на недоверие
					24/10/2007
					 
						СОФИЯ, България -- Правителството преодоля с удобно мнозинство вота на недоверие във вторник (23 октомври) - третия след идването му на власт. Няколко опозиционни партии внесоха предложение за вота заради продължаващата криза в образованието. Повечето български учители стачкуват от седмици с искания за сериозни повишения на заплатите и повече финансиране за училищата. Премиерът Сергей Станишев заяви пред депутатите, че подобни разходи ще ускорят инфлацията и ще застрашат макроикономическата стабилност. Той призна обаче, че учителите не получават достатъчно и обеща да потърси решение на въпроса. (Сега, 24 часа, Труд - 24/10/07; БНТ, БНР, Фокус, Дарик, БГНЕС, АП, Томсън Файненшъл - 23/10/07)
