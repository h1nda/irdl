Мисия на Съвета за сигурност на ООН заминава за Белград и Прищина
					24/04/2007
					 
						ПРИЩИНА, Косово, Сърбия -- Делегация на Съвета за сигурност на ООН, водена от белгийския посланик в ООН Йохан К. Вербеке, отпътува във вторник (24 април) за Косово на шестдневна проучвателна мисия. Според комюнике на ООН визитата "има за цел да запознае непосредствено членовете на Съвета с политическата, социалната и икономическата ситуация в Косово”. 
						Официални лица в Белград и Прищина дадоха различни оценки за значението на мисията. В понеделник сръбският министър-председател Воислав Кощуница каза, че тя бележи „напълно нова фаза” в процеса на решаването на проблема за статута на Косово, и добави, че планът за статута, предложен от специалния пратеник на ООН Марти Ахтисаари, се е провалил. 
						Според министър-председателя на Косово Агим Чеку обаче визитата представлява уникална възможност да се сложи край на всякакви съмнения, които членовете на Съвета биха могли да имат във връзка с настоящото положение в Косово. (Данас - 24/04/07; ТАНЮГ, Бета, РТК, Телеграфи, Топ-Чанъл, АКИ, Пресцентър на ООН - 23/04/07)
