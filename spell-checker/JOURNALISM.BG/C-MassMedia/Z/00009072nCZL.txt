При атентати срещу синагоги в Истанбул загинаха най-малко 22 души
16/11/2003
 
ИСТАНБУЛ, Турция -- Представители на турските и израелските органи за сигурност претърсиха в неделя (16 ноември) развалините, причинени от избухналите в автомобили бомби до двете синагоги в Истанбул, при което загинаха най-малко 22 и бяха ранени над 240 души. Според съобщения на медиите, на мястото са присъствали екипи на тайните служби на Мосад. Телевизия НТВ съобщи, че полицията е арестувала трима души във връзка с експлозиите, от които две жени, носещи мюсюлмански забрадки. Полицията не потвърди тази информация. Властите изразиха мнение, че международни групи, вероятно с участието на бойци от организцията Ал Каида на Осама бин Ладен стоят зад атентатите, извършени в събота сутринта няколко минути един след друг, при които загинаха евреи, присъстващи на съботния молебен, а така същи и минувачи-мюсюлмани. Турският премиер Реджеп Тайип Ердоган осъди бомбените нападения и заяви, че те подчертават необходимостта от международно сътрудничество в борбата срещу тероризма. (Ройтерс, AФП, Анадолска агенция, НТВ, ТРT 2, Хюрриет, Миллиет, Радикал - 16/11/03; Ройтерс, AП, AФП, Анадолска агенция, TРT 2, НТВ - 15/11/03)
