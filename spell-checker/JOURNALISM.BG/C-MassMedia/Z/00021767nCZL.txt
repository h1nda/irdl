Косовският политик Харадинай заяви в Хага, че е невинен 
					02/03/2007
					 
						ХАГА, Холандия -- Бившият косовски премиер Рамуш Харадинай се яви пред Трибунала на ООН в четвъртък (1 март) и заяви, че е невинен по обвиненията, повдигнати срещу него във военни престъпления и престъпления против човечеството. Бившият командир на "Армията за освобождение на Косово" (АОК) е обвинен за участие в убийства, изнасилвания и изтезания на сръбски граждани и заподозрени в сътрудничество със сърбите етнически албанци между 1998 и 1999 г. Харадинай ще бъде съден заедно с още двама бивши членове на АОК, Идриз Балай и Лахи Брахимай, когато процесът се открие в понеделник. Те ще бъдат съдени по 37 обвинения във военни престъпления и е възможно да получат доживотни присъди, ако бъдат осъдени само по едно от тях. (Данас - 02/03/07; AП - 01/03/07)
