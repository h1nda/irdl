Бъсеску намекна за евентуални правителствени промени след влизането на Румъния в ЕС 
					04/10/2006
					 
						БУКУРЕЩ, Румъния -- Президентът Траян Бъсеску намекна, че е твърде вероятно след приемането на Румъния в ЕС през януари да стане прегрупиране на управляващата коалиция и избор на ново правителство. В излъчено по телевизията изявление в понеделник (2 октомври) Бъсеску заяви, че запазването на настоящата коалиция няма да бъде благоприятно, тъй като Консервативната партия има едва 2 % обществената подкрепа, съгласно неотдавнашни социологически проучвания. Бъсеску изрази убеждението си, че един преструктуриран кабинет на малцинството ще бъде най-доброто възможно решение. (Зиуа, Котидианул - 04/10/06; Ромпрес, Медиафакс - 03/10/06)
