Представител на сръбското правителство призова за сдържаност в отговор на нападенията
17/08/2003
 
БЕЛГРАД, Сърбия-Черна Гора -- Сръбският вицепремиер Небойша Чович призова за сдържаност в отговор на неотдавнашните нападения в южната част на страната. Той отправи този призив, след като полицейски патрул бе обстрелван с автоматично оръжие близо до село Кончулу в петък (15 август). Това е третият инцидент на границата с Косово през миналата седмица. Чович предупреди, че властите на трябва да бъдат въвличани в ответни действия.
Сръбският премиер Зоран Живкович пристигна в Косово, за да се присъедини към 1000-та присъстващи на погребението на Пантелия Дакич, 11-годишна, и Иван Йовович, 19-годишен, които бяха застреляни миналата седмица. След срещата си с новия ръководител на ЮНМИК Хари Холкери Живкович изрази надежда, че администрацията на ООН ще сложи край на насилията в провинцията. Холкери заяви, че убийците ще бъдат изправени пред съда.
В събота Живкович каза пред базираното в Прага радио Свободна Европа, че евентуалното завръщане на силите за сигурност на Сърбия-Черна Гора в Косово няма да бъде решение на проблема. Той отбеляза, че съществуват много други алтернативни варианти. (АФП, Танюг, Б92 - 16/08/03; ATA - 15/08/03)
