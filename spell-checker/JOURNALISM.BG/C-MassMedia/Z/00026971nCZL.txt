Българската опозиция ще поиска нов вот на недоверие поради проблемите с ЕС
					04/07/2008
					 
						СОФИЯ, България -- Опозицията планира нов вот на недоверие срещу кабинета поради проблемите с усвояването на фондовете от ЕС и корупцията, каза в четвъртък (3 юли) съпредседателят на Българския народен съюз Стефан Софиянски. Опозиционните партии възнамеряват да отделят около седмица за обсъждане и организация на искането. Съобщения в медиите сочат, че те ще внесат искането преди редовния доклад на Европейската комисия (ЕК), който се очаква в края на юли, за да не може парламентът да излезе в лятна вакация, преди да бъде проведено гласуването. Очаква се докладът на ЕК да критикува България за корупцията и злоупотребите във връзка с усвояването на фондовете на ЕС през последните месеци, както и за неотдавнашните скандали, които разтресоха вътрешното министерство. (24 часа - 04/07/08; Фокус, бТВ, Дневник - 03/07/08)
