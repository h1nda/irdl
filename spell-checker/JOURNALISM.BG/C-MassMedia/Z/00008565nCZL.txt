Робъртсън дава уверения на Македония за членството й в НАТО
03/10/2003
 
СКОПИЕ, Македония -- Генералният секретар на НАТО лорд Джордж Робъртсън, чийто мандат изтича скоро, каза в четвъртък (2 октомври), че вратите на алианса са отворени за Скопие, ако продължава да постоянства с политическите и военните реформи. "Пред страната има ясни перспективи", заяви той пред репортери по време на прощалното си пътуване до Македония. Робъртсън подчерта също, че НАТО вече не разглежда страната като "бъдещо огнище на конфликти" и призова всички политически сили да се придържат към условията на Охридското мирно споразумение като средство за етническа интеграция. (Утрински весник - 03/10/03; АФП, МИА, A1 ТВ, Макфакс - 02/10/03)
