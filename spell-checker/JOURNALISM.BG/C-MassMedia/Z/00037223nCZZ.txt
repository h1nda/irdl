Бизнес: Словенска фирма разширява дейността си в Сърбия
					28/01/2011
					„Горение” планира да произвежда перални и сушилни машини в Зайчар, Сърбия. Още в деловите новини: ЕО отхвърли сливането на гръцки авиокомпании.
					 
						
Словенският производител на битова техника „Горение” ще отвори нов завод в Зайчар. [Ройтерс]
						Словенският производител на битова техника „Горение” ще отвори нов завод в сръбския град Зайчар, Сърбия, съобщи в понеделник (24 януари) сръбското министерство на икономиката. Заводът, който ще осигури работни места за най-малко 300 работници, ще произвежда перални и сушилни машини. Това ще бъде третият завод на „Горение” в Сърбия след фабриките в Стара Пазова и Валево. 
						*** 
						Европейската комисия реши в сряда (26 януари) да спре планираното сливане между гръцките авиокомпании „Иджиън” и „Олимпик Еър”. От Комисията обясниха, че предложеното сливане би довело до монопол, тъй като двамата превозвачи са най-големите в страната. 
						*** 
						Европейската банка за възстановяване и развитие (ЕБВР) прогнозира в последния си тримесечен доклад, че икономиите на балкански страни ще регистрират среден растеж от 1,9 % през 2011 г., в сравнение с предишните прогнози за 1,6 %. Очаква се Албания, България, Македония, Черна гора, Румъния и Сърбия да имат по-голям растеж спрямо направените по-рано оценки. Само прогнозата от 2,2 % за Босна и Херцеговина остава непроменена.
						*** 
						Италиано-испански консорциум спечели поръчка за 45,3 млн. евро за възстановяването на известния "Жежелев мост" над река Дунав край Нови Сад. Представителите на консорциума и властите във Войводина са подписали договора във вторник (25 януари). Мостът трябва да бъде завършен до септември 2013 г. и ще се състои от четири ленти за движение на автомобили и железопътна инфраструктура. 
						
						(Различни източници – 21/01/11 - 28/01/11)
