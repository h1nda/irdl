Министър в Косово критикува избори, които ще бъдат проведени от Белград
					02/04/2010
					 
						ПРИЩИНА, Koсово -- Усилията на правителството и на Международната гражданска служба (МГС) да създадат институционална власт в Северно Косово може да се повлияят от плана на Сърбия да проведе общински избори в района през май. Новоназначеният министър на вътрешните работи Байрам Реджепи заяви в четвъртък (1 април), че изборите могат косвено да навредят на стратегията за севера. Той добави, че независимо от това какво ще се случи, стратегията ще бъде осъществена. 
						В сряда ръководителят на МГС Питър Фейт заяви, че той няма да признае сръбските избори. Държавният секретар на сръбското министерство за Косово Оливер Иванович отхвърли това, заявявайки "Ние не сме искали подкрепа за провеждане на изборите, тъй като за нас [Фейт] не съществува." (Експрес, Коха Диторе, Зери, Косова Сот - 02/04/10)
