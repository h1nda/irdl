Бомба експлодира пред дома на гръцки депутат
					15/11/2009
					 
						ATИНА, Гърция -- Самоделна бомба експлодира в петък (13 ноември) в Атина пред дома на депутата Мимис Андрулакис от управляващата партия ПАСОК. Съобщава се за минимални щети, а ранени няма. Анонимно обаждане е предупредило полицията малко преди взрива. Никой не е поел отговорност за атентата.
						Междувременно в събота полицията арестува трима души във връзка със серия от атентати, организирани от лява групировка. Двама мъже и една жена, всички на около 20 години, бяха задържани в Атина по подозрения, че са членове на организацията "Конспирация на огнените ядра". Полицията издирва шестима други заподозрени членове на организацията. (ДПА, Нафтемпорики - 14/11/09; AП - 13/11/09)
