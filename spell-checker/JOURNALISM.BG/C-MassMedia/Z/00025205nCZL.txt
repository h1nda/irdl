Бериша отново подчерта, че е против промени в албанското правителство
					21/01/2008
					 
						ТИРАНА, Албания -- Министър-председателят Сали Бериша каза в неделя (20 януари), че неговото правителство е на прав път и на правилното място и затова няма нужда от реорганизация. По време на пресконференция в Корча по случай започване на работите по изграждането на важна шосейна мрежа Бериша каза, че е време за инвестиции, а не за промени в правителството. Двама от съюзниците в управляващата коалиция, Републиканската партия и партията "Съюз за човешки права", призоваваха за спешни промени в кабинета на Бериша. 
						Други новини -- Втори контингент албански войски в рамките на Международните сили за поддържане на сигурността замина за Афганистан в петък. 112 войници и офицери ще бъдат на шестмесечна мисия в Херат под италианско командване. (Коха Йоне, Шекули, Шкип, Газета Шкиптаре - 21/01/08; Balkanweb, Топ-Ченъл - 20/01/08; Шекули, Коха Коне, Шкип, Панорама - 19/01/08; Уебсайт на албанския министър на отбраната - 18/01/08)
