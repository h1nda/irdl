Косово съобщава за напредък в идентифицирането на изчезналите лица
					23/12/2009
					 
						ПРИЩИНА, Косово -- Във вторник (22 декември) министерството на правосъдието отчете резултатите от работата по делата за изчезналите лица през изминалата година, като отбеляза, че въпросът е сложен и отнема време. „През този период бяха взети нови ДНК проби. Те бяха изпратени на Международната комисия за изчезналите лица в Сараево и Тузла (БиХ)”, каза косовският министър на правосъдието Некибе Келменди. Бяха открити още 33 тела и тленните останки бяха предадени на семействата за препогребването им. Съдбата на около 2 000 косовски граждани остава неизвестна. (Коха Нет, РТК - 22/12/09)
