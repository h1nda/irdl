Свиланович посети Босна и Херцеговина, за да поощри по-близкото сътрудничество
20/02/2003
 
САРАЕВО, Босна и Херцеговина (БиХ) -- Външният министър на Сърбия-Черна гора Горан Свиланович посети БиХ в сряда (19 февруари) за срещи с тристранното президентство, външния министър Младен Иванич и върховния представител Пади Ашдаун. Пред репортери той заяви, че двете страни са на път да приключат един тежък период от своята история и са решени да работят заедно за влизане в ЕС. В тази връзка разговорите се фокусираха върху възможностите, предоставени от Инициативата за сътрудничество в Югоизточна Европа. (Източници на СВП - 20/02/03; АП, АФП, РТРС, ПБС БиХ, НТВ Хаят - 19/02/03)
