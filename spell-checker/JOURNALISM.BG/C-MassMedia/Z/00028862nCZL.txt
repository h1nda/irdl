Гърция поема ротационното председателство на ОССЕ
					02/01/2009
					 
						AТИНА, Гърция -- Поемайки годишното ротационно председателство на ОССЕ в четвъртък (1 януари) от Финландия, гръцкият външен министър цитира като фактори понастоящем "глобалната финансова криза, неотдавнашните събития в Кавказ и обсъждането на новата структура на европейска сигурност". Външният министър Дора Бакояни официално ще представи приоритетите на гръцкото председателство в централата на ОССЕ във Виена на 15 януари. В интервюта напоследък тя заяви, че усилията на страната й ще бъдат насочени към региона на Кавказ и Централна Азия. Гърция също ще работи за увеличаване на усилията на организацията за укрепване на мира в Афганистан и за борбата срещу трафика на хора, каза Бакояни.
						Други новини -- Гръцкото правителство реши да вдигне ограниченията за български и румънски работници от четвъртък, когато изтича двегодишния преходен период, откакто двете страни се присъединиха към ЕС през 2007 г. Така български и румънски граждани ще могат да работят в Гърция без разрешение за работа. Правителството се надява, че това ще намали броя на работещите незаконно. (AФП, МИНА, Maкфакс - 01/01/09; AНА-MПА, Eлефтерос типос, Агенция София нюз, БТА, БНР, София Еко, Фокус - 31/12/08)
