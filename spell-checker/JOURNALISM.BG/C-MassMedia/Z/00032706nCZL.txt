ЕС потвърди ангажираността си с процеса на присъединяване на Западните Балкани
					13/12/2009
					 
						БРЮКСЕЛ, Белгия -- Лидери на ЕС заявиха при закриването на двудневната си среща в Брюксел в петък (11 декември), че подкрепят процеса на стабилизация и по-нататъшно асоцииране на Западните Балкани в ЕС. "Европейският съвет одобрява заключенията на съвета от 8 декември 2009 г. за разширяването", се казва в изявлението. На 8 декември външните министри на ЕС бяха единодушни, че присъединителната стратегия на ЕС по отношение на Западните Балкани стимулира страните кандидатки да извършват политически и икономически реформи. (МИА, Уебсайт на ЕС - 11/12/09)
