Македонската полиция арестува сръбски военнопрестъпник
28/09/2003
 
СКОПИЕ, Македония -- Македонската полиция съобщи в петък (26 септември), че е арестувала офицер от армията на Сърбия-Черна Гора по обвинения във военни престъпления в Хърватия. Подполковник Мило Новакович бе задържан на границата между Македония и Сърбия по време на пътуването му за участие във възпоменателните прояви във връзка с Първата световна война в Гърция. Той е председател на националната Асоциацията на ветераните от войната. Хърватският съд в Шибеник осъди Новакович на 20 години затвор за извършени престъпления срещу човечеството. (AФП, ФоНет, ХИНА, MИA - 26/09/03)
