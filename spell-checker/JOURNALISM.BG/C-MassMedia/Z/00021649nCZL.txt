Според предварителните резултати кандидатите на опозицията водят в Тирана и в други основни градове
					20/02/2007
					 
						ТИРАНА, Албания -- Според предварителните резултати от местните избори в Албания, които се проведоха в неделя (18 февруари), гласували са 46 % от избирателите с право на глас, а кметът на Тирана Еди Рама, ръководител на опозиционната Социалистическа партия, печели трети мандат, като побеждава кандидата на управляващата Демократическа партия (ДП) Сокол Олдаши. Според албанските организации ЕКА и МЯФТ предварителните резултати сочат, че опозиционните кандидати водят във Вльора, Лежа, Берат, Гирокастро, Корча, Фиер, Поградец и Елбасан. Кандидатите на ДП водят в Пешкопия, Кукеш, Пермет, Саранда, Кавая, Делвина и Шкодра. В Дуръс кандидатът на ДП Арманд Телити и на опозицията Вангюш Дако са в оспорвана надпревара за кметското място. Етническият македонски Съюз за европейска интеграция претендира за победа в кметската надпревара в Мала Преспа. (Албейниън Нюз, Шекули, Газета Шкиптаре - 20/02/07; MИA - 19/02/07)
