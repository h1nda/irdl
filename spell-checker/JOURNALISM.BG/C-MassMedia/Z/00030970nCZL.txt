Проучване установи, че стоките и услугите на Балканите са по-евтини
					17/07/2009
					 
						БРЮКСЕЛ, Белгия -- Македония, България, Албания, Босна и Херцеговина (БиХ) и Сърбия са най-евтините държави в Европа според статистическите данни, събрани от Статистическото бюро на ЕС Евростат и публикувани в четвъртък (16 юли). Дания, Норвегия, Швейцария, Финландия и Исландия са определени като най-скъпите държави. Проучването включва 27-те страни, членки на ЕС, страните кандидатки, както и Исландия, Норвегия и Швейцария. То е установило, че например в Турция хората заплащат средно 73 евро за стоки и услуги, които струват 100 евро в страните, членки на ЕС. За България средният индикатор е 51 евро; Македония - 47 евро; Албания - 53 евро; Сърбия - 58 евро; БиХ - 56 евро, Черна гора - 62 евро; Румъния - 62 евро; Хърватия - 75 евро; Словения - 83 евро; Кипър - 90 евро и Гърция - 94 евро. (Макфакс, БНТ, Анадолска информационна агенция, Фокус - 16/07/09)
