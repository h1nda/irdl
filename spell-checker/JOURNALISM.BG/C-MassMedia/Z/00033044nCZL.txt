Албанското правителство даде добра оценка на действията си при наводненията
					14/01/2010
					 
						ТИРАНА, Албания -- В сряда (13 януари) правителството определи своята реакция на двете седмици наводнения като успех и предложи гарантирани компенсации на засегнатите. „Това беше успешна хуманитарна операция, която ще остане в историята”, каза министър-председателят Сали Бериша на заседание на кабинета в северозападния град Шкодра. Той добави, че обществеността е била предупредена навреме, и отхвърли обвиненията на опозицията в неадекватно реагиране на ситуацията. Засегнатите площи в Шкодра се изчисляват на 11 400 хектара. Междувременно главната прокуратура проверява за евентуални неправилни действия по управлението на водноелектрически централи и язовири по време на проливните дъждове. (Шекули, Клан, Balkan Web, Топ Ченъл, Телеграфи - 13/01/10)
