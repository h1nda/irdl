Черна Гора
		предсрочни парламентарни избори 
		22/04/2001
		Източник: Международна кризисна група 
 
		
			Черна гора 
			Резултати от изборите 
			Парламентарните избори в Черна гора се проведоха на 22 април 2001г. По време на предизборната кампания преобладаваха разгорещени дебати относно отношенията със Сърбия, единствения партньор на Черна гора в Съюзна Република Югославия (СРЮ). По време на кампанията черногорският президент Мило Джуканович открито защити идеята за на независимост и обещава да проведе референдум за окончателния статут на републиката, в случай че управляваната от него коалиция бъде преизбрана. За противодействие на партиите, стремящи се към независимост, беше създаден про-югославски блок. 
			Про-независимата коалиция на Джуканович "Победа за Черна гора" спечели изборите с малка преднина, но резултатите не показват някаква внушителна подкрепа на идеята за независимост. След период на обширни преговори, коалицията на Джуканович "Победа за Черна гора" формира правителство на малцинството с подкрепата на Либералния съюз (ЛС), чиито депутати са твърди привърженици на независимостта. Подкрепата на ЛС е дадена при условието, че новото правителство ще ускори решението за референдум. 
			Забележка: 
			"Победа за Черна гора" е про-независима коалиция, съставена от Демократическата партия на социалистите (ДПС) и Социалдемократическата партия на Черна гора (СДП). 
			"Заедно за Югославия" е про-югославска коалиция, съставена от Социалистическата народна партия (СНП), Народната партия (НП) и Сръбската народна партия (СНП).
