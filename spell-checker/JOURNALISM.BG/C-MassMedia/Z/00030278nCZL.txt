Джоана официално се включи в президентската надпревара в Румъния
					15/05/2009
					 
						БУКУРЕЩ, Румъния -- Мирча Джоана спечели в четвъртък (14 май) одобрението на Социалдемократическата партия (СДП) да бъде нейният кандидат на президентските избори през ноември. Близо 10 000 членове на СДП присъстваха на извънредното заседание на Националния съвет на партията, което излъчи и кандидатите за изборите за Европейски парламент на 7 юни. Съобщението за номинирането на Джоана дори не бе включено в официалния дневен ред в четвъртък. Той съобщи за желанието си да се кандидатира преди две седмици. Другите двама обявени кандидати са принц Раду Дуда, член на румънското кралското семейство по брак, и Крин Антонеску, лидер на Националлибералната партия. (Гардианул, Зиуа, Ромъниа Либера, Евениментул Зилеи, Финанчиарул - 15/05/09)
