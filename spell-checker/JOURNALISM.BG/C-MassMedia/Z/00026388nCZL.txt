Според СТО Сърбия може да се присъедини през следващата година
					09/05/2008
					 
						ЖЕНЕВА, Швейцария -- Сърбия може да се присъедини към Световната търговска организация (СТО) в средата на 2009 г. заявиха Генералният директор Паскал Лами и сръбският министър на икономиката Младан Динкич в четвъртък (8 май) на пресконференция след срещата в Женева. Динкич твърди, че изборите в неделя няма да попречат на дневния ред на реформите и обеща, че Сърбия ще приведе своите закони в съответствие с правилата на СТО в рамките на един месец. Той добави, че Белград планира скоро да започне преговори за двустранни споразумения за свободна търговия със САЩ, Канада, Япония, Норвегия и Турция. Сърбия подаде официална молба за започване на преговори за присъединяване към СТО през декември 2004 г. Работна група за присъединяване към СТО се срещна за пръв път през октомври 2005 г. (Taнюг, Бета, РТС, Ройтерс - 08/05/08)
