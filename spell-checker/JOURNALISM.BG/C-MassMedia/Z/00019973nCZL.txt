Българската полиция разби верига за контрабанда на наркотици
					18/09/2006
					 
						СОФИЯ, България -- Полицията обяви в неделя (17 септември), че е разбила престъпна група за контрабанда на наркотици към Западна Европа и най-вече за Италия и Холандия. Полицията съобщи, че кокаинът е бил прекарван през границата в капсули от т. нар. "гълтачи". Задържани са четирима души, а близо 1 кг кокаин бе конфискуван в резултат на серия от обиски на домове. 
						Други новини -- Полицията в София арестува 72-ма футболни запалянковци след яростните сблъсъци в неделя между поддръжници на местните отбори "Левски" и ЦСКА. Насилието избухна преди началото на мача и няколко души бяха ранени. (Стандарт, Дарик, Монитор - 18/09/06; Дарик, бТВ - 17/09/06)
