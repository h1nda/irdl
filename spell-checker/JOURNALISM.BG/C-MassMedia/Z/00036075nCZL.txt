Maкедония и Сърбия ще облекчат пограничния режим 
					19/09/2010
					 
						СКОПИЕ, Maкедония -- Македония и Сърбия се споразумяха в събота (18 септември) да разрешат на своите граждани да пресичат общата граница с лични карти вместо с паспорти. Инициативата бе обявена след среща в Скопие между вътрешния министър на Македония Гордана Янкуловска и нейния сръбски колега Ивица Дачич. Първоначално разрешението ще важи само за хора, живеещи в пограничните зони. Необходими са по-нататъшни регулации, преди то да стане валидно за всички граждани на Сърбия и Македония. Двамата министри също се споразумяха да продължат сътрудничеството си в борбата срещу организираната престъпност, тероризма и корупцията. (MИА, Maкфакс, Aлсат M, A1, Taнюг, РТС, AФП - 18/09/10)
