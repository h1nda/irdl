Македония обвинява в убийство бивш министър на вътрешните работи
02/05/2004
 
СКОПИЕ, Македония -- Бившият вътрешен министър Любе Бошковски и шестима полицаи бяха обвинени в убийството на шест пакистанеца и един индиец през 2002 г., съобщи говорител на правителството в събота (1 май). Според местните медии, двама от обвиняемите са бивши генерали от сигурността. Според полицейски източници Бошковски е помолил бивш старши офицер от полицията да намери няколко чужденци, които можели да бъдат представени като ислямски фундаменталисти. Полицията тогава е задържала седем емигранти и ги е убила в предградие на Скопие. Емигрантите току-що били влезли в Македония от България на път за запад. Според твърдения на полицията емигрантите са нападнали един от нейните патрули. Бошковски отхвърли обвиненията, заявявайки, че той е действал по надеждна информация. (AП, Ройрерс, АФП, Си Ен Ен - 01/05/04)
