Румънските работници в публичния сектор планират стачка в понеделник
					01/10/2009
					 
						БУКУРЕЩ, Румъния -- Аурел Корня, лидер на Свободните профсъюзи от сектора на образованието, потвърди в сряда (30 септември), че работещите в държавния сектор ще излязат на обща стачка в понеделник, като се очаква да участват до 800 000 държавни служители. Те протестират срещу единната заплата, която беше набързо приета от парламента чрез искане на вот на доверие. По оценки около 500 работници са протестирали в сряда пред централите на Социалдемократическата и на Либералдемократическата партия в Букурещ. (Антена 3, Гардианул - 01/10/09; Реалитатя, Адевърул - 30/09/09)
