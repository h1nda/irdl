Македонският премиер Бучковски се противопостави на насилието в кампанията
					27/06/2006
					 
						СКОПИЕ, Македония -- Премиерът Владо Бучковски предупреди в понеделник (26 юни), че насилието по време на кампанията за изборите на 5 юли пречи на страната. Македония се нуждае от "честни и демократични избори," каза той на митинг в Битоля, като добави, че не му е необходима победа, постигната чрез насилие. Той направи това изказване след предупреждения от страна на Съединените щати и ЕС, че вълненията се отразяват негативно на шансовете на Скопие за присъединяване към НАТО и ЕС. Председателят на Държавната избирателна комисия Йован Йосифовски също излезе в понеделник с изявление, в което посочва, че насилието по време на кампанията се дължи на неефективността на вътрешното министерство, полицията и прокуратурата. (Дневник - 27/06/06; БиБиСи, МИА, Макфакс, A1 ТВ - 26/06/06)
