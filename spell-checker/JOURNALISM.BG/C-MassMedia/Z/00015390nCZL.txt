Започна работа Македонският координационен комитет за управление на кризи
					26/07/2005
					 
						СКОПИЕ, Македония -- В понеделник (25 юли) с церемония, на която присъстваха заместник-премиерът Муса Джафери, вътрешният министър Любомир Михайловски, министърът на отбраната Йован Манасиевски и началникът на държавна сигурност и контраразузнаването Миле Жечевич, официално започна работа новосъздаденият Македонски координационен комитет за управление на кризи. Новата структура ще има за задача да въвежда в действие новите закони за управление на кризи, като ще работи в тясно сътрудничество с новосъздадената група за оценка на рисковете за сигурността. (Уеб-сайт на македонското правителство - 26/07/05)
