Заместник-министърът на външните работи на България Костов подаде оставка заради сътрудничество с комунистическите тайни служби
					29/11/2009
					 
						СОФИЯ, България – Kрасимир Костов, заместник-министър на външните работи, отговарящ за връзките с ЕС, подаде оставка в петък (27 ноември), след като бе съобщено, че е сътрудничил на тайните служби от комунистическата епоха. Комисията по разсекретяване на досиетата на ДС съобщи в сряда, че трима членове на сегашното правителство са били или агенти, или сътрудници на комунистическите тайни служби. Другите двама са министърът без портфейл, отговарящ за българите в чужбина Божидар Димитров и заместник-министърът на вътрешните работи Павлин Димитров. (Дарик, Дневник, Инвестор, Meдиапул - 27/11/09)
