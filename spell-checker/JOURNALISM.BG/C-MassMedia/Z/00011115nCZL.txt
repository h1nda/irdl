Министърът на отбраната на БиХ обсъжда ПзМ с германски официален представител
11/06/2004
 
БЕРЛИН, Германия -- Зам.-министърът на отбраната Валтер Колбов се срещна в четвъртък (10 юни) с министъра на отбраната на Босна и Херцеговина (БиХ), Никола Радованович. Двамата разискваха подготовката на БиХ за участие в програмата на НАТО "Партньорство за мир", както и смяната на контингента на СФОР със сили на ЕС. Колбов изрази задоволство от напредъка на реформите в отбраната и сигурността в БиХ.
Други новини: Директорът на Световната банка за БиХ Орсалия Каланцопулос пристигна в Сараево в петък за обсъждане на Стратегия за държавно подпомагане (СДП) с премиерите и министрите на финансите на федерацията и автономните области. СДП, която е за периода от 2005 до 2007 г., има за цел да улесни процеса на интеграция на БиХ в ЕС. (Фена, Онаса - 10/06/04)
