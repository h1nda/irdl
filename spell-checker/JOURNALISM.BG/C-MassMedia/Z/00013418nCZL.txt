Солана призова за диалог между Белград и Прищина
					30/01/2005
					 
						БЕЛГРАД, Сърбия-Черна гора -- Еврокомисарят по въпросите на външната политика и сигурността Хавиер Солана отново призова за диалог между Белград и Косово, както и за участие на косовските сърби в институциите на провинцията. В изявление, цитирано от местните медии в събота (29 януари), Солана казва, че диалогът и сътрудничеството са необходими за постигане на напредък в такива ключови области като децентрализацията и завръщането на бежанците. 
						В други новини на тази тема, говорителят на Държавния департамент Ричард Баучър заяви в петък, че позицията на Вашингтон по Косово съвпада с тази на международната общност. И по-специално, прилагането на международно установените стандарти трябва да стане преди започването на разговорите за окончателния статут на Косово, каза Баучър, като добави, че още е твърде рано за такива разговори. 
						Междувременно ръководителят на Сръбсия център за Косово Небойша Чович заяви, че Белград би желал да поднови разговорите по практическите въпроси с правителството на Косово. Той предложи възобновяване на срещите на работната група по въпросите за изчезналите лица и за енергетиката. (АФП, Бета, Танюг - 29/01/05; B92, Beta - 28/01/05)
