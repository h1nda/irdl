Ердоган получи мандат да сформира новото турско правителство 
					06/08/2007
					 
						АНКАРА, Турция -- Президентът Ахмет Недждет Сезер официално възложи в понеделник (6 август) на лидера на Партията на справедливостта и развитието (ПСР) Реджеп Тайип Ердоган да сформира ново правителство. "Черпейки опит от четирите години и осем месеца в държавното управление, се надяваме, че ще сформираме по-силно правителство, което ще преодолее много недостатъци," каза пред репортери Ердоган след срещата си със Сезер. По закон той има на разположение 45 дни да сформира своя кабинет. ПСР спечели убедителна победа в общите избори на 22 юли. 
						Други новини -- В понеделник Турция поема от Русия ротационното командване на Оперативната група за военноморско сътрудничество в Черно море ("Блексийфор"). Мандатът е за срок от 1 година. Други членове на групата са България, Грузия и Украйна. (Заман, Анадолска агенция, Фокус, Си Ен Ен Търк - 06/08/07)
