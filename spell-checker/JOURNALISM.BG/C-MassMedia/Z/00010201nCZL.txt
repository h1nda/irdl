Западът приветства назначението на министър на отбраната на БиХ и призовава за по-нататъшен напредък
18/03/2004
 
САРАЕВО, Босна и Херцеговина (БиХ) -- След среща с Никола Радованович в сряда (17 март) върховният представител Пади Ашдаун заяви, че международната общност приветства назначаването му за първи министър на отбраната на БиХ. Ашдаун добави, че този ход се разглежда като стъпка към присъединяването на страната към програмата на НАТО "Партньорство за мир" и други европейски структури. Той заяви, че е впечатлен от идеите на Радованович, макар и същевременно да отбеляза, че министърът ще трябва да си осигури обществена подкрепа. Двамата обсъдиха и въпроси, свързани със сътрудничеството на БиХ с Трибунала на ООН за военни престъпления. (Източници на СВП, Ослободение - 18/03/04; Pincom.info - 17/03/04)
