Мойсиу назначи още един член на избирателната комисия в Албания
					01/08/2006
					 
						ТИРАНА, Албания -- В понеделник (31 юли) президентът Алфред Мойсиу назначи още един член на Централната избирателна комисия (ЦИК) -- това бе членът на опозиционната Социалистическа партия Фатмир Кумбаро. През пролетта в седемчленната избирателна комисия имаше три свободни места. По закон президентът, парламентът и Висшият съдебен съвет (ВСС) трябва да посочат по един член. По-късно в понеделник бе съобщено, че избирателната комисия официално е приела назначаването на Кумбаро, както и това на Фламур Чато, номиниран от ВСС по-рано през юли. Така вече са запълнени шест от седемте места. (Албейниън Нюз, Кориери, Шекули - 01/08/06; Уеб сайт на албанския президент - 31/07/06)
