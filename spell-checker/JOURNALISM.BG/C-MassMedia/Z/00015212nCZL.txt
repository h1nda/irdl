Социалистите в Албания оспорват изборните резултати
					11/07/2005
					 
						ТИРАНА, Албания -- Премиерът Фатос Нано отказа в неделя (10 юли) да приеме поражението си в албанските общи избори, като се позова на извършените според него нарушения в 30 избирателни района. Неговата Социалистическа партия е подала жалби до Централната избирателна комисия, с което се забавя официалното обявяване на изборните резултати. Президентът Алфред Мойсиу ще трябва да изчака най-малко до 27 юли, преди да може да връчи мандат на демократите на бившия президент Сали Бериша за сформиране на правителство.
						Други новини -- В петък Мойсиу обсъди въпроси на сигурността с началника на ГЩ на армията, генерал-лейтенант Пелумб Казими, и с ръководителите на съответните ведомства, имайки предвид несигурността в навечерието на изборите на 3 юли и бомбените атентати в Лондон от четвъртък. (Ройтерс - 10/07/05; Уеб-сайт на албанския президент - 08/07/05)
