Дванадесет кандидати се състезават за президентския пост в Хърватия
					19/11/2009
					 
						ЗАГРЕБ, Хърватия -- Дванадесет кандидати ще се състезават в президентските избори на 27 декември, съобщи в сряда (18 ноември) Държавната избирателна комисия. Петима от тях са подкрепени от партии, а седем се явяват като независими. "Получихме 21 кандидатури, от които 12 са валидни", каза председателят на комисията Бранко Хърватин. Предизборната кампания започва официално в четвъртък и ще завърши на 25 декември. Ако никой от кандидатите не събере повече от 50 % от гласовете, ще бъде проведен балотаж на 10 януари. Сегашният президент Стипе Месич приключва своя втори мандат на поста и не може да се кандидатира за преизбиране. (ХИНА, Пословни, Нова ТВ, Ройтерс - 18/11/09)
