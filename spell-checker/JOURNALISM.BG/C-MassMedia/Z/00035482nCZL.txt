Турската полиция арестува 34 заподозрени терористи
					30/07/2010
					 
						АНКАРА, Турция -- Полицията арестува в четвъртък (29 юли) 34 заподозрени членове на терористичната Кюрдска работническа партия (ПКК) във връзка с пет бомбени атентата в Истанбул. Смята се, че заподозрените са поставили малки бомби пред два супермаркета, един офис, медицинска клиника и пощенска станция на 29 юни и на 15 юли, но те не са причинили наранявания. 
						Междувременно в четвъртък група представители на прокюрдската Партия на мира и демокрацията (ПМД) бяха върнати обратно от окръг Дьортйол от съображения за сигурност. Четирима полицаи бяха убити в югоизточния град по-рано тази седмица от предполагаеми членове на ПКК, които открили огън срещу полицейското управление. След като бяха спрени близо до окръг Ерзин, където се срещнаха с представители на местната администрация, полицията и военните, представителите на ПМД заявиха, че ще се върнат в Диарбекир. (Заман, Радикал - 30/07/10; AФП, Хюриет, Си Ен Ен - 29/07/10)
