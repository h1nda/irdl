Хърватия чества Деня на независимостта 
					08/10/2010
					 
						ЗАГРЕБ, Хърватия -- В навечерието на Деня на независимостта президентът Иво Йосипович каза в четвъртък (7 октомври), че съзнава, че страната е изправена пред много предизвикателства, но в същото време трябва да бъде оптимист. „Разликата между днешния ден и 8 октомври 1991 г. е огромна. От страна, която воюваше за своето оцеляване, Хърватия сега се е превърнала в държава, която е на прага на ЕС и която със сигурност скоро ще стане пълноправен член на ЕС”, каза Йосипович пред репортерите след заседание на парламента по случай Деня на независимостта. (Данас, Радио Свободна Европа - 07/10/10)
