Мирослав
			Лайчак
		
		Върховен представител и Специален представител на ЕС в Босна и Херцеговина
		(Служба на Върховния представител, Би Би Си, AП, ДПА)
 
		 
			
			Славашкият дипломат Мирослав Лайчак пое поста на върховен представител и специален представител на ЕС в Босна и Херцеговина (БиХ) на 1 юли, 2007 г.
			Лайчак е роден на 20 март, 1963 г. в Попрад, Словакия. Завършва право в университета "Комениус" в Братислава и учи международни отношения в Държавния институт по международни отношения в Москва. Той също учи и в Европейския център за изследване на сигурноста "Джордж Маршал" в Гармиш-Партенкирхен, Германия..
			Лайчак започва кариерата си през 1988 г., когато постъпва на работа в Министерството на външните работи на Чехословакия - около пет години преди мирното разделяне на страната на Чешка република и Словакия на 1 януари 1993 г. Първото му назначение в чужбина е в Москва през 1991 г. Той работи в посолството на Чехословакия, а след 1993 г. в словашкото посолство в руската столица.
			От 1993 до 1994 г. Лайчак работи като началник на кабинета на тогавашния външен министър Йозеф Моравчик. По-късно Моравчик става премиер на страната. През 1994 г. Лайчак е назначен за посланик на Словакия в Япония, където остава до 1998 г. 
			От 1998 до 2001 г. Лайчак е началник на кабинета на словашкия външен министър Едуард Кукан. Той също е и специален помощник на Кукан в качеството му на специален пратеник на Генералния секретар на ООН за Балканите. . 
			През 2001 г. Лайчак е изпратен в Белград като посланик на Словакия във Федеративна република Югославия (по-късно Сърбия и Черна гора), Албания и Македания. Лайчак изиграва ключова роля при контрола върху референдума за независимост в Черна гора на 21 май, 2006 г. като личен представител на шефа по външната политика на ЕС Хавиер Солана. Той е тясно ангажиран с няколкомесечния процес на подготовка за плебисцита като посредник във вътрешния спор между управляващите и опозиционни партии.
			Словашкият дипломат е избран за поста върховен представител на международната общност в БиХ - шестият след създаването на поста според Дейтънското мирно споразумение през 1995 г. - докато е генерален директор по политически въпроси във външното министерство на своята страна.
			Лайчак пое поста от германеца Кристиан Шварц-Шилинг, за когото се смяташе, че ще бъде последният върховен представител в БиХ. "Възнамерявам да градя върху основите, изградени през последните 12 години на прилагане на мира и да работя заедно с лидерите на Босна и Херцеговина, за да изведем страната твърдо на пътя към ЕС", заяви словашкият дипломат при встъпването си в новата длъжност.
			Лайчак владее свободно английски, немски, руски и български, както и босненски, хърватски и сръбски езици.
			Той е женен и има две дъщери.
