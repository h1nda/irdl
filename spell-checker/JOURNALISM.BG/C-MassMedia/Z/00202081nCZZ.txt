Сваровски ще се произвежда в Сърбия
		23/11/2011
		Фирмата Сваровски Интернешенъл ще отвори завод в Сърбия. Още в бизнес новините: предприятие за биогориво отвори врати в Албания; косовските граждани спестяват пари.
		 
			
[Reuters]
			Австрийският производител на луксозен кристал "Сваровски Интернешънъл Холдинг" АГ планира да инвестира 40 милиона евро във фабрика в Сърбия, обяви в петък (18 ноември) министърът на икономиката на страната Небойша Чирич. Предприятието, което ще бъде изградено в северния град Суботица, ще бъде първата производствена база на "Сваровски" в чужбина. Очаква се в него да работят 600 души. 
			*** 
			
				Албанският премиер Сали Бериша откри производствена база за биогориво в региона на Порто Романо в Дуръс в петък (18 ноември). Проектът на стойност 5 милиона евро е съвместна албанско-италианска инвестиция, а производствената база ще има капацитет от 100 000 тона годишно и ще осигури работа на 120 души. 
			*** 
			Китайската "Тиендзин Стейт Фармс Агрибизнес Груп" стартира своя първи проект в България. Целта е да се култивира царевица, люцерна и слънчоглед върху 2000 хектара земя в северозападната част на страната. Културите, които ще бъдат отглеждани в един от най-бедните региони на България, ще бъдат изнасяни към Китай.
			*** 
			
				Турският Борд за конкуренцията обяви в понеделник (21 ноември), че е решил да започне разследване на 12 местни банки, заподозрени в нарушение на конкуренцията при определяне на лихвите по заеми. Въпросните банки са Акбанк, Денизбанк, Финансбанк, HSBC, ING, TEB, Гаранти, Халк Банк, Ишбанк, Вакифбанк, Япи Креди и държавната Зираат Банк. Разследването може да отнеме до една година. 
			*** 
			
				Турски и арменски бизнесмени се събраха в Ереван във вторник (22 ноември) на двудневен бизнес форум, целящ да засили сътрудничеството между компании от двете страни. Форумът, който привлече над 100 участници, беше организиран като част от проекта "Подкрепа на арменско-турските хармонични отношения" на Евразийския фонд за сътрудничество, Пресклуба на Ереван и Съюза на производителите и бизнесмените, със съдействието на Американската агенция за международно развитие. 
			*** 
			
				Черногорският национален дълг неотдавна надхвърли нивото от 44% от БВП, но е далеч от средната стойност за ЕС от 85% и е под критериите от Маастрихт от 60%, това обяви в понеделник (21 ноември) Никола Фабрис, главен икономист на Централната банка на страната. Черна гора ще може да продължи да използва еврото, тъй като е малка страна, която не може да повлияе на случващото се в еврозонта, допълни той.
			*** 
			
				Косовските граждани имат 2,1 милиона евро под формата на банкови депозити, се съобщава в неотдавнашен доклад на Централната банка. През последните три месеца депозитите са се увеличили с 200 милиона евро. Общата сума на спестяванията, разделена на броя на гражданите, сочи, че всеки жител на Косово има средно по 1300 евро в банка, като тази цифра постоянно се увеличава. 
			
				(Различни източници-- 16/11/11-23/11/11)
