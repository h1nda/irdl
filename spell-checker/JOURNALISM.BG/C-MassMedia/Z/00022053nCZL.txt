Търичану обяви „смъртта” на румънската управляваща коалиция
					27/03/2007
					 
						БУКУРЕЩ, Румъния -- Министър-председателят Калин Попеску Търичану заяви в понеделник (26 март), че страната става свидетел на смъртта на коалиционното споразумение между Националлибералната партия (НЛП) и Демократическата партия (ДП), което от своя страна може да доведе до разпадане на сегашното правителство. Търичану обвинява ДП в режисиране на разпадането, тъй като ДП възнамерява да участва в изборите за Европейски парламент без НЛП. Президентът на ДП Емил Бок заяви, че НЛП търси предлог за отстраняване на ДП от коалицията, за да си разчисти пътя за сформиране на коалиция с главната опозиционна Социалдемократическа партия. Бок призова Търичану да представи преструктурирано правителство възможно най-скоро, за да се успокои обстановката. (Зиуа - 27/03/07; Медиафакс, Ромпрес - 26/03/07)
