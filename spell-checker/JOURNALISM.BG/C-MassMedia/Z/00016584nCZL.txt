Мерон е загрижен за равнището на сътрудничество на Сърбия и Черна гора с МНТБЮ
		13/11/2005
		 
			БЕЛГРАД, Сърбия и Черна гора -- Теодор Мерон, председател на трибунала за военни престъпления в бивша Югославия на ООН (МНТБЮ) посети Белград в петък (11 ноември), за да призове сръбските власти да изпълнят задълженията си към МНТБЮ. По време на разговорите си със сръбския премиер Войслав Кощуница и други официални лица, той изрази загрижнест по отношение на равнището на сътрудничесто, подчертавайки, че са необходими действия и резултати, а не реторика. Международната общност проявява нетърпение по отношение на "безкрайното отлагане на изпълнението от страна на Сърбия на поетите международни задължения", заяви Мерон.
			На прес конференция след срещата, министърът на отбраната на Сърбия и Черна гора Зоран Станкович, заяви, че трибуналът е дал на Белград срок от седем седмици да арестува босненско-сръбския генерал Ратко Младич или да бъде изключена от процеса на евроатлантическа интеграция. (Glas Javnosti - 12/11/05; AP, Reuters, B92, RTS, Beta, Tanjug - 11/11/05)
