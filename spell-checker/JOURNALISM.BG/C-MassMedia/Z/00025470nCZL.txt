Гюл призова за ускоряване на процеса на свързаните с ЕС реформи в Турция
					14/02/2008
					 
						АНКАРА, Турция -- Парламентът и политическите партии трябва да осъществят реформите, свързани с кандидатурата на Турция за членство в ЕС, каза в сряда (13 февруари) президентът Абдула Гюл по време на посещение в министерството на външните работи. "Политиката на определени страни членки (на ЕС) не трябва да ни кара да се отказваме от продължаване на работата за ЕС. Ако се наложи, ние ще демонстрираме воля за отваряне и затваряне на (преговорни) глави по наша собствена инициатива", каза Гюл. Външният министър Али Бабаджан признава, че е налице значително забавяне в активността на правителството по реформите, свързани с присъединяването. (Заман - 14/02/08; Ню Анатолиън - 13/02/08)
