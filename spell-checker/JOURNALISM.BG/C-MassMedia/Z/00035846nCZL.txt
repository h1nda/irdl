Няма разследване във връзка с предполагаемата декларация за независимост на Северно Косово
					30/08/2010
					 
						ПРИЩИНА, Косово -- Вътрешното министерство потвърди в събота (28 август), че не се провеждат никакви разследвания във връзка с публикуването на т.нар. Декларация за независимост на асоциацията на общините от автономната провинция Косово. Вътрешният министър Байрам Реджепи каза, че докато не бъдат предприети конкретни действия, няма и причина за разследване. Авторът на документа още не е идентифициран въпреки пространното отразяване на случая от медиите в продължение на близо две седмици и "тревогата", която той предизвика в Прищина, където властите се срещнаха със западни представители, за да обсъдят евентуалните ответни действия. (TВ 21, Кохавижън, Телеграфи - 28/08/10)
