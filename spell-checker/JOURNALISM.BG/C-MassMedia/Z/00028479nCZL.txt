Семействата на жертви на ПКК ще съдят Турция заради решението да се прекрати изолацията на Йоджалан
					24/11/2008
					 
						АНКАРА, Турция -- Семействата на жертви на терористичната Кюрдска работническа партия (ПКК) са разгневени от решението на турското правителство да прекрати изолацията в единична килия на лидера на ПКК Абдула Йоджалан, предадоха в понеделник (24 ноември) медиите. От 1999 г. насам той излежава доживотна присъда в затвор на о. Имрали. Асоциацията за солидарност със семействата на мъченици обяви в неделя, че ще отнесе въпроса до Европейския съд за правата на човека, ако затворът в Имрали загуби специалния си статут. В петък министърът на правосъдието Мехмет Али Шахин обяви, че властите са започнали да сторят ново съоръжение за задържане на острова, за да бъдат настанени още пет или шест затворници. Суат Кънъклъоглу от управляващата Партия на справедливостта и развитието потвърди в неделя плановете за промяна на статута на Йоджалан в такъв на обикновен затворник от съображения за душевното му здраве. (Хюриет, Заман, Аксам, НТВ - 24/11/08)
