Съветът в Мостар отхвърли предложение за Комисия по статута
20/01/2004
 
САРАЕВО, Босна и Херцеговина (БиХ) -- Градският съвет в Мостар отхвърли в понеделник (19 януари) предложението на Председателя на комисията за Мостар Норберт Винтерщайн за нов статут на града. Винтерщайн предвижда реорганизация на етнически разделения град в една община със седем избирателни района. Както може да се очаква, основните опоненти на идеята бяха представителите на националистическата Мюсюлманска партия на демократичното действие и Хърватската демократическа общност. Върховният представител на международната общност Пади Ашдаун заяви пред сараевския всекидневник &lt;I&gt;Ослобождение &lt;/I&gt;, че би наложил свое решение, ако не се постигне компромис.
Междувременно Ашдаун заминава във вторник за Загреб за разговори по Мостар и други въпроси с хърватския президент Стипе Месич и новия премиер Иво Санадер. (Източници на СВП, Ослобождение, ХИНА, Би Би Си - 20/01/04; ПБС БиХ, Pincom.info -19/01/04)
