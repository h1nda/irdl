Председателят на албанската избирателна комисия е загрижен от забавянето на избирателната реформа
					16/05/2006
					 
						ТИРАНА, Албания -- Изпълняващият длъжността председател на Централната избирателна комисия (ЦИК), Клемент Згури, в понеделник (15 май) отново изрази силната си загриженост от продължителния застой в избирателната реформа. Згури предупреди, че докато основните партии продължават да спорят, изтича времето за подготовка за общинските избори през зимата. Той отбеляза, че три от седемте места в комисията остават свободни, тъй като партиите не могат да се договорят кого да назначат. (Албейниън Нюз - 16/05/06)
