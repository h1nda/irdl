В Косово събират подписи срещу съдебния процес срещу Курти
					08/03/2010
					 
						ПРИЩИНА, Косово -- Петиция срещу „политическия” процес срещу лидера на движението „Ветевендосе” ("Самоопределение") Албин Курти е била подписана от 145 000 граждани, съобщиха в неделя (7 март) организаторите на петицията. Курти отказа да се яви на заседанията на съда, председателствани от съдии от ЮЛЕКС, заявявайки, че той „не признава съдиите, работещи за мисия, която не признава Косово”. Той е обвинен във връзка с протеста през февруари 2007 г., който прерасна в насилие, в резултат на което двама от протестиращите загинаха, а десетки други бяха ранени. Петицията призовава към разследване на събитията от февруари 2007 г. От председателя на парламента Якуп Красничи се иска да свика специално заседание на парламента по случая. Подписите са били събрани в 28 общини за период от 19 дена. (Зери, Експрес, Косова Сот, Коха Диторе - 08/03/10)
