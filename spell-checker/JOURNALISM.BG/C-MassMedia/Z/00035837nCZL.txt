Турската полиция конфискува експлозиви, заподозряна е ПКК
					30/08/2010
					 
						АНКАРА, Турция -- Силите за сигурност откриха в неделя (29 август) в Югоизточна Турция 65 кг експлозиви, скрити в автомобил. Властите подозират, че членове на терористичната Кюрдска работническа партия (ПКК) са планирали да ги използват за големи атентати в Западна Турция. Материалите са били намерени в багажника на автомобил, който бил проверен на входен пропускателен пункт в Диарбекир. Арестувани са трима заподозрени, смятани за членове на ПКК. Инцидентът става по време на едностранно обявеното от ПКК прекратяване на огъня до 20 септември заради рамазана. 
						Междувременно военните съобщиха в неделя, че са бомбардирали в четвъртък и петък предполагаеми позиции на ПКК в Северен Ирак. В съобщението не се споменава за жертви. (AФП, Заман, Хюриет, Анадолска информационна агенция, АП - 29/08/10)
