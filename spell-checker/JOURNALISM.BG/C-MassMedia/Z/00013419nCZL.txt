Ердоган рекламира кандидатурата на Турция за членство в ЕС на форума в Давос
					30/01/2005
					 
						ДАВОС, Швейцария -- В обръщение към Световния икономически форум в Давос в петък (28 януари) турският премиер Реджеп Ердоган каза, че членството на Турция в ЕС ще спомогне за постигане на "помирение между цивилизациите" по света. Той посочи общата селскостопанска политика на ЕС като най-голямо предизвикателство пред присъединяването на Турция към ЕС. В Давос Ердоган се срещна с пакистанския си колега Шаукат Азиз. Те се договориха за разширяване на двустранното сътрудничество в борбата с тероризма. 
						В други новини, турските медии съобщават в събота, че новият държавен секретар на САЩ Кондолийза Райс ще посети Турция в рамките на обиколката й в региона през първата половина на февруари. Райс, бивш съветник по въпросите на националната сигурност, бе утвърдена на новия й пост миналата седмица. (Дейли Таймс, Анадолска Агенцоя, TurkishPress.com - 29/01/05; AFP - 28/01/05)
