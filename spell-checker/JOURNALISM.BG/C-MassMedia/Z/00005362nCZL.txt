Президентството на БиХ се срещна в Ню Йорк с Генералния секретар на ООН
12/12/2002
 
НЮ ЙОРК, САЩ -- По време на срещата си в Ню Йорк с Генералния секретар на ООН Кофи Анан в сряда (11 декември), тричленното президентство на Босна и Херцеговина (БиХ) поиска ООН да продължи своята подкрепа за реформите. В четвъртък членовете на президентството ще излязат с обръщение към Генералната асамблея на ООН.
Също в сряда, Камарата на представителите в парламента на БиХ прие държавния бюджет за 2003 г. Гласуването се проведе в срока, определен от МВФ като условие за отпускане на следващия транш от стенд-бай споразумението с БиХ за 90 млн щатски долара. (Източници на СВП - 12/12/02; НТВ Хаят, РТРС, ИТАР-ТАС, ПБС БиХ - 11/12/02)
