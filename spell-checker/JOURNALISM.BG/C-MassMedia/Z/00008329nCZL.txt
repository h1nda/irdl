Патън: Технико-икономическото проучване на ЕС на възможностите за присъединяване на Сърбия-Черна гора към съюза ще е готово до края на март
12/09/2003
 
БЕЛГРАД, Сърбия-Черна гора -- При посещение в Белград в четвъртък (11 септември) комисарят на ЕС по външната политика Крис Патън заяви, че Европейската комисия (ЕК) ще подготви до края на март технико-икономическо проучване на шансовете на Сърбия-Черна гора за присъединяване към съюза. Напълно хармонизирано икономическо законодателство между Черна гора и Сърбия е последното условие, което трябва да бъде изпълнено, преди да започне работата по проучването, каза Патън. След среща с официални лица от правителството Патън каза, че ЕС е удържал всички свои обещания към страната, и добави, че ЕК обсъжда по-голяма финансова помощ. Що се отнася до предстоящата донорска конференция, Патън каза, че предпочита инвестициите пред даренията. (Б92, Танюг, Би Би Си, Бета - 11/09/03)
