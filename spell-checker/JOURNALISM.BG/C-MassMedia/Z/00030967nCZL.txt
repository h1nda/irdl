Косовските сърби се чувстват предадени във връзка с либерализирането на визовия режим
					17/07/2009
					 
						ПРИЩИНА, Косово -- Сърбите, живеещи в Косово, не посрещнаха добре новината за либерализирането на визите за Сърбия, защото решението изрично ги изключва от процеса, съобщиха местните медии в четвъртък (16 юли). Европейската комисия официално съобщи в сряда, че ще предложи включването на Сърбия, Македония и Черна гора в така наречения "бял шенгенски списък", но заяви, че сърбите, живеещи в Косово, няма да бъдат включени в процеса. Много сърби, живеещи в бившата сръбска провинция, и по-специално младите хора заявяват, че се чувстват предадени от Белград. "Не е добре, че на сърбите от Косово не се разрешава да имат равни права", каза жител на Грачаница. (Клан Косова, Телеграфи, РТК - 16/07/09)
