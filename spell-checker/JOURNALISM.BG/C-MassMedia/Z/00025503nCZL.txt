Русия и Китай се противопоставят на независимостта на Косово; заседание на Съвета за сигурност на ООН 
					18/02/2008
					 
						НЮ ЙОРК, Съединени щати -- Русия и Китай, членки на Съвета за сигурност на ООН с право на вето, изказаха силно безпокойство от обявяването на независимост на Косово от Сърбия. И двете страни призоваха за преговори между Белград и Прищина, целящи намиране на приемливо решение на спора. Съветът за сигурност проведе заседание при закрити врати, след като Косово обяви независимостта си в неделя (17 февруари). 15-членният Съвет ще заседава отново в понеделник, за да продължи дискусиите и за да изслуша изказване на сръбския президент Борис Тадич.
						В интервю за "Би Би Си" в неделя ръководителят на ЮНМИК Йоахим Рюкер каза, че още очаква указания от Ню Йорк за това как да процедира. Запитан от "Си Ен Ен" в понеделник за възможността Сърбия да наложи икономически санкции на Косово, Рюкер каза, че гражданите са започнали да се подготвят за евентуално ембарго. (Коха Йоне, Шекули, Фокус, Би Би Си -18/02/08, РТК, РСЕ, Телеграфи, Синхуа, Интерфакс, РИА Новости, бТВ - 17/02/08)
