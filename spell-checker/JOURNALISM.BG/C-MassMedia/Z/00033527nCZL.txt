Посланиците от СПМ са загрижени от финансовото състояние на ФБиХ
					23/02/2010
					 
						САРАЕВО, Босна и Херцеговина (БиХ) -- Посланиците от Направляващата група на Съвета за прилагане на мира (СПМ) заявиха, че са загрижени от влошаването на финансовата ситуация във Федерация БиХ (ФБиХ). В изявление от понеделник (22 февруари) те определят стендбай споразумението, постигнато между МВФ и властите на БиХ, като най-осъществимия начин за ограничаване на отражението на световната икономическа криза върху БиХ. Посланиците от СПМ призоваха ФБиХ да осъществи необходимите реформи в сферата на държавните разходи, защото иначе рискува да загуби следващия транш по програмата с МВФ в размер на 1,2 милиарда евро и бюджетната помощ от страна на Европейската комисия и Световната банка. (Фена, Dnevnik.ba, БХРТ, СВП - 22/02/10)
