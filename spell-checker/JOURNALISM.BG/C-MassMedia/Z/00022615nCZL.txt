В Сараево започва процес срещу мюсюлмански командир
					20/05/2007
					 
						САРАЕВО, Босна и Херцеговина (БиХ) -- Започна процесът срещу бивш босненски мюсюлмански полицейски командир в съд за военни престъпления в Сараево в петък (18 май) за извършени жестокости по време на конфликта от 1992-1995 г. Жиад Куртович бе обвинен за военни престъпления срещу хърватски цивилни лица и военнопленници и за нарушаване на законите и военните правила. Според прокурорите той и други членове на неговия взвод са измъчвали военнопленници в църквата "Вси светии" в Доня Дрезница близо до Мостар, били са ги с палки и кръстове. Военнопленниците са били също принуждавани да ядат библията и други църковни книги и са били използвани като човешки щит на фронтовата линия между мюсюлманските и хърватските войски през 1993 г. 
						Други новини - Босненският сърбин, осъден за военни престъпления, Мирослав Деронич умря в Швеция, където излежаваше десетгодишна присъда на трибунала на ООН. Шведските власти твърдят, че е починал от естествена смърт. Деронич, който бе 52-годишен, бе осъден за военни ппрестъпления, извършени срещу босняци в село Глогово през 1992 г. (РТРС, Срна, Ройтерс - 18/05/07)
