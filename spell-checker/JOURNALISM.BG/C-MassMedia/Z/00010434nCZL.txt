Няма изчезнали български военнослужещи в Ирак
12/04/2004
 
СОФИЯ, България -- Говорител на правителството заяви в събота (10 април), че всички военнослужещи от българския контингент в Ирак са налице. Коментарите му дойдоха в отговор на декларациите на група, която нарича себе си "Бригадите на мъченика шейх Ясин" и твърди, че държи 30 чуждестранни заложници, вкл. българи. МВнР в София излезе с отделно изявление, в което се посочва, че няма данни за изчезнали българи в Ирак. В неделя Съветът за национална сигурност проведе спешно заседание за обсъждане на евентуално изтегляне на българските военни от Кербала, Ирак, ако ситуацията там ескалира извън контрол.
Други новини: 40 души бяха ранени в петък, когато едно лице пусна сълзотворен газ в сградата на КАТ в София. Инцидентът бе заснет от камера за наблюдение, което доведе до арестуване на извършителя в рамките на часове. Според задържания той е изпуснал газовия патрон по невнимание. Десетки хора бяха приети в болница. (Новините - 12/04/04; бТВ, news.bg - 11/04/04; Ройтърс, АФП, ЮПИ, Медиапул, News.bg, Дарик радио, бТВ - 10/04/04)
