Сръбски полицаи в Косово настояват за връщане на командването на ЮНМИК
					02/03/2008
					 
						ПРИЩИНА, Косово -- Сръбски полицаи в Косово напуснаха работа в петък (29 февруари) с искането да останат под командването на ЮНМИК вместо на Полицейската служба на Косово (ПСК). Сръбските полицаи са отказали да работят за новата държава Косово, която те не признават. Общо 126 полицаи от сръбски енклави в централно Косово са се присъединили към колегите си от източните и северни части на Косово. 
						"Искаме да работим и работата ни да бъде в съответствие с Резолюция 1244 на Съвета за сигурност на ООН", заяви командващият полицейското управление в Грачаница, Стоян Милошевич в петък. Той отрече, че сръбски полицаи от ПСК действат по заповеди от Белград. (Maкфакс - 01/03/08; AФП, РТС - 29/02/08)
