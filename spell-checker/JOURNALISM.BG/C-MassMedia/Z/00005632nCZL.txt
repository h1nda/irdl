Второ румънско подразделение ще се присъедини към ISAF в Афганистан
12/01/2003
 
БУКУРЕЩ, Румъния -- Второ румънско подразделение от 64 пехотинци от 812ти баталион "Карпатски ястреби" от Бистрица се очаква да замине за Афганистан късно в събота (11 януари). Румънските войници ще се присъединят към колегите си, служещи в Международните сили за поддържане на сигурността (ISAF) в конфликтната област Кандахар от средата на декември 2002 г. Очаква се общо 405 войника от 812ти пехотен баталион постепенно да заменят войниците на "Червените скорпиони" от Крайова в мисията "Трайна свобода". Румънските подразделения ще бъдат част от турския и британския контингенти на ISAF.
В други новини, Румъния планира в понеделник да изпрати хуманитарна помощ за Афганистан. Помощите ще бъдат транспортирани до Афганистан с белгийски военен самолет. (Ромпрес - 11/01/3)
