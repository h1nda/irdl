БиХ приветства решението на НАТО за ПДЧ 
					25/04/2010
					 
						САРАЕВО, Босна и Херцеговина (БиХ) -- Официални босненски представители приветстваха в петък (23 април) решението на НАТО да предложи на БиХ План за действие за членство(ПДЧ). Външният министър Свен Алкалай, който направи обръщение на среща на външните министри на Алианса в Талин, Естония, заяви, че предоставянето на БиХ на ПДЧ ще даде тласък на реформите и ще допринесе за увеличаване на стабилността и сигурността. В Сараево Върховният представител на международната общност Валентин Инцко приветства решението на външните министри на страните членки на НАТО и отново призова босненските власти да решат въпроса с военната собственост - условие, поставено от НАТО за осъществяването на ПДЧ. От НАТО заявиха, че първата Годишна национална програма на БиХ ще бъде приета само когато всички отбранителни съоръжения - цялата недвижима събственост - официално се регистрира като държавна собственост на БиХ, използвана от Министерството на отбраната. Премиерът на Република Сръбска Милорад Додик настоява, че двете области трябва да участват в процеса. (Фена, Dnevnik.ba, Независне Новине, СВП, РТРС - 23/04/10)
