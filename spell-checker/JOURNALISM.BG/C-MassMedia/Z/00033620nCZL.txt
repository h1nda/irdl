Британските власти арестуваха бивш високопоставен държавен служител от БиХ
					02/03/2010
					 
						ЛОНДОН, Великобритания -- Бившият член на председателството на БиХ Еюп Ганич беше арестуван на летище "Хийтроу" в Лондон въз основа на заповед за арест, издадена от Белград, съобщи в понеделник (1 март) сръбският вътрешен министър Ивица Дачич. Ганич е бил задържан при опит да напусне Великобритания. Той ще остане в ареста до заседанието на съда на 29 март. Сърбия възнамерява да поиска екстрадирането му. Ганич е издирван във връзка с нападение в Сараево срещу колона на Югославската народна армия през май 1992 г., в резултат на което загинаха 40 войници. По това време конвоят изглежда е напускал Сараево. (Бета, Фена, БХРТ, РТРС, Би Би Си, Ройтерс - 01/03/10)
