Изписани са последните турски пациенти с птичи грип
					06/02/2006
					 
						АНКАРА, Турция -- Последните четирима пациенти, заразени с вируса на птичи грип, бяха изписани от болницата в гр. Ван. Сред четиримата са две деца, които бяха в критично състояние, преди да се възстановят забележително бързо. От началото на заразата през декември общо при 21 души бе открит смъртоносният щам H5N1 на вируса на птичия грип. В Турция бяха унищожени над 1,6 милиона домашни птици с цел ограничаване на разпространението на болестта.
						Други новини -- Висш функционер на управляващата Партия на справедливостта и развитието бе ранен в Бурса в неделя (5 февруари). По официални данни мъж над 45-те е открил огън по Фарук Челик, заместник-председател на парламентарната група на партията, и го е ранил в коляното. Стрелецът е бил арестуван, но мотивите му са неясни. (НТВ - 06/02/06; AП, AФП, TurkishPress.com - 05/02/06; AП - 04/02/06)
