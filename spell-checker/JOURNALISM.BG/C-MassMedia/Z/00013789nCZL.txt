Главнокомандващият на силите на САЩ в Европа потвърждава планове за разполагане на бази в Румъния и България
					04/03/2005
					 
						АРЛИНГТЪН, Съединени щати -- Генерал Джеймс Джоунс, главнокомандващ на американските сили в Европа, потвърди в четвъртък (3 март), че Пентагонът възнамерява да установи военни бази в България и Румъния в рамките на предислоцирането на американските войски в Европа. Генералът заяви пред "Старс енд страйпс", че ротационни подразделения от Европа и Съединените щати с численост на бригади ще бъдат изпратени в нови неразработени "предни полеви бази" в Румъния и България. Джоунс каза още, че се надява да установи на Черно море бригадна складова база за оборудване, за да разшири капацитета на съществуващите обекти в Норвегия и Италия. (Старс енд страйпс - 03/03/05)
