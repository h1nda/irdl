Окончателните резултати откриват пътя за независимост на Черна гора 
					31/05/2006
					 
						ПОДГОРИЦА, Сърбия и Черна гора -- Републиканската комисия за референдума официално потвърди в сряда (31 май) успеха на референдума за независимост на Черна гора от 21 май. Окончателните резултати бяха оповестени от председателя на комисията Франтишек Липка на пресконференция в Подгорица. Според Липка 55,5 % от участвалите избиратели са подкрепили независимостта, а 44,5 % са били против нея. Така резултатите отговориха на изискването за праг от 55 %.
						Липка каза още, че се очаква черногорският парламент да проведе специално заседание на 3 юни, на което да бъде приета декларация за обявяване на независимостта на Черна гора. (Бета, FoNet, Б92 - 31/05/06)
