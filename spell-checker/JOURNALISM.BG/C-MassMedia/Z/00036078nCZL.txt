Гръцки и български полицаи разбиха група за трафик на хора
					19/09/2010
					 
						АТИНА, Гърция -- Полицията задържа шест души като част от международна полицейска операция срещу трафик на хора, съобщиха местните власти в събота (18 септември). Разследването продължи осем месеца. Операцията в сътрудничество с българските власти бе проведена в четвъртък (16 септември) и в петък. Твърди се, че арестуваните лица - петима българи и една румънка са придобили стотици хиляди евро от трафик на хора, принуждаване към проституция и трафик на човешки яйцеклетки. Един гръцки лекар също е бил задържан. (БТА, Дневник, Информационна агенция "Фокус" - 18/09/10)
