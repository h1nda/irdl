Членове на сръбската "магистрална мафия" бяха осъдени на 131 години затвор
					11/11/2009
					 
						БЕЛГРАД, Сърбия -- В сряда (11 ноември) белградски съд осъди 41 членове на така наречената "магистрална мафия" на общо 131 години затвор. Те бяха обвинени в причиняване на щети в размер на 6,5 милиона евро на държавния бюджет чрез злоупотреби с пътни такси, извършени в периода 2004-2006 г. Общо 53 души бяха обвинени по делото. Девет от обвиняемите бяха оправдани, а трима се самоубиха по време на разследването. Процесът започна през май 2007 г. (РТС, Б92, Бета - 11/11/09)
