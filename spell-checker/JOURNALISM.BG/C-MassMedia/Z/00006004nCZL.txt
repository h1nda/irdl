Гърция призовава Арабската лига да подкрепи позицията на ЕС за Ирак
17/02/2003
 
КАЙРО, Египет -- Гърция призова арабските страни да подкрепят позицията на ЕС за Ирак. В неделя (16 февруари) гръцкият външен министър Георгиос Папандреу посети Кайро; в отговор, Арабската лига, начело с египетския президент Хосни Мубарак, поиска удължаване на мисията на оръжейните инспектори на ООН в Ирак. Папандреу заяви, че арабските държави имат право на мнение в конфликта, тъй като те ще бъдат пряко засегнати от евентуална война между водената от САЩ коалиция и Ирак. Междувременно Съветът на външните министри на ЕС ще заседава в понеделник в Брюксел, за да обсъди иракската криза. Срещата беше предложена от Гърция, която е временен председател на ЕС. (Атинска новинарска агенция, Македонска новинарска агенция - 16/02/03)
