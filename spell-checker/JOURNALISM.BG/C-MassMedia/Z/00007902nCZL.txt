ПРООН: Над 100000 души в Македония притежават незаконни оръжия
07/08/2003
 
СКОПИЕ, Македония -- Над 100000 души в Македония притежават незаконни оръжия, съобщи ПРООН в сряда (6 август). Анкета на ПРООН установи, че най-малко 40% от македонците считат, че в страната има твърде много оръжия. Официалната медийна кампания за популяризиране на процеса по събиране на оръжията трябваше да започне на 6 август, но от ПРООН съобщиха, че началото е отложено за септември.
В други новини от сряда, всекидневникът &lt;I&gt;Факти&lt;/I&gt;, излизащ на албански език, публикува подробна информация за плана на министерството на отбраната относно пропорционалното представителство на етническите малцинства в македонската армия, което е част от реформите, предвидени в Охридското мирно споразумение. Според плана албанските военнослужещи трябва да съставляват 23% от 11000-та армия до 2007 г. В момента в армията служат 70 офицери и 170 сержанти от албански произход. (Утрински Весник - 07/08/03; MИA, Макфакс, A1 TВ, Факти - 06/08/03)
