Ердоган полага усилия за прекратяване на изолацията на кипърските турци 
					20/07/2006
					 
						АНКАРА, Турция -- В сряда (19 юли) турският премиер Реджеп Тайип Ердоган настоя да се премахнат международните санкции, наложени на турската част от Кипър, преди Турция да отвори летищата и пристанищата си за самолети и съдове на кипърските гърци. По време на официално посещение в Северен Кипър Ердоган повтори, че подкрепя предложените от ООН мерки за дълготрайно решаване на проблема. 
						Също в сряда полицейски хеликоптер падна в централната част на турския курорт Анталия. Загинаха всичките петима души на борда, но нямаше пострадали сред хората на земята. Властите съобщиха, че злополуката се дължи на техническа повреда. (EU Observer, Заман - 20/07/06; AФП, Ройтерс, НТВ - 19/07/06)
