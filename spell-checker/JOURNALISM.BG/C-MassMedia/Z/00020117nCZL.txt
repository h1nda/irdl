В Букурещ завърши франкофонска среща на високо равнище
					29/09/2006
					 
						БУКУРЕЩ, Румъния -- Насърчаването на културното разнообразие, мира и образованието бе в центъра на 11-ата франкофонска среща, която завърши в Букурещ в петък (29 септември). Държавни и правителствени лидери от 63 страни участваха в събитието, което се проведе под егидата на румънското председателство на Международната франкофонска организация. Присъстваха и високопоставени представители на Европейската комисия, ЮНЕСКО и Африканския съюз. Румъния е първата европейска страна, освен Франция, която става домакин на срещата. (Ази, Найн О'Клок - 29/09/06; Ромпрес - 28/09/06)
