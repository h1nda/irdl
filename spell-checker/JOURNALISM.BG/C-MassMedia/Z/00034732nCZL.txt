Албанската и косовската полиция арестуваха заподозрени членове на банда за наркотрафик
					28/05/2010
					 
						ТИРАНА, Албания -- Полицията в Албания и в Косово арестува трима заподозрени членове на група за наркотрафик, обявиха албанските власти в четвъртък (27 май). Единият от тях бе арестуван в Тирана; другите двама бяха заловени от властите в Призрен, Южно Косово. Полицията подозира, че бандата е внасяла наркотици контрабандно от Албания в Косово и е била собственикът на 110-те килограма марихуана, които е изоставила през ноември недалеч от столицата. Властите в Косово потвърдиха арестите и несъмнената връзка на заподозрените с международната мрежа за наркотрафик. Според ЮЛЕКС наркотиците са били предназначени за Западна Европа. (Газета Шкиптаре - 28/05/10; Лаймфундит, Balkan Web, Клан Косова - 27/05/10)
