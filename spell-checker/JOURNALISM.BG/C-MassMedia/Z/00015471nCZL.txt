Прокурорите от трибунала в Хага предложиха процесът срещу босненски хърватин да се прехвърли в БиХ
		03/08/2005
		 
			САРАЕВО, Босна и Херцеговина (БиХ) -- Прокуратурата на трибунала на ООН направи предложение пред съдебния състав за прехвърляне на дела процесът срещу бившия босненски хърватски офицер Ивица Раич да бъде прехвърлен на властите в БиХ. Говорителят на трибунала за военни престъпления Матиас Хелман каза във вторник (2 август), че идеята е предложена миналата седмица. Раич, който е командвал подразделение на Хърватския съвет за отбрана по време на войната, е обвинен в престъпления, извършени през октомври 1993 г. във Вареш и Ступни дол срещу босненци, включително убийства, нехуманно отношение, незаконно затваряне на цивилни лица и сексуално насилие. Прокурорите от Хага досега са поискали прехвърлянето на процеси срещу 14 души, обвинени във връзка с войната в БиХ. (Източници на СВП, Фена - 02/08/05)
