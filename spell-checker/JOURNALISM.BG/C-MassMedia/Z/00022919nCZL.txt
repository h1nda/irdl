Албанските лидери Нано и Рама се срещнаха след две години на взаимни обвинения
					15/06/2007
					 
						ТИРАНА, Албания – Лидерът на Социалистическата партия Еди Рама се срещна със своя предшественик Фатос Нано в четвъртък (14 юни), след две години на взаимни нападки. „Това е началото на нов процес на сътрудничество и общи ценности, който ще повиши конкурентните възможности на опозицията на политическата арена”, заяви Нано. Двамата са обсъдили кандидатурата на Нано за президентския пост и платформата в навечерието на предстоящия избор на 20 юни. Опозицията заяви, че ще бойкотира първия тур на изборите, освен ако управляващата коалиция не се съгласи да организира кръгла маса за определяне на консенсусен кандидат. (Шекули, Коха Йоне, Топ-Ченъл - 15/06/07; Balkanweb - 14/06/07)
