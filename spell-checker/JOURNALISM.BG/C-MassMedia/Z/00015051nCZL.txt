Великобритания изработва кризисен план за изпращане на допълнителни войски в Косово
					27/06/2005
					 
						ЛОНДОН, Обединено кралство -- Великобритания изработва кризисни планове за изпращане на още военнослужещи и съветници в Косово за справяне с потенциални заплахи с насилие, съобщи вестник Independent в понедели (27 юни). Експерти и правителството на Косово се безпокоят, че размириците могат да съпътстват началото на преговорите по окончателния статут на провинцията, които мнозина очакват да започнат през есента в зависимост от резултатите на стартирания от ООН преглед. Британски военнослужещи бяха изпратени в Косово на кратки мисии по време на избори или по повод други събития. Великобритания поддържа 200 военнослужещи в провинцията и други 1 000 в Босна и Херцеговина. (Independent - 27/06/05)
