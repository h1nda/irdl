Черна гора официално подаде заявление за членство в ЕС
					16/12/2008
					 
						ПАРИЖ, Франция -- Официалното заявление на Черна гора за членство в ЕС бе връчено в понеделник (15 декември) на среща в Париж между черногорския министър-председател Мило Джуканович и френския президент Никола Саркози, чиято страна е настоящият ротационен председател на ЕС. Всичките 27 страни, членки на ЕС, трябва да одобрят молбата, за да може Черна гора да получи официален статут на кандидатка за ЕС и да започне преговори за присъединяване. Процесът на одобряване отнема около една година, а бъдещите преговори могат да продължат от една до пет години. Еврокомисарят по разширяването Оли Рен приветства стъпката на Черна гора, определяйки деня, в който беше направена, като исторически. (Бета, РТЧГ, Дойче Веле, ИТАР-ТАСС - 15/12/08)
