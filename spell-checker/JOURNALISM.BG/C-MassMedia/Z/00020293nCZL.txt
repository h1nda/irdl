Хърватският премиер Санадер започва посещение в САЩ 
					16/10/2006
					 
						ЗАГРЕБ, Хърватия -- Хърватският премиер Иво Санадер отпътува за Съединените щати в неделя (15 октомври). Според програмата на посещението той ще се срещне във вторник с президента Джордж У. Буш и ще проведе разговори с държавния секретар Кондолиза Райс, с министъра на отбраната Донал Ръмсфелд и с вицепрезидента Дик Чейни. 
						Наблюдатели твърдят, че посещението е знак за желанието на двете страни за по-тясно сътрудничество. Очаква се Санадер да лобира за членството на страната си в НАТО, като заяви, че очаква ясен сигнал от Алианса по време на срещата на върха идния месец в Рига. Той планира също да обсъди участието на страната си във войната срещу терора и евентуалната американска подкрепа за кандидатурата на Хърватия за членство в ЕС. (AФП - 15/10/06)
