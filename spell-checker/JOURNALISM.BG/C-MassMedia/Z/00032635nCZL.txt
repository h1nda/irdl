Албания призова обществеността да отбележи годишнината от студентските протести
					07/12/2009
					 
						ТИРАНА, Албания -- Управляващата Демократическа партия (ДП) покани в неделя (6 декември) гражданите да участват в проявите през тази седмица за отбелязване на 19-ата годишнина от студентските протести, довели до събарянето на комунистическия режим. Годишнината от 8 декември 1990 г. ще се чества и заради постиженията, които Албания е постигнала в областта на международните отношения, каза премиерът Сали Бериша - лидер на ДП - по време на среща на партийни лидери. Външният министър Илир Мета, лидер на по-малкия партньор в коалицията, Социалистическото движение за интеграция, определи 8 декември като деня, в който "Берлинската стена падна в Албания". Опозиционната Социалистическа партия (СП) разкритикува приготовленията за годишнината, като отново подчерта, че вместо това трябва да се преброят наново някои бюлетини пуснати по време на общите избори преди близо шест месеца. (Старт, Би Би Си, Шекули, Balkan Web, Телеграфи - 06/12/09)
