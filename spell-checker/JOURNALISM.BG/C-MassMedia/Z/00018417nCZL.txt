Полицията на РС арестува заподозрян военнопрестъпник в Северна БиХ
					01/05/2006
					 
						БАНЯ ЛУКА, Босна и Херцеговина (БиХ) -- Полицията на Република Сръбска съобщи в петък (28 април) за арестуването на босненски сърбин, заподозрян в извършването на военни престъпления в Любия в северната община на БиХ Приедор. Боро Милойча, 40-годишен, бе задържан в родното си село Тисовина. Той е обвинен в престъпления срещу местни мюсюлмани през 1992 г.. 
						Други новини - В петък съдът на БиХ разпореди едномесечно задържане на двама други заподозрени босненски сърби - братята Горан и Зоран Дамянович, които бяха арестувани в Източно Сараево миналата седмица. Те са обвинени в престъпления срещу босняци в района на Сараево по време на войната. (Фена, РТРС - 28/04/06)
