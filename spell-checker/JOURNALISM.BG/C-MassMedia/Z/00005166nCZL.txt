Американски сенатори посетиха Косово
24/11/2002
 
ПРИЩИНА, Косово, Югославия -- Шест американски сенатора посетиха Косово в събота (23 ноември), за да се срещнат с върховния главнокомандващ на НАТО за Европа, американския генерал Джоузеф Ралстън, и други официални лица. Двупартийната делегация, водена от Даниел Инуйе, ще проучи как да се подобри участието на САЩ в мироопазващите сили на ООН в Косово КФОР. "Това посещение показва непрекъснатия интерес и ангажимента на Съединените щати да изпълнят мандата на КФОР за създаване на безопасна и сигурна обстановка в Косово", каза Рено Харниш, ръководителят на американската служба в Косово. (АП - 23/11/02)
