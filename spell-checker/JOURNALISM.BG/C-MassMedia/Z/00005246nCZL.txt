НАТО започва нова мисия в Македония
01/12/2002
 
БРЮКСЕЛ, Белгия -- НАТО обяви официално, че продължава мисията си в Македония под ново име. Операция Съюзническа хармония ще започне на 16 декември, ден след края на сегашната мисия Амбър фокс. В изявление, публикувано в петък (29 ноември), алиансът съобщи, че новата мисия ще бъде "значително по-малобройна" в сравнение с Амбър фокс, която стартира през септември 2001 г. Опитът на новите Сили за бързо реагиране на ЕС да поемат службата се провали поради продължителния спор между Гърция и Турция относно използването на инфраструктурата на НАТО. (АФП - 29/11/02)
