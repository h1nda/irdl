ОРС събра 225 000 подписа в подкрепа на децентрализацията на Сърбия 
					26/04/2011
					
						БЕЛГРАД, Сърбия -- Петиция, инициирана от "Обединени региони на Сърбия" (ОРС) преди три седмици, с искания за децентрализация на Сърбия е била подкрепена от 225 000 граждани до момента, съобщи в понеделник (25 април) председателят на ОРС Младжан Динкич. Той прогнозира, че петицията ще получи подкрепата на над 300 000 души до 30 май, когато ще бъде внесена в парламента. ОРС предлага 80 % от приходите от данъка върху фонд работна заплата да се предоставят на местните власти, които ги събират, да се разреши прякото избиране от гражданите на председателите на общинските съвети и на кметовете, както и конфискуваното имущество да се върне на местното самоуправление. (РТС, Танюг, Бета - 25/04/11)
