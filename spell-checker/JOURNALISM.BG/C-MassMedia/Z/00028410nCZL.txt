Албанското СДИ предлага два варианта за прекратяване на гладната стачка
					17/11/2008
					 
						ТИРАНА, Албания -- Опозиционното Социалистическо движение за интеграция (СДИ) предложи в неделя (16 ноември) два варианта на решение за прекратяване на сегашната политическа криза и на продължаващата гладна стачка на група депутати от опозицията. Миналата седмица 12 депутати от малки партии в парламента започнаха своята стачка в знак на протест срещу изолирането на представители на малките партии от избирателните комисии съгласно новия избирателен кодекс. Едното предложение на СДИ предвижда представители от всички партии в парламента да могат да участват в избирателните комисии. Другото предложение е да се упълномощи екип от независими технически експерти да взема решения по избирателния кодекс.
						Около 200 интелектуалци са подписали петиция в подкрепа на депутатите, обявили гладна стачка. В нея се призовава за включване и даване на равни възможности на всички партии на изборите през 2009 г.
						Други новини -- Полицията в гр. Гирокастро арестува в събота петима души, заподозрени в незаконен трафик на хора. Според твърденията те са основали в южния град Фиери престъпна група за транспортиране на незаконни имигранти в Гърция, като близо 95 души са били прехвърлени само за изминалите две седмици. (Газета Шкиптаре, ДВ, Телеграфи, Нюз 24, Топ Чанъл, Вижън + - 16/11/08)
