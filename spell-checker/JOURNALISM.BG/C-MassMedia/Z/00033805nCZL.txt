Депутатът от ЕП Кацин каза, че БиХ е готова за либерализиране на визите
					16/03/2010
					 
						БРЮКСЕЛ, Белгия -- Депутатът от Европейския парламент (ЕП) Желко Кацин е изпратил писмо до ръководителя на външната политика на ЕС Катрин Аштън и до еврокомисаря по разширяването Щефан Фюле, в което заявява, че Босна и Херцеговина (БиХ) е отговорила на всички технически условия за включването й в безвизовия режим на ЕС, съобщиха местните медии в понеделник (15 март). Кацин препоръчва Европейската комисия да предложи премахване на визовите изисквания за гражданите на БиХ тази пролет. (Дневни Аваз, Фена, Б92, ФоНет - 15/03/10)
