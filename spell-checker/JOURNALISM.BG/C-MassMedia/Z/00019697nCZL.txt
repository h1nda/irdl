Следователи казаха, че корумпирани сделки за имоти костват на Македония 5 млн. евро
					23/08/2006
					 
						СКОПИЕ, Македония -- Във вторник (22 август) държавната комисия за борба с корупцията съобщи, че сделки за реституция за недвижими имоти в района на Скопие са довели до загуби за държавата, възлизащи на 5 млн. евро. В свое изявление комисията каза, че в тези действия през периода 2001-2006 г. са участвали служители от данъчните управления, кадастъра и реституционните служби, както и нотариуси. Публично не бяха разкрити никакви имена, но комисията за борба с корупцията е сезирала прокуратурата по въпроса. Реституцията е процес на връщане на конфискувани по време на комунизма имоти на законните им собственици. (Вечер - 23/08/06; Макфакс - 22/08/06)
