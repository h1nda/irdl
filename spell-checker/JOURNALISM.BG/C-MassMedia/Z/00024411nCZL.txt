Гърция отново поиска помощ от ЕС, за да се справи с нелегалната имиграция
					31/10/2007
					 
						АТИНА, Гърция -- Във вторник (30 октомври) правителството отново повтори своето искане за "координирани и всеобхватни" усилия от страна на ЕС за справяне с нелегалната имиграция. В писмо до представителя на Европейския парламент Жан-Мари Кавада министърът на вътрешните работи Прокопис Павлопулос посочва, че фактът, че Гърция граничи със страни, нечленуващи в ЕС, в нестабилен регион, привлича вълни от нелегални имигранти, които се опитват да достигнат до Западна Европа. Данъкоплатците, каза той, се оказват обременени с "огромни разходи, които реално трябва да се поемат от всички европейски данъкоплатци". Междувременно във вторник министърът на външните работи Дора Бакоянис заяви, че Гърция не може да приема повече нелегални имигранти. (АНА-МПА, Нафтемпорики - 30/10/07)
