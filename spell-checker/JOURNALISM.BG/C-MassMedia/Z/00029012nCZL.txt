България ще получи природен газ от Гърция
					18/01/2009
					 
						СОФИЯ, България -- Премиерът Сергей Станишев съобщи в събота (17 януари), че България ще започне да получава природен газ от съседна Гърция до няколко дни. След телефонен разговор с гръцкия му колега Костас Караманлис, Станишев каза, че доставките ще възлязат на около 2 милиона кубически метра дневно. Караманлис твърди, че от гръцката газова компания "Депа" са го уверили, че няма да има технически проблеми. Той и Станишев също са обсъдили изграждането на газова връзка между Димитровград в България и Комотини в Гърция. Караманлис е заявил, че Гърция ще подкрепи искането на България за приоритетно финансиране на проекта от ЕС. 
						София търси алтернативни източници откакто продължаващия спор между Русия и Украйна доведе до спиране на доставките. Техните премиери са постигнали споразумение на среща късно в събота вечер и са обещали доставките за Европа да бъдат възобновени скоро. (Би Би Си - 18/01/09; БГНЕС, Дневник, Нетинфо - 17/01/09)
