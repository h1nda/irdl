Комисията за реформа в отбраната иска от лидерите на БиХ гаранции за продължаването на реформите
					13/06/2005
					 
						САРАЕВО, Босна и Херцеговина (БиХ) -- Съпредседателят на Комисията за реформа в отбраната Рафи Грегорян предупреди в събота (11 юни) за спънки в процеса и заяви, че ще се срещне с политическите партии в БиХ тази седмица, за да поиска гаранции за възобновяване на темпа на реформите. В реч по време на семинар в Сараево Грегорян намекна, че заради неотдавнашната криза в Съвета на министрите на БиХ, както и поради опитите на някои партии да забавят прилагането на политическото споразумение, постигнато вече от комисията, поставените крайни срокове за преструктуриране на армията може да бъдат пропуснати. 
						Други новини: Главнокомандващият на ЕУФОР генерал Дейвид Лийки се срещна в петък с босненския член на председателството на БиХ, Сюлейман Тихич. Двамата обсъдиха въпроси, свързани с церемонията по повод 10-ата годишнина от геноцида в Сребреница и в частност с мерките за сигурност по време на проявата на 11 юли. (Независне новине, Фенa - 12/06/05; ПБС БиХ, РТРС - 11/06/05; Фенa, ПБС БиХ - 10/06/05)
