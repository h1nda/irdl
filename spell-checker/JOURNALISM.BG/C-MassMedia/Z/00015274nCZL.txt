Хърватският премиер увери деловите среди, че реформите продължават
					15/07/2005
					 
						ЗАГРЕБ, Хърватия -- В четвъртък (14 юли) премиерът Иво Санадер се срещна с ръководители на Хърватския съюз на работодателите (ХСР), за да обсъди с тях най-новата икономическа обстановка в страната. Санадер каза, че се надява Хърватия скоро да започне присъединителни преговори с ЕС, но увери ХСР, че дори те да бъдат отложени, правителството няма да забави темпа на реформите и ще продължи работа по инфраструктурните проекти, съдебните реформи и постигането на по-висок жизнен стандарт.
						Също в четвъртък хърватският президент Стипе Месич започна двудневно посещение в Киев, където се срещна с украинския си колега Виктор Юшченко. Двамата разговаряха главно за мерките за разширяване на двустранното търговско и икономическо сътрудничество и обещаха да започнат преговори за премахване на визовите изисквания. (Вечерни лист - 15/07/05; ХИНА- 14/07/05)
