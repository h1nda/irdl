Страните от Адриатическата харта поканиха Сърбия-Черна Гора и БиХ да се присъединят към инициативата
28/09/2003
 
ОХРИД, Македония -- В събота (27 септември) външният министър на Македония Илинка Митрева представи новите инициативи на страните от Адриатическата харта в подкрепа на усилията на Сърбия-Черна Гора и Босна и Херцеговина да се присъединят към програмата на НАТО Партньорство за мир, както и план за действия относно тяхното бъдещо членство в Адриатическата харта. Митрева направи предложенията по време на международен форум по сигурността на страните-членки на Хартата. Участниците във форума изразиха общото мнение, че страните от региона трябва да удвоят усилията си в борбата с организираната престъпност, корупцията и незаконния трафик. Хърватия, Македония, Албания и САЩ подписаха Адриатическата харта на 2 май в Тирана. (МИА, Бета, ХИНА - 27/09/03)
