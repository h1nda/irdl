Албанските прокурори обвиниха Медиу, че е замесен в експлозиите в Гердеч
					28/04/2008
					 
						ТИРАНА, Албания -- Генералният прокурор Ина Рама обвини бившия министър на отбраната Фатмир Медиу за злоупотреба с власт във връзка със смъртоносните експлозии на амуниции във военния склад в Герцеч на 15 март. Пред репортери в събота (26 април) Рама поиска от парламента да лише Медиу от имунитет. Той подаде оставка като министър на отбраната два дни след взрива, при който загинаха 26 души и 302 бяха ранени. За своя защита Медиу каза пред репортери, "Аз подадох оставка... по морални причини, но няма да позволя на никого да превърне решението ми в отговорност пред закона". Различни военни официални представители заявиха, че Медиу е имал личен интерес от премахването на ракетите от компаниите, с които е бил сключен договор. (Шекули - 28/04/08; Aлсат, ToпЧенъл, БолкънУеб, Коха Йоне, Шкип, Панорама -27/04/08)
