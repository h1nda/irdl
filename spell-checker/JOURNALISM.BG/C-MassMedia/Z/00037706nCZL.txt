Босненски официални представители посетиха генерал Йован Дивяк 
					08/03/2011
					 
						ВИЕНА, Австрия -- Желко Комшич, член на председателството на Босна и Херцеговина (БиХ), и Свен Аталай, външният министър на страната, посетиха генерала от босненската армия Йован Дивяк в понеделник (7 март). Той е в ареста в Корнойбург, след като беше задържан миналата седмица на летището във Виена въз основа на заповед за арест, издадена от Сърбия. Той е издирван във връзка с нападение през 1992 г. в Сараево срещу конвой на Югославската народна армия, при което загинаха над 40 войници. Комшич трябва да се срещне и с австрийския президент Хайнц Фишер във вторник. (Независне Новине, Радио Свободна Европа - 07/03/11)
