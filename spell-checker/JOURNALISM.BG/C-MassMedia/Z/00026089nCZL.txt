ЕП заяви, че Хърватия може да влезе в ЕС през 2011 г.
					10/04/2008
					 
						БРЮКСЕЛ, Белгия -- Хърватия ще бъде в състояние да стане член на ЕС след три години, ако отговаря на всички критерии, се казва в декларация на Европейския парламент (ЕП), публикувана в сряда (9 април), в която се описва напредъкът на преговорите за присъединяване. В нея се заключава, че Хърватия е постигнала много добър напредък, но остава да бъде направено още много, и че няма време за губене. За пръв път от започването на преговорите през 2005 г. Европейската комисия се ангажира с предложение за график за приключване на присъединителния процес. Ако процесът продължи по план, Хърватия може да приключи преговорите през есента на 2009 г. и да стане членка в началото на 2011 г. (ХИНА, Javno.com, ХРТ - 09/04/08)
