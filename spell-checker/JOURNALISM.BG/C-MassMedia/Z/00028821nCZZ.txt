Бизнес: Туристическата индустрия на Хърватия ще получи рекордно голямо финансиране
					26/12/2008
					Туристическата индустрия в Хърватия ще отдели 24 милиона евро за реклама. Още в деловите новини: Турските авиолинии подписаха споразумение за закупуване на "БХ Еърлайнс"; Парламентът на Кипър одобри държавен бюджет от 7,3 милиарда евро. 
					 
						
Хърватия отделя повече пари за рекламиране на туристическата индустрия. [Гети Имиджис]
						 Министерството на туризма в Хърватия съобщи за рекордната инвестиция от 25 милиона евро за реклами в чужбина през 2009 г. През 2008 г. държавата отдели едва 12 милиона евро за рекламиране на туризма. Правителството също съобщи за планове за улесняване на чуждестранните инвестиции в голф-туризма. 
						*** 
						
						Tурските авиолинии подписаха споразумение в понеделник (22 декември) за закупуването на дял от 49% от "БХ Еърлайнс" на Федерация Босна и Херцеговина (ФБиХ). Според споразумението турските авиолинии ще покрият стойността от 5 милиона евро за лизинг на два самолета и ще инвестират още 5 милиона евро в "БХ Еърлайнс". 
						*** 
						
						Кипърският парламент одобри държавния бюджет за 2009 г. от 7,3 милиарда евро миналия петък (19 декември). Бюджетът осигурява увеличение от 10,9% в разходите в сравнение с 2008 г. Средствата за социални придобивки и помощи са увеличени с 27 % до 220 милиона евро. 
						*** 
						Австрийската компания "EVN" и норвежката "Статкрафт" планират да построят три водноелектрически централи в Aлбания на стойност 950 милиона евро, съобщиха от Министерството на икономиката на Албания миналия петък (19 декември). Трите централи ще имат среден годишен капацитет от 1000GWh. Строителството им ще отнеме осем години. 
						*** 
						
						Tурската компания "Босфор Газ" ще поеме договора за продажба на природен газ, сключен между руската компания "Газпром" и държавния газопровод "Ботас", съобщиха от "Босфор Газ" миналия петък (19 декември). Договорът позволява на "Босфоръс Газ" да внася 750 милиона кубически метра годишно. 
						*** 
						Германската компания "RWE" подписа споразумение миналия петък (19 декември) за придобиване на дял от 49% от планираната атомна електроцентрала в България. Проектът цели да гарантира енергийната независимост на България и производството и износ на електричество, заяви премиерът Сергей Станишев на церемонията по подписването в София. 
						*** 
						Сърбиягаз и руската Югоросгаз подписаха допълнително споразумение за доставка на 2.39 милиарда куб.м. природен газ на сръбския пазар за 2009 г., съобщи радио Б92 миналия петък (19 декември ). Документът беше подписан в Нови Сад за сръбската страна от административният директор Душан Баятович, а за Югоросгас от Владимир Колдин. 
						*** 
						Международната рейтингова агенция "Стандард енд Пуърс" определи B+ за дългосрочните правителствени облигации в чуждестранна и местна валута на Босна и Херцеговина (БиХ) в понеделник (22 декември). Рейтингът е с една позиция по-висок, отколкото B2, определен през септември от рейтинговата агенция "Муудис", единственият рейтинг, получен от БиХ досега. И двете агенции смятат, че прогнозата за страната е стабилна. 
						
						(Различни източници - 19/12/08-26/12/08)
