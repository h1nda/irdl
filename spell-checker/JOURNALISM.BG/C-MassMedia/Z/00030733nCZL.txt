Председателят на ЕК Барозу вижда исторически шанс за Кипър
					26/06/2009
					 
						НИКОЗИЯ, Кипър -- Има исторически шанс да бъде решен кипърският въпрос, каза на пресконференция в четвъртък (25 юни) председателят на Европейската комисия Жозе Мануел Барозу след края на еднодневната му визита в Никозия. "Ние [ЕС] няма да намерим решението, но можем да помогнем и да подкрепим усилията за намиране на решение", каза Барозу след срещата си с кипърския президент Деметрис Христофиас. По време на посещението си на разделения остров Барозу се срещна и с турския кипърски лидер Мехмет Али Талят. Барозу каза, че е призовал Христофиас и Талят да отворят нов пропускателен пункт между двете части на острова. (Файненшъл Мирър - 26/06/09; АНА-МПА, Фамагуста Газет, Ротерс, АП - 25/06/09)
