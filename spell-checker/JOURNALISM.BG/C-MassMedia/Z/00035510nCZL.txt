Вътрешният министър на Македония оцеля след вот на недоверие
					02/08/2010
					 
						СКОПИЕ, Македония -- Вътрешният министър Гордана Янкуловска оцеля след вот на недоверие, внесен от опозиционния Социалдемократически съюз на Македония (СДСМ) и Новата социалдемократическа партия заради инцидент в парламента. Предложението бе отхвърлено към края на деня в петък (20 юли) с 64 на 14 гласа. Депутатите от управляващата партия ВМРО-ДПМНЕ отхвърлиха предложението като неоснователно. Преди седмица парламентът учреди анкетна комисия за разследване на шумната разпра от 1 юли, която обтегна отношенията между опозицията и управляващото мнозинство. Опозиционният СДСМ обвини полицията в сплашване на негови депутати и шпиониране на дейността им, след като агент на полицията се опитал да запише техен разговор с група недоволни работници. (A1, Макфакс, Сител, МИА - 31/07/10)
