Френският външен министър Кушнер иска единна позиция на ЕС за Косово
					13/02/2008
					 
						НЮ ЙОРК, Съединени щати – Френският външен министър Бернар Кушнер призова ЕС да заеме единна позиция, ако реши да признава независимостта на Косово. „Време е ЕС да вземе решение”, каза Кушнер в Ню Йорк във вторник (12 февруари). Той предложи това да стане на 18 февруари, когато външните министри от ЕС ще се срещнат, за да обсъдят статута на провинцията. 
						Същия ден секретарят по европейските въпроси Жан-Пиер Жуйе каза, че ЕС трябва да даде на Сърбия ясна перспектива за присъединяване, за да облекчи напрежението във връзка с Косово. Интеграцията в ЕС на Сърбия е единственият начин да се гарантира регионалната стабилност, каза той. (Политика, Данас, Вечерни Новости - 13/02/08; РТС, Бета, Б92, АП, Би Би Си, АФП, Телеграфи, РСЕ, РТК , Balkanweb, Монстърс енд Критикс - 12/02/08)
