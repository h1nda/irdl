Румънският премиер Настасе обяви заместниците на трима министри, които подадоха оставка
21/10/2003
 
БУКУРЕЩ, Румъния -- Премиерът Адриан Настасе обяви в понеделник (20 октомври), че е приел оставките на министрите на европейската интеграция Хилдегард Пувак, на здравеопазването Мирча Беуран и на делегирания министър Шербан Михайлеску. Настасе обяви и техните заместници- съответно Василе Пушкаш, Йонел Бланкеску и Еужен Беженариу. Тримата министри се оттеглиха на фона на силен обществен натиск, след като имената им бяха замесени в различни скандали. (АКТ Медиа - 21/10/03; Ромпрес - 20/10/03)
