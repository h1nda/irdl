Двама коалиционни партньори настояват пред Бериша за промени в албанския кабинет
					02/11/2006
					 
						ТИРАНА, Албания -- Премиерът Сали Бериша, лидер на управляващата Демократическа партия (ДП), е под натиск да направи промени в правителството от страна на двама от коалиционните си партньори, които го предупредиха в сряда (1 ноември), че управляващата коалиция е в криза. Леонард Солис от партията "Съюз за човешки права" и Нард Ндока от Християндемократическата партия излязоха с отделни изявления, в които предлагат да се направят промени в кабинета, които да отразяват съотношението на представените в парламента партии. Бериша не направи публичен коментар. Депутатът от ДП Преч Зогай обаче каза в сряда (1 ноември), че не може да се очакват промени в кабинета, докато не минат местните избори през зимата. (Албейниън Нюз - 02/11/06)
