Гърция съобщи за нов случай на птичи грип от щама H5N1 
					24/03/2006
					 
						АТИНА, Гърция -- В четвъртък (23 март) министерството на земеделието съобщи, че изследванията на мъртъв лебед, намерен в северната част на Епаноми, са дали положителен резултат за смъртоносния щам на вируса H5N1. Така общият брой на потвърдените случаи на птичи грип в Гърция стана 33. 
						Други новини -- Албанските власти съобщиха в четвъртък, че е започнало унищожаване на домашните птици и дезинфекция в района на Пез-Хелмес, където по-рано тази седмица бе съобщено за огнище на птичи грип. Действията в поставения под карантина район, който се намира близо до Тирана, започнаха въпреки силния дъжд. (Албейниън Нюз - 24/03/06; АФП, Ройтерс - 23/03/06)
