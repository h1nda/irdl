Гръцките собственици на камиони продължават протестите си 
					16/09/2010
					 
						АТИНА, Гърция -- Профсъюзите, представляващи собствениците на камиони, съобщиха в сряда (15 септември), че ще продължат протестите си срещу плановете на правителството да отвори техния сектор за конкуренцията. Действията, които започнаха в понеделник, породиха тревоги във връзка с доставките на горива, особено след като преговорите с правителството отново се провалиха. Подобна стачка през юли причини сериозен недостиг на горива, което принуди правителството да се намеси и да нареди на шофьорите на камиони да прекратят протеста. Тъй като това разпореждане е все още в сила, шофьорите на камиони не могат да обявят ефективна стачка. Профсъюзът заяви, че вместо това те ще провеждат ежедневни протести. (АП, АФП - 15/09/10)
