Съд в северната част на Косово ще бъде отново отворен на 18 април 
					12/04/2011
					
						ПРИЩИНА, Косово -- ЮЛЕКС се подготвя да изпрати местни съдии и прокурори в Окръжния съд в Митровица три години след като те бяха принудени да напуснат района. Телевизия „Клан Косова” съобщи в понеделник (11 април), че на 18 април при строги мерки за сигурност бившите служители на съда ще се завърнат на работа. Имаше съобщения, че косовските сърби ще протестират срещу завръщането на албанците в съда, разположен в доминираната от сърбите северна част на града. Ръководителят на сръбските паралелни структури Никола Кабашич беше заявил, че те няма да позволят на ЮЛЕКС да осъществи своя план, докато съдът не започне да уважава конституцията на Сърбия. (Зъри, Косова Сот - 12/04/11; Клан Косова, Indeksonline - 11/04/11)
