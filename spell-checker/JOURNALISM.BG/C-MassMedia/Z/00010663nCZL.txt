Турция осуетява " бомбен атентат срещу НАТО"
03/05/2004
 
Снимка от архива, направена през май 1995 г. в Ердут, Хърватия, показва Милорад Лукович-Легия (вляво), основният заподозрян за убийството на сръбския премиер Зоран Джинджич миналата година, който се предаде на сръбската полиция в неделя. [АФП]
БУРСА, Турция -- Според официални представители полицията е осуетила терористичен заговор, насочен срещу Срещата на високо равнище в Истанбул, на която ще присъстват световни лидери. Полицията е задържала най-малко 16 члена на Ансар ал Ислаам, терористична организация, свързана с Ал-Кайда, посочва в свое изявление от понеделник (3 май) губернаторът на Бурса. Според Отузкаан Кокзал полицията е конфискувала голямо количество оръжие и експлозиви по време на акция в Бурса на 250 км южно от Истанбул, както и компакт-дискове, документиращи заговора. Според властите арестите са дошли в резултат на едногодишно разследване. Истанбул бе мишена на серия от унищожителни самоубийствени атентати с МПС през ноември, при които загинаха 61 души. Ал-Кайда пое отговорността за тези нападения. (Си Ен Ен - 03/05/04)
