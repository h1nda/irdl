Ръководителят на АКК критикува съдебната система на Косово
					21/09/2009
					 
						ПРИЩИНА, Косово -- Агенцията за борба с корупцията (АКК) твърди, че съдебната система е най-корумпираната институция в Косово след централното правителство, местните власти и държаваните компании. Ръководителят на АКК Хасан Претени заяви за Дойче Веле в неделя (20 септември), че борбата срещу корупцията е трудна битка. От 2006 г. насам АКК е изпращала информация за заподозрени в корупция на държавния прокурор, но съдебни процедури не са последвали, казва Претени. "Агенцията е изпратила повече от 150 досиета за възможни случаи на корупция, но нито едно длъжностно лице не е било арестувано", добавя той. В резултат на това повечето случаи са били изпратени на ЮЛЕКС за разследване. (Дойче Веле, Teлеграфи, Кохавижън - 20/09/09)
