ДП предупреди Кощуница да не предявява искания за ново ССА с ЕС
					04/05/2008
					 
						БЕЛГРАД, Сърбия -- Демократическата партия (ДП) отхвърли изявленията на отиващия си премиер Воислав Кощуница, който заяви, че новоподписаното Споразумение за стабилизация и асоцииране с ЕС съдържа клауза, която налага на Сърбия да се откаже от част от територията си, имайки предвид Косово. Кощуница, който е лидер на Демократическата партия на Сърбия (ДПС) трябва да "престане с неистините, клеветите, лъжите и използването на неподходящ речник предвид поста, който той заема в момента", се казва в изявление на ДП от събота (3 май). Двете партии и много други ще се изправят едни срещу други на местните избори на 11 май.
						В други новини от събота се съобщава, че еврокомисарят по разширяването Оли Рен е заявил, че Сърбия използва Косово като извинение за създаване на тесни връзки с Москва, а не с Брюксел. По време на лекция в Университета на Охрид, Рен определи това като "опасна игра" и предупреди, че Сърбия ще бъде първата, която ще изпита негативните последици при срив на крехката икономика на Косово. (Б92, Taнюг, Бета, Блиц - 03/05/08)
