Турция и България ще разработват система за ранно предупреждение при наводнения
					16/03/2006
					 
						АНКАРА, Турция -- Турски и български официални представители се срещнаха в сряда (15 март), за да обсъдят създаването на система за ранно предупреждение при наводнения. Повод за разговорите бяха силните наводнения в северните райони на Турция. Наложи се армията да помага при евакуацията на жителите на Одрин и околните райони, когато реките Марица, Арда и Тунджа преляха. Анкара иска България да й помогне за построяването на язовир, чрез който да предотвратява подобни ситуации в бъдеще. Във вторник България трябваше да отвори шлюзовете, за да не прелеят язовирите на трите реки.
						Други новини -- Българският министър на отбраната Веселин Близнаков завършва в четвъртък тридневното си посещение в Турция. В центъра на разговорите му бяха евентуални съвместни проекти във военния сектор, както и двустранното военно сътрудничество, включително двайсетина съвместни учения през тази година. (AП, БиБиСи, Ройтерс - 15/03/06)
