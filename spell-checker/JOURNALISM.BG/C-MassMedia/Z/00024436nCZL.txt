Македония и Гърция получиха предложения от ООН за решаване на спора за името
					02/11/2007
					 
						НЮ ЙОРК, Съединени щати -- На среща в Ню Йорк в четвъртък (1 ноември) посредникът на ООН в спора за името между Македония и Гърция връчи на посланиците на двете държави в ООН, Адамантиос Василакис на Гърция и Никола Димитров на Македония, няколко предложения, целящи приключване на продължаващия вече 16 години спор. Специалният пратеник Матю Нимиц каза, че предложенията имат "формата на проекторамка, която страните трябва да разглеждат като основа за честно и справедливо решаване на спора". Той призова и двете страни да разгледат всички възможности, така че решението да бъде постигнато в разумен срок. Дипломатически източници информират, че документът не съдържа изрично предложение за името или крайни срокове. Гръцките власти заплашват да блокират присъединяването на Македония към НАТО и ЕС, ако спорът не бъде решен. (AНA-МПА, Макфакс, МИА, Комюнике за печата на ООН, Ройтерс - 01/11/07)
