Босненец бе убит при сблъсъци между местни футболни запалянковци
					05/10/2009
					 
						САРАЕВО, Босна и Херцеговина (БиХ) -- Един мъж загина и над 30 други бяха ранени в неделя (4 октомври) в югозападния град Широки Бриег преди мач между местния футболен клуб и отбор от Сараево. Според местните медии сблъсъците се разразили още с пристигането на привържениците на сараевския отбор, дошли в града да гледат мача. Шестима от ранените са в сериозно състояние. Пострадали са още магазини, ресторанти и частни домове край стадиона, както и автомобили и полицейски коли. Специални полицейски сили от Мостар пристигнаха в Широки Бриег като подкрепление за местната полиция и използваха сълзотворен газ и водни оръдия, за да разпръснат тълпата. Мачът бе отменен. Върховният представител Валентин Инцко осъди насилието и настоя всички виновни да бъдат изправени пред правосъдието. (РТРС, Фена, Pincom.info, Независне Новине, Дневни Аваз, АП, Ройтерс - 04/10/09)
