Огромното предизвикателство за ЕС: управлението на сложната организационна структура
04/08/2003
&lt;FONT size="1" color="gray" face="verdana"&gt;Държавните глави на страните от ЕС ратифицираха в Солун решението за приемане на нови десет члена през идната година и дадоха още един знак на западнобалканските страни, че и те рано или късно ще се присъединят. [АФП]&lt;/font&gt;&lt;br&gt;&lt;br&gt;
Макар че ЕС е готов да приеме повече страни в лоното си, сега, когато Съюзът преживява финансови трудности, укрепването на икономиките на страните е от особено значение, - обяснява бившия финансов министър на Румъния Даниел Дъяну.
Даниел Дъяну за кореспондентското бюро на Southeast European Times в Букурещ - 04/08/03
 
 
На състоялата се неотдавна среща на високо равнище на ЕС в Солун бе ратифицирано решението за приемане на нови десет членки през идната година и още веднъж бе даден знак на западнобалканските страни, че и те рано или късно ще се присъединят. Форумът бе значим и със стремежа си за по-ясно дефиниране на общата позиция за защита и сигурност, когато заплахите на 21 век изискват заздравяването на взаимоотношенията със Съединените Щати. През последните години въпросите на геополитиката и сигурността заемаха първостепенно място в дневния ред на Съюза, и именно в този контекст се разглеждаше следващата вълна на разширяването. Не бива да се пропуска и най-сериозното предизвикателство, пред което е изправен Съюза: управлението на все по-сложната организация.
Има различни начини за дефиниране на растящата сложност. Първият е свързан с географското разширяване на Съюза: ситуацията, когато той асимилира допълнителни пасиви, свойствени на определени институционални системи, и голям разрив в икономическото развитие, съвсем не е ординарна. При следващата вълна на разширяване Съюзът ще приеме в своята общност държави със среден доход на глава от населението значително под средното ниво за Съюза, което ще се яви своего рода силен удар. Полезна е, макар и само донякъде, аналогията с приемането на Португалия и Испания преди години. Двете страни се възползваха от огромен брой изключения от правилата, правени от ЕС за тях. Това им позволи да наваксат икономическото изоставане, а приемането им стана през периода на икономически подем на страните-членки на ЕС. Сега, обаче, изключенията са ограничени, а икономическото състояние на ЕС е доста напрегнато. Дори повече - вместо това се налага " забрана за изключенията", като например, при ограничаване на миграцията на работна ръка от новоприетите в по-старите страни-членки на ЕС.
По тази причина разширяването на ЕС повдига редица въпроси, свързани с общата селскостопанска политика (ОСП), а също така със структурните и Кохезионния фондове. Вярно е, че реформата на ОСП, изглежда, е на прага да направи важен пробив, като отделя производствените критерии от плащанията, но има още много неща, които трябва да бъдат направени.
Големите икономически диспропорции в разширяващия се Съюз са явна пречка за сближаването на реалните и номиналните показатели. Не се знае, възможно ли е тези диспропорции да бъдат намалени само с помощта на структурните и Козехионния фондове така, че общата политика да бъде ефективна. Този въпрос има два очебийни аспекта. Единият е свързан с влиянието на големите диспропорции върху функционирането на Съюза в условията, когато някои пазари - например, трудовите пазари - проявяват явна липса на гъвкавост. Другият проблем се състои в различните икономически условия на страните-членки на ЕС. Неговото решение, може би, се крие в диференцирания подход. Той пък е трудно приложим, поради единната валута и общата валутна политика. Сегашните трудности, които изпитват няколко икономически силни държави в стремежа си да изпълнят Договора за финансова стабилност и растеж, са твърде показателни. Може да се твърди, че тези трудности не само са се задълбочили в процеса на икономическия цикъл, а и че не могат да се намалят чрез фискалната хармонизация.
Страните-кандидатки трябва да повдигнат нивото на икономическото развитие, при което потребностите на населението да бъдат удовлетворени, което да способства за нормалното функциониране на Съюза. Повечето от тях наистина имат важни активи, такива като голям ресурс на висококвалифицирана и сравнително евтина работна ръка, сравнително добри образователни системи и географска близост на главните им пазари. Тези плюсове дават основания за оптимизъм. Но ограниченията по маахстрихските критерии, които касаят нивото на инфлацията и процентните ставки, размера на бюджетния дефицит и брутния държавен дълг, може би, са прекалено тесни, когато говорим за постигане на по-високи темпове за растеж като средство за наваксване на икономическото изоставане. Занижената планирана инфлация би могла да попречи на икономическия растеж в страните, където поради значителния прираст на производителността в експортните отрасли цените на стоките, предназначени за вътрешния пазар, биха се качили твърде високо. Можем да строим различни хипотези и да твърдим, че стабилната макроикономика и по-гъвкавите, отколкото в "старата" част на ЕС пазари, могат да осигурят конкурентно предимство за новите членки, и че благодарение на това предимство те могат да овладеят инфлационния натиск, предизвикан от повишаването на цените в браншовете, работещи за вътрешния пазар. Но можем ли да бъдем сигурни?
ЕС се нуждае от стабилност повече, отколкото от сближаване на номиналните и реалните показатели, така че "прекалената шареност" на наближаващото разширяване да не накърнява цялостната му икономическа и свързана с нея политическа дейност. Не е речено, че повишаващата се комплицираност ще накърни еднородността и сближаването. Но при сегашното положение на нещата въпросът остава открит и трябва да бъде предмет на политиката и институционалните реформи. Реформите се отразяват не само върху перспективите за икономическо развитие на сегашните страни-членки на Съюза, но и на перспективите на страните-кандидатки. Например, България и Румъния имат собствен дневен ред, включващ изключително сложни и отговорни реформи, както институционални, така и икономически. И те трябва решително да ускорят провеждането им, ако искат да бъдат приети в ЕС. Същевременно, от гледна точка на разширяването или създаването на пречки за успешното присъединяване на двете страни, начина на управление на усложняващата се структура на Съюза вероятно ще придобива все по-голямо значение през идните години.
Опасенията от политически и геополитически характер, изглежда, са имали повече значение за разширяването, отколкото икономическите причини. Несъмнено, разширяването има своите икономически предимства. Но без добро управление и подкрепа чрез вътрешни реформи (ОСП, политика по отношение на конкуренцията, пенсионната система и т.н.), разширяването на ЕС би подклаждало напрежение между страните-членки и би намалило шансовете за приемане на страните-кандидатки. Има толкова много принципни въпроси, свързани с правилното управление на усложняващата се организация на Съюза, че провалът в това отношение би се явил удар по всички европейски страни, независимо дали са вътре или извън общността. Същевременно сме длъжни да признаем, че управление на такава структура е "висш пилотаж".
