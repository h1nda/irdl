Наука и технологии: Охрид е домакин на Международния летен университет
					14/07/2008
					В Охрид бе открит Международният летен университет. Още в новините: сръбски археолози откриха интересни находки при разкопките на средновековен град; Градският музей в Букурещ бе домакин на астрономическа изложба.
					 
						
Международният летен университет започна работа в Охрид. [Гети Имиджис]
						Международният летен университет бе открит в понеделник (7 юли) в Охрид, събирайки около 350 участници от Македония и от чужбина. Университетската програма предлага 12 курса по социални науки, които ще продължат до неделя (20 юли).
						*** 
						Екип от сръбски археолози под ръководството на Йованка Клаич откри в неделя (6 юли) два скелета, които трябва да разкрият повече за средновековната столица на Сърбия Стари Рас близо до Нови Пазар. Всеки от скелетите е с дължина 1,93 м и те са били на хора, високи над 2 м. За повече от две десетилетия разкопки археолозите откриха две църкви, параклис, дворец и други предмети, доказващи местоположението на Стари Рас.
						*** 
						Институтът по технически науки към Академията на науката и изкуството на Сърбия обяви във вторник (8 юли) подписването на договор за сътрудничество в областта на културата, образованието и науката с Католическия университет в Бразилия.
						*** 
						
						Македонски археолози откриха край древния град Скупи статуя на Венера от 3-ти век. Статуята е висока 170 см. След реставрирането й тя ще бъде изложена в музея в Скопие.
						*** 
						В Градския музей в Букурещ в понеделник (7 юли) бе открита изложба под надслов “Вселената в центъра на града". Експозицията обхваща важни моменти от развитието на астрономията и показва Слънчевата система, галактики и звездни купове, а също така представя митовете, свързани с най-известните съзвездия.
						 *** 
						През септември г
						ръцката здравна каса ще започне да предлага безплатни ваксини срещу рак на шийката на матката за момичета на възраст между 12 и 15 години, съобщи гръцкото здравно министерство. Много държави все още не са въвели новосъздадената ваксина.
						
						(Различни източници – 07/07/08-14/07/08)
