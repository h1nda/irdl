Комисии в БиХ ще проверяват кандидатите за министерски постове
					15/09/2006
					 
						САРАЕВО, Босна и Херцеговина (БиХ) -- Проверката на кандидатите за министерски постове ще бъде извършена от парламентарни комисии, а не от Службата на върховния представител (СВП), съгласно предлагани промени, приети от Съвета на министрите (СМ) на БиХ в четвъртък (14 септември). Мерките ще бъдат внесени в парламента за объждане и одобрение. Кандидатите за министерски и други обществени длъжности ще бъдат задължени да предадат сведения за себе си на комисията по избора и на Агенцията за разследване и охрана. Предложените промени ще бъдат в съответствие с процеса на прехвърляне на правомощия от СВП на местните институции. 
						Други новини -- Двудневна регионална конференция бе открита в Сараево в петък. Нейна основна тема е засилването на регионалното сътрудничество и обмяната на опит в усилията за провеждане на свързаните с ЕС реформи. (Фена, РТРС, ЮПИ, АФП - 14/09/06)
