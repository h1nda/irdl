Премиерът на босненските сърби ще присъства на възпоменателната церемония във връзка със събитията в Сребреница
11/07/2003
 
БАНЯ ЛУКА, Босна и Херцеговина (БиХ) -- В петък (11 юли) премиерът на Република Сръбска Драган Микеревич ще присъства на възпоминателната церемония във връзка с масовите убийства в Сребреница. За първи път висш сръбски служител ще участва в подобно събитие. На церемонията ще присъстват също зам.-премиерът Омер Бранкович, министърът на урбанизацията Менсур Сехагич - и двамата мюсюлмани; министърът на вътрешните работи Зоран Дерич - сърбин; министърът на администрацията Славен Пекич - хърватин. Около 20000 души се очаква да посетят събитието, по време на което ще бъдат погребани тленните останки на 282 жертви. Над 7000 мюсюлмани бяха убити в Сребреница през 1995 г. (Би Би Си - 11/07/03; AФП - 10/07/03)
