Ашдаун отстранява длъжностно лица на БиХ за злоупотреба с обществени средства
15/11/2002
 
САРАЕВО, Босна и Херцеговина (БиХ) -- В четвъртък (14 ноември), Върховният представител Пади Ашдаун отстрани Перо Маркович, генерален директор на лесопреработвателната компания Шума Херцег Босне и бивш председател на общинския съвет на Каплина. Маркович е отстранен за продължителна злоупотреба с обществени средства в особено големи размери. Освен всичко друго, той е прехвърлял собствеността върху акции, като е ощетявал финансово общината и е предлагал парцели на дружества, в които е участвал. В момента Маркович е обвиняем в няколко дела за злоупотреби в големи размери, граничещи с престъпление. (Източници на ОХР, Освобождение, Дневни аваз, Вечерни лист, Дневни лист, Свободна Далмация, Джутарни лист, Независне новине - 15/11/02)
