Гърция отрече съобщенията за пленен кораб край Йемен
					23/11/2009
					 
						АТИНА, Гърция -- Бреговата охрана публикува в неделя (22 ноември) изявление, в което отрича репортажите на международни медии, че гръцки товарен кораб е бил пленен на 16 ноември от въоръжени пирати край йеменския бряг. Властите заявиха, че товарният кораб "Ред Сий Спирит" действително е бил нападнат от два пиратски скутера, но успял да им се изплъзне. Собственикът на кораба, корабоплавателната компания "Секур Холдингс Инк.", съобщи, че плавателният съд продължава курса си към Карачи, Пакистан. (AНA-MПA, Катимерини - 23/11/09)
