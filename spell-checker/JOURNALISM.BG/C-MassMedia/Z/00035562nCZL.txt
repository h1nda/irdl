Израел освободи турски кораби, участвали във флотилията с помощи
					06/08/2010
					 
						ЙЕРУСАЛИМ, Израел -- В четвъртък (5 август) властите освободиха турския кораб, който бе в центъра на събитията от 31 май при проверката на отправилата се към Газа флотилия с помощи. Корабът „Мави Мармара” беше изтеглен извън пристанище Хайфа. Други две турски корабчета бяха освободени в пристанище Ашдот. Израелските власти съобщиха миналия месец, че решението да бъдат освободени корабите е било взето, „за да се подобрят отношенията и да се възстанови доверието между двете страни”. Нападението, при което загинаха девет турски активисти, породи ожесточена критика в цял свят и доведе до дипломатическа криза между Израел и Турция. (АФП, АП, Ройтерс, Хюриет - 05/08/10)
