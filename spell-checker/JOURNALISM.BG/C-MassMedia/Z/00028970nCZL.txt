Гърция осъди нарушенията на въздушното си пространство от страна на Турция
					13/01/2009
					 
						АТИНА, Гърция -- В понеделник (12 януари) външният министър Дора Бакоянис осъди неотдавнашните инциденти с турски военни самолети, които нарушиха въздушното пространство на Гърция, и предупреди за застой в отношенията с Анкара. "Опитите за подобряване на нашите взаимоотношения са в застой и ние ще се борим за подобряването им през 2009 г.", каза Бакоянис пред репортери след извънредно заседание на Съвета по външни отношения и отбрана. Анкара обвини Турция в нееднократно нарушаване на нейното въздушно пространство през последните седмици. Бакоянис разкритикува поведението на Турция като "неприемливо" и предупреди, че то вреди на усилията за подобряване на двустранните отношения.
						Други новини -- Земетресение със сила 5,3 по скалата на Рихтер разтърси Южна Гърция във вторник сутринта. Земетресението разлюля Крит и Цикладските острови, но не причини жертви или материални щети. (АНА-МПА, In.news, ЕРТ, СКАЙ, Ройтерс, АП - 13/01/09; АНА-МПА, ДПА, АП, МИНА - 12/01/09)
