Посланикът на САЩ: Република Сръбска не показва желание да сътрудничи с Хага
					28/11/2004
					 
						САРАЕВО, Босна и Херцеговина (БиХ) -- Правителството на Република Сръбска (РС) не показва желание да сътрудничи в залавянето и предаването на обвинените военнопрестъпници на трибунала на ООН за военните престъпления, каза посланикът на САЩ в БиХ Дъглас Макелхани в интервю за медиите в края на седмицата. Въпреки, че ръководителите на РС направиха заявления с обещания за сътрудничество, още не са последвали конкретни резултати, добави Макелхани.
						В петък (26 ноември) правителството на РС реши да възложи на министерството на външните работи на БиХ да предложи сключване на тристранно споразумение с Хърватия и Сърбия-Черна гора за сътрудничество в дейността на Международния трибунал за военните престъпления в бивша Югославия (МТВПБЮ). Министърът на вътрешните работи Дарко Матияшевич, който се срещна с главния прокурор на МТВПБЮ Карла дел Понте в Хага в петък, обеща, че ще бъдат предприети конкретни мерки за арестуване на бегълците. (Дневни аваз, НТВ Хаят, Независне новине, Pincom.info, ПБС БиХ - 27/11/04)
