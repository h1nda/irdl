Взрив рани 14 души в Истанбул
					11/06/2007
					 
						ИСТАНБУЛ, Турция -- В неделя (10 юни) бомба, скрита под пейка, натроши витрини в истанбулския квартал Бакъркьой, като рани 14 души. Началникът на градската полиция Джелалетин Джерах каза, че летящи парчета стъкло са причинили повечето от нараняванията. Подобен взрив на същата улица рани 31 души преди една година. 
						Атаката идва в обстановка на изострящо се напрежение в Източна Турция. Военните наскоро увеличиха присъствието си в провинциите, граничещи с Ирак, в опит да предотвратят навлизането в Турция на терористи от Кюрдската работническа партия (ПКК). В отговор ПКК заплаши, че турците „ще заплатят висока цена”. Междувременно началникът на генералния щаб генерал Яшар Буюканът предрече, че може да последват още атаки от страна на ПКК в други турски градове. 
						В друг инцидент трима кюрдски бунтовници и селски пазач са били убити в престрелка по време на военна операция в провинция Диарбекир. (Заман, Сабах - 11/06/07; Ройтерс, АФП, АП, Синхуа - 10/06/07)
