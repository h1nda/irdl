Американският дипломат Дикарло каза, че независимостта на Косово е неотменима
					23/05/2008
					 
						ПРИЩИНА, Косово -- Независимостта е неотменима и Вашингтон подкрепя суверенитета на Косово и икономическото му развитие, каза в четвъртък (22 май) заместник помощник държавния секретар на САЩ Розмари Дикарло в Прищина. "Ние се радваме да видим одобряването на конституцията на Косово и работата, която се върши за малцинствените общности", каза Дикарло. По време на среща с президента Фатмир Сейдиу и министър-председателя Хашим Тачи тя каза, че бъдещата роля на ЮНМИК все още се обсъжда в светлината на планираното разполагане на полицейска и правна мисия на ЕС. 
						Също в Прищина Рамуш Харадинай, председател на опозиционната партия АБК, призова в четвъртък местните лидери да обявят присъствието на ЮНМИК за незаконно след 15-и юни, когато конституцията влиза в сила. "Конституцията, която бе приета през април ... не предвижда никаква роля за ЮНМИК", каза Харадинай в реч през студенти по право в Прищина. (КТВ, РТК, ТВ 21, Телеграфи - 22/05/08)
