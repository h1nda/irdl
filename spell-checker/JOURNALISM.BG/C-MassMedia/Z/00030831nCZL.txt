Според съобщенията ЕС ще ограничи визите за сърби
					06/07/2009
					 
						ПРИЩИНА, Косово -- Европейската комисия (ЕК) е взела решение, че либерализирането на визовия режим ще се прилага само за граждани с точен адрес на сръбска територия, но "не и ... за граждани, живеещи на територията на Косово", се казва в съобщения в местните медии от понеделник (6 юли). Според съобщенията тази есен ЕК ще включи Сърбия в така наречения "бял шенгенски списък", което означава бизвизови пътувания в страните от ЕС. Биометричните паспорти, издавани от сръбските власти, не са валидни за гражданите на Косово, без оглед на етническия им произход, добавят местните медии, позовавайки се на белградски вестници. (Косова Сот, Коха Диторе, ФоНет - 06/07/09; Дневник - 05/07/09)
