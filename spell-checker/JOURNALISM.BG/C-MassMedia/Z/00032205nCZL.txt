Съд в БиХ отхвърли искането на Хърватия за екстрадиране на Главаш
					02/11/2009
					 
						САРАЕВО, Босна и Херцеговина (БиХ) -- Апелативната камара на Съда на БиХ отклони искането за екстрадиране на политика Бранимир Главаш, съобщиха местните медии в неделя (1 ноември). Съдиите са решили, че Главаш не може да бъде предаден на Загреб, защото има и босненско гражданство, а двете държави нямат споразумение за екстрадиция. Главаш избяга в БиХ през май, за да избегне излежаването на десетгодишна присъда в Хърватия за военни престъпления. (РТРС, БХРТ, Фена, Pincom.info - 01/11/09)
