Солана отправи предупреждение към албанските лидери в Косово
26/10/2003
 
ПРИЩИНА, Косово, Сърбия-Черна Гора -- Еврокомисарят по външната политика и сигурността Хавиер Солана отправи сериозно предупреждение към албанските политици в Косово в петък (24 октомври), заявявайки, че те носят отговорност за възстановяване на доверието в отношенията със Сърбия. Той специално посочи премиера Байрам Реджепи, който отказа да участва в първия кръг на преките преговори с Белград на 15 октомври. Солана каза, че не очаква Реджепи да блокира следващия кръг, който ще се проведе на ниво експерти.
Генералният секретар на ООН Кофи Анан също изрази отношение. В доклад в събота пред Съвета за сигурност, посветен на дейността на ООН в Косово през последните три месеца, той призова властите в Белград и Косово да продължат диалога, започнал във Виена. (Б92, Би Би Си , Танюг, Бета - 25/10/03; AФП - 24/10/03)
