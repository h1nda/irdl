Взрив уби един румънски войник в Афганистан и рани четирима
					01/09/2008
					 
						KAБУЛ, Афганистан -- Взрив уби един и рани четирима румънски войници в Афганистан в неделя (31 август), съобщи Министерството на отбраната на Румъния. Войниците са патрулирали по пътя Калат-Кабул, когато бронираният им автомобил е попаднал на импровизирано взривно устройство на около 20 км от Калат. Общо осем румънски войници са били убити в Афганистан, откакто Румъния започна да изпраща войници там през юли 2002 г. (Meдиафакс, Aгерпрес, Реалитатеа ТВ, Зиаре - 31/08/08)
