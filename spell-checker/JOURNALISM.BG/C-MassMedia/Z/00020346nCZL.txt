ЕНП ще настоява за приемане на Хърватия в НАТО през 2008 г. 
					20/10/2006
					 
						ХЕЛЗИНКИ, Финландия -- На среща в четвъртък (19 октомври) в Хелзинки Европейската народна партия (ЕНП) изрази подкрепа за присъединяването на Хърватия към НАТО през 2008 г. Лидерите на европейските консервативни партии заявиха, че ще настояват за присъединяването на страната към Алианса по време на срещата на високо равнище следващия месец в Рига.
						Също в четвъртък премиерите на Хърватия и Словения, Иво Санадер и Янез Янса, отхвърлиха спекулациите, че Словения блокира започването на преговорите за присъединяване на Хърватия към ЕС по глава "Рибарство" от европейското законодателство. Янса каза, че въпреки някои съществуващи двустранни гранични проблеми Словения е сред членовете на ЕС, които най-силно се застъпват за курса на интеграция на Хърватия в ЕС. Двамата премиери бяха във Финландия за срещата на върха на ЕНП. (Вечерни Лист, Весник, Албейниън Нюз - 20/10/06; Хина, МИА, Ройтерс - 19/10/06)
