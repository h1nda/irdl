ОССЕ приветства промените в турския наказателен кодекс, но каза, че все още има проблеми
					08/07/2005
					 
						ВИЕНА, Австрия -- Миклош Харасти, представител на ОССЕ по въпросите за свободата на медиите, приветства неотдавнашните промени в турския наказателен кодекс, но каза, че има още какво да се желае. На 23 май неговата служба представи преглед на кодекса, в който се изброяват разпоредбите, които трябва да се отменят. "Въпреки някои подобрения промените не премахват в достатъчна степен заплахите за свободата на словото и за свободната преса," каза службата в свое изявление в четвъртък (7 юли).
						Други новини от четвъртък -- Турският премиер Реджеп Тайип Ердоган продължава своята визита в Съединените щати, където призова за повече инвестиции в страната си. Той се срещна с представители на водещи компании, сред които "Сони", "Кока-Кола", "Дел" и "Тайко". (НТВ - 08/07/05; Уеб-сайт на ОССЕ, НТВ, TurkishPress.com - 07/07/05)
