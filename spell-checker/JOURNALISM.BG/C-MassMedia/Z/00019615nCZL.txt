Румънската комисия, отговаряща за архивите на "Секуритате", проучва Бъсеску
					16/08/2006
					 
						БУКУРЕЩ, Румъния -- Националният съвет за изследване на архивите на "Секуритате" (НСИАС) проучва дали президентът Траян Бъсеску е имал досие и евентуално е сътрудничил на тайната полиция през комунистическата епоха. Проучването е започнало по искане на бившия президент Емил Константинеску. Той твърди, че Бъсеску е сътрудничил на "Секуритате", но досието му е било унищожено. 
						Освен това във вторник лидерът на Консервативната партия Дан Войкулеску обвини Бъсеску във връзки със "Секуритате", но без да предложи конкретни доказателства. Войкулеску, чиято партия е по-малък партньор в управляващата коалиция, неотдавна бе идентифициран от НСИАС като бивш сътрудник на "Секуритате". 
						Междувременно Мирча Йонеску Кинтус, почетен председател на управляващата в Румъния Либерална партия, подаде оставка след обвинения, че е бил информатор. Кинтус, бивш министър на правосъдието, е лежал в затвора в продължение на години по време на режима на Чаушеску. (Зиуа, Евениметул Зилеи, Гардианул - 16/08/06; AФП, Макфакс - 15/08/06)
