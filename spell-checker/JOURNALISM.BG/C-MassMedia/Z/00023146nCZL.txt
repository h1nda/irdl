Лайчак посети Баня Лука и предупреди, че конфронтацията само ще тласне БиХ към изолация
					06/07/2007
					 
						БАНЯ ЛУКА, Босна и Херцеговина (БиХ) -- Върховният представител Мирослав Лайчак направи първото си посещение в столицата на Република Сръбска (РС) в петък (6 юли), заявявайки, че БиХ няма повече време за губене в лични конфронтации, тъй като това само ще тласне страната към изолация. Той призова лидерите на РС и Федерация БиХ да постигнат компромис по ключовите реформи, за да дадат възможност на страната да се придвижи напред и да подпише Споразумението за стабилизация и асоцииране с ЕС. Други новини - Еврокомисарят по правосъдието Франко Фратини заяви пред гостуващия министър на сигурността Тарик Садович, че Съюзът и БиХ ще подпишат през септември споразумение за либерализиране на визовия режим, което ще влезе в сила през януари. БиХ, Албания и Черна гора парафираха предварителните споразумения с ЕС през април. (Независне Новине - 06/07/07; РТРС, НТВ Хаят, Фена - 05/07/07)
