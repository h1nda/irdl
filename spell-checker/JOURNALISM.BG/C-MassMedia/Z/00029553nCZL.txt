Сръбската полиция арестува 35 души в операция срещу корупцията
					10/03/2009
					 
						БЕЛГРАД, Сърбия -- В понеделник (9 март) полицията арестува 35 души - включително и 19 свои колеги полицаи - заподозрени в присвояване и злоупотреба със служебно положение, съобщи анонимен служител на вътрешното министерство. Според източника заподозрените ще бъдат разпитани във връзка с контрабанда на петрол, алкохол и други акцизни стоки през границата с Косово. Според твърденията те са се занимавали и с пране на пари, укриване на данъци и подкупи. Операцията, проведена рано сутринта в понеделник в югозападните градове Рашка, Нови Пазар и Кралево, бе проведена след обещанието от миналата седмица на президента Борис Тадич да се бори с организираната престъпност и корупцията. Ако бъдат осъдени, заподозрените са заплашени от присъди до 15 години затвор. (Ройтерс, Б92 - 09/03/09)
