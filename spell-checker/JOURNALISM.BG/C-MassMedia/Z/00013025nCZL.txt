Според турския външен министър Гюл планът на ООН за Кипър остава в сила 
					20/12/2004
					 
						АНКАРА, Турция -- Външният министър Абдулах Гюл каза в неделя (19 декември), че планът на ООН за обединение на Кипър остава една валидна възможност за решение на проблема, обтягащ отношенията на Анкара с Европа в продължение на 30 години. Той изрази надежда, че ще бъдат положени интензивни усилия за прилагане на разпоредбите на плана до 3 октомври 2005 г., когато ЕС реши да започне предприсъединителни преговори с Турция. 
						В понеделник френският външен министър Мишел Барние каза, че предприсъединителните преговори ще бъдат дълги и трудни, тъй като от Турция ще бъде поискано да се справи с няколко проблема, вкл. Кипър. Междувременно холандският външен министър Бернард Бот, чиято страна е понастоящем ротационен председател на ЕС, отхвърля призивите за европейски референдум по членството на Турция, посочвайки, че тази идея прилича на "преместване на противниковата врата след началото на мача. "
						Други новини: Процесът срещу Метин Каплан се открива в Анкара в понеделник вечерта. Той е обвинен, че е замислил заговора за разбиване на самолет в Мемориала на Мустафа Кемал Ататюрк. (АФП - 20/12/04; АФП - 19/12/0)
