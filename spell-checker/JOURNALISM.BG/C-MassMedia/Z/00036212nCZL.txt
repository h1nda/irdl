USAID финансира изграждането на нови домове за общностите в Косово
					30/09/2010
					 
						ПРИЩИНА, Косово -- Петдесет нови къщи за членове на общностите на ромите, ашкалите и гюптите бяха официално предадени за ползване в сряда (29 септември) в Митровица. Къщите бяха построени с финансиране от фонд на USAID в размер на 1,76 милиона евро. Кметът Авни Кастрати каза, че създаването на жизнено пространство за членовете на ромската общност доказва, че Косово не дискриминира своите граждани въз основа на етническата им принадлежност. Ромските семейства се завърнаха в тези къщи от лагерите Остероде и Чешмин Луг в Северна Митровица. Според директора на USAID за Косово Патриша Рейдър по време на следващата фаза на проекта 38 семейства ще се преместят от двата лагера в „Ромската махала” в Южна Митровица. (РТК, Клан Косова - 29/09/10)
