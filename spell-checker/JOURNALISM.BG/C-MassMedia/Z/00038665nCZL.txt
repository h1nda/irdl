Турски съд отмени частично ограниченията върху продажбата на алкохол
					26/05/2011
					
						АНКАРА, Турция -- Административният съд отмени в сряда (25 май) част от наложените по-рано тази година ограничения върху продажбата на алкохол. Съдът постанови, че забраната за продажба на алкохол на концерти и други събития е нарушение на свободата да се купуват алкохолни напитки, като потвърди правото на лицата над 18-годишна възраст да купуват и употребяват алкохол. Решението беше произнесено след съдебен процес, заведен от Анкарската адвокатска колегия. Съдът също така отмени забраната за продажба на алкохол в разфасовки под 200 мл, която беше въведена с цел да се ограничи достъпът до алкохолни напитки в индивидуални опаковки. Ограниченията бяха наложени през януари на фона на протести на секуларисти. Според премиера Реджеп Тайип Ердоган ограниченията имат за цел да защитят младежта. (Заман, Ватан – 26/05/11; Хюриет – 25/05/11)
