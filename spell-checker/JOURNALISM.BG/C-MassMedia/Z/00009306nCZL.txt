Хърватия ще продължи безвизовия режим със Сърбия и Черна гора
11/12/2003
 
ЖЕНЕВА, Швейцария -- При посещението си на форум по информационни технологии в сряда (10 декември) хърватският президент Стипе Месич каза, че правителството планира да продължи и след Нова година безвизовия режим за граждани на Сърбия и Черна гора. Първоначално либерализацията на туристическите пътувания бе предвидена за засилване на летния туризъм, както и на декемврийските празнични екскурзии. Въпреки това Месич обясни, че както отиващото си правителство, така и новоназначеният премиер Иво Санадер са се съгласили да продължат режима, за да избегнат проблеми с връщанията от екскурзии през януари.
Според други източници в сряда ръководителят на мисията на МВФ в Хърватия Ханс Фликеншилд е казал, че очаква правителството на Санадер да запази добрите си отношения с фонда. Настоящото стендбай споразумение с Хърватия изтича през следващата година. (ХИНА, ХРТ, Весник - 10/12/03)
