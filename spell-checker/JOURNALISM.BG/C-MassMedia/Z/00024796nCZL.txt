Турски съд произнесе пет доживотни присъди срещу член на ПКК
					07/12/2007
					 
						АНКАРА, Турция -- Съд в югоизточния град Диарбекир произнесе в четвъртък (6 декември) пет доживотни присъди срещу Айден Тутак, член на терористичната Кюрдска работническа партия (ПКК), за бомбения атентат срещу полицейска кола в провинция Батман миналата година. Четирима полицаи бяха убити и шестима ранени при атентата. Тутак бе арестуван преди два месеца в Истанбул. 
						Други новини от четвъртък -- "Си Ен Ен Търк" съобщи, че хиляди турски военни командоси са се присъединили към широкомащабно претърсване за бунтовници от ПКК по протежение на цялата 280-километрова граница със Северен Ирак. Според съобщенията в операцията участват също десетки танкове и хеликоптери. Смята се, че около 300 партизани от ПКК са проникнали в Турция през Северен Ирак в последно време. (Заман, Хюриет - 07/12/07; ДХА, Си Ен Ен Търк - 06/12/07)
