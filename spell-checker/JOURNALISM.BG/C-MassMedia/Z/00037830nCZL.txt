ДПС иска отлагане на продажбата на телекома 
					17/03/2011
					 
						БЕЛГРАД, Сърбия -- Опозиционната Демократическа партия на Сърбия (ДПС) е събрала 100 000 подписа от граждани с искане да бъде преустановена продажбата на „Телеком Сърбия”. Петицията беше връчена на министъра на културата, медиите и информационното общество Предраг Маркович в сряда (16 март). Профсъюзите от сектора на телекомуникациите планират в събота протест срещу продължаващата приватизация. Те искат продажбата да бъде отложена поради много ниските световни цени на акциите. Правителството приема оферти за дял от 51 % от телекома до понеделник. (РТС, Бета, Танюг, Б92 - 16/03/11)
