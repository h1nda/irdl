Външният министър на Албания Мустафай потвърждава, че членството в НАТО остава главен приоритет
		08/12/2005
		 
			ТИРАНА, Албания -- Министърът на външните работи Бесник Мустафай потвърди в сряда (7 декември) по време на среща с главнокомандващия щаба на НАТО в Тирана бригаден генерал Вито Ди Вентура, че членството в НАТО продължава да бъде главен приоритет на правителството. Мустафай също потвърди, че се полагат усилия за укрепване на двустранното сътрудничество с НАТО и за осъществяване на реформи в сектора на отбраната.
			Според други новини от сряда, правителството е блокирало авоарите и банковите сметки на мъж, заподозрян, че е осигурявал подкрепа на Ал Кайда. Абдул Латиф Салех, който има двойно албанско и йорданско гражданство, бе включен в списъка на ООН за санкции през септември. (Aлбейниън нюз - 08/12/05; АП - 07/12/05)
