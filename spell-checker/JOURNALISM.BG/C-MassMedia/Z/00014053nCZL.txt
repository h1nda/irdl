Ляич потвърждава, че обвинен сръбски генерал е претърпял сърдечна операция във вторник 
					29/03/2005
					 
						БЕЛГРАД, Сърбия-Черна гора -- Министърът по човешките права Расим Ляич потвърди във вторник (29 март), че обвиненият във военни престъпления Сретен Лукич е претърпял успешна сърдечна операция в Клиничния център на Сърбия по-рано днес. Процедурата е била първоначално запланувана за понеделник. Според Ляич запасният генерал от сръбската полиция ще се възстановява под лекарски контрол.Той не пожела да коментира възможната дата за отпътуването на Лукич за Хага. 
						Също във вторник външният министър на Сърбия-Черна Гора Вук Драшкович приключи посещението си в Алжир, където той и алжирският му колега Абделазиз Белкадем са се споразумели да дадат тласък на двустранните отношения, по-конкретно на търговските връзки. (Бета, РТРС - 29/03/05; Б92, Бета, Танюг - 28/03/05)
