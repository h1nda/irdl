Президентската кампания започна в Македония
					02/03/2009
					 
						СКОПИЕ, Македония -- Кандидатите за президент официално започнаха кампаниите си в понеделник (2 март) , след като лидерите на главните политически партии в Македония, ВМРО-ДПМНЕ, Социалдемократическия съюз (СДСМ), Демократическия съюз за интеграция и Демократическата партия на албанците се срещнаха в неделя и призоваха за честни и демократични избори. Президентските избори на 22 март се смятат за ключово събитие за кандидатурата на Македония за присъединяване към ЕС. ВМРО-ДПМНЕ, която сформира коалиция за кампанията с 18 по-малки партии, номинира професора по право Георги Иванов за президент. Проучванията сочат, че той е фаворит в този момент. Другият водещ кандидат е професол Любомир Фръчковски, номиниран от СДСМ. (Вечер - 02/03/09; Maкфакс, МИА - 01/03/09)
