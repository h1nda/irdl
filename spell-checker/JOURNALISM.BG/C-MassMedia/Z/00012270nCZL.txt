Управляващата албанска коалиция постига съгласие по избирателната реформа
					11/10/2004
					 
						ТИРАНА, Албания -- Членовете на управляващата Коалиция за интеграция постигнаха споразумение по избирателната реформа, съобщиха местните медии в петък (8 октомври). Премиерът Фатос Нано, председател на Социалистическата партия и лидерите на по-малките партии в коалицията подписаха съвместна декларация, потвърждаваща ангажимента им за съвместно участие в изборите през 2005 г. Партньорите са се споразумели, че подготовката на избирателните списъци е техен приоритет и трябва да привърши до един месец. Освен това те признаха, че е важно да се преобразува избирателната комисия, но отново отхвърлиха предложението на опозицията за баланс в състава на комисията.(Албениън дейли нюз - 09/10/04; ATA - 08/10/04)
