Сърбия твърди, че властите имат информация за Младич
					03/01/2010
					 
						БЕЛГРАД, Сърбия -- Председателят на Националния съвет на Сърбия за сътрудничество с Трибунала за военни престъпления на ООН Расим Ляич, заяви в четвъртък (31 декември), че местните власти разполагат с информация за евентуалното местонахождение на Ратко Младич, но не могат да говорят за това сега. "Ако властите продължават да работят така, Ратко Младич скоро ще бъде арестуван", заяви Ляич в интервю за белградския всекидневник "Блиц". Ляич наскоро подаде оставка като ръководител на екипа за прилагане на плана за действие, който отговаря за операциите, целящи арестуването на Младич. Той заяви, че е сгрешил, като е обещал, че бившият босненски сръбски военен командир ще бъде арестуван до края на 2009 г. (Блиц, Б92, РТС - 31/12/09)
