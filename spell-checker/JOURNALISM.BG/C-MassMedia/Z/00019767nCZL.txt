Ахтисаари ще посети Белград и Прищина, преди да представи проектоплан
					30/08/2006
					 
						ПРИЩИНА, Косово, Сърбия -- В сряда (30 август) ежедневникът "Коха Диторе" предаде, че специалният пратеник на ООН за преговорите за статута на Косово Марти Ахтисаари най-вероятно ще завърши проекторамката от идеи за решаване на проблема със статута до 7 септември. Преди това се очаква той да посети още веднъж Прищина и Белград, за да се опита да намери някакъв компромис относно децентрализацията и правата на малцинствата. 
						
						В сряда в Белград сръбското правителство възнамерява да поиска от парламента провеждане на извънредно заседание за Косово. По време на заседанието преговарящият екип ще представи своя доклад за напредъка на дискусиите по статута на Косово, заяви директорът на медийната служба Сърджан Джурич. (Албейниън Нюз - 30/08/06; Танюг, Б92 - 29/08/06)
