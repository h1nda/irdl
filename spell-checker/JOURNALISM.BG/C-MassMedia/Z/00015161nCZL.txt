Министърът на правосъдието подчерта, че Скопие желае да се заеме със съдебните дела, върнати от Хагския трибунал
					06/07/2005
					 
						ХАГА, Холандия -- Македонският министър на правосъдието Мери Младеновска-Гьоргиевска потвърди отново във вторник (5 юли), че Скопие е готово да се заеме с четирите съдебни дела, които трибуналът на ООН реши да върне в страната. Младеновска-Гьоргиевска представи тази позиция по време на разговори с председателя на трибунала Теодор Мерон и с главния прокурор Карла дел Понте в Хага. Съдебните дела са свързани с обвинения във военни престъпления, извършени срещу цивилни граждани от бивши партизани -- етнически албанци. Те са свързани с отвличането и измъчването на работници от стротелния комбинат в Маврово, убийството на 12 македонци от Тетово, които по-късно бяха открити в масов гроб, и затварянето на язовир в Липково, в резултат на което близкият град Куманово остана без течаща вода в продължение на няколко седмици.
						Други новини от вторник : Началникът на ГЩ на италианската армия Джампаоло ди Паола приключи двудневното си посещение в Македония, като похвали значителния напредък, постигнат от страната във военната реформа. Той и македонският му колега, генерал Мирослав Стояновски, обсъдиха и начини за засилване на двустранното сътрудничество. (Уеб-сайт на македонското правителство, A1 ТВ - 05/07/05)
