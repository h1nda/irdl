Гръцкият премиер Папандреу обеща мерки срещу финансовата криза
					11/12/2009
					 
						БРЮКСЕЛ, Белгия -- Гръцкият премиер Георгиос Папандреу заяви в петък (11 декември), че страната му ще изпълни задълженията си и ще намери начин за излизане от трудната финансова ситуация, в която се намира. "Ние не искаме подаръци", каза Папандреу, докато лидерите от ЕС завършваха двудневната си среща в Брюксел. Той направи изявлението, след като лидерите от Съюза призоваха към края на деня в четвъртък страната да се справи с кризата, причинена от огромния бюджетен дефицит от 300 милиарда евро - най-големия в гръцката история. Изготвянето на проектобюджет е "важна стъпка в правилната посока, но са необходими и други мерки," каза председателят на Европейската комисия Жозе Мануел Барозу, изразявайки увереност, че Гърция ще се справи успешно със ситуацията. Папандреу заяви пред участниците в срещата на върха, че неговото правителство ще предприеме решителни и незабавни мерки за подобряване на икономиката. (AНA-MПA, Блумбърг - 11/12/09; AФП, Ройтерс, Блумбърг, AНA-MПA - 10/12/09)
