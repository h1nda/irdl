Турция заплаши да скъса отношенията си с Израел
					05/07/2010
					 
						АНКАРА, Турция -- Турция може да прекъсне отношенията си с Израел, ако не получи извинение за проверката от 31 май на турски кораби от флотилия с помощи за Газа, при която загинаха девет души, заяви в понеделник (5 юли) външният министър Ахмет Давутоглу. Израел "или ще се извини, или ще приеме международно безпристрастно разследване и неговото заключение. В противен случай дипломатическите ни отношения ще бъдат прекъснати," каза Давутоглу в интервю за "Хюриет". 
						За разлика от предходни изявления, Давутоглу не отхвърли създаването на израелска комисия, която да разгледа случая. "Ако такава комисия заключи, че нападението е било несправедливо, и се извини, това ще бъде достатъчно," каза Давутоглу. Той каза, че Анкара настоява също за получаване на обезщетение за щетите, нанесени при акцията. (Би Би Си, АФП, Хюриет, Синхуа, ДПА - 05/07/10)
