Шийли каза, че мониторинговият доклад за Румъния през септември ще бъде положителен
					01/09/2006
					 
						БУКУРЕЩ, Румъния -- Мониторинговият доклад за Румъния, който европейската комисия (ЕК) трябва да представи в Страсбург на 27 септември, ще бъде положителен, каза в радиоинтервю в четвъртък (31 август) Джонатан Шийли, председател на делегацията на ЕК в Румъния. Шийли посочи видимия напредък, постигнат през последните няколко месеца, но каза, че е твърде рано да се каже дали докладът няма да съдържа предупредителни "червени флагчета".
						Също в четвъртък в реч пред дипломатическия корпус в Румъния премиерът Калин Попеску Търичану каза, че страната трябва да изготви дългосрочна следприсъединителна стратегия. Той посочи също, че е необходимо да се развие техническата инфраструктура и да се обучат служители за използване на фондовете на ЕС. (Найн О'Клок - 01/09/06; Ромпрес - 31/08/06)
