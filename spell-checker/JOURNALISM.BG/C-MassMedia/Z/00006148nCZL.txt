България и Русия с различни позиции за Ирак
03/03/2003
 
СОФИЯ, България -- Руският президент Владимир Путин потвърди в събота (1 март), че Русия и България не са успели да преодолеят различията си за Ирак. "Всяка страна определя външната си политика в съответствие с националните си интереси. В това отношение ние нямаме проблем", каза Путин. Българският президент Георги Първанов посочи необходимостта от "бързото и безусловно разоръжаване на режима на Саддам Хюсеин". Двамата държавни глави подписаха няколко меморандума за двустранните отношения, по-специално в енергийния сектор. Те се договориха също да увеличат количеството природен газ, което Русия пренася през България за Турция, Гърция и Македония. Постигнато бе и споразумение за изплащането на дълга на Русия, възлизащ на 88,5 млн долара. (Стандарт, Труд, Сега, 03/03/03; БНТ, бТВ, БНР, АП, БTA, Медиапул - 02/03/03)
