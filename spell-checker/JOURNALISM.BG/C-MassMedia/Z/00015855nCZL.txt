Ашдаун прекратява правомощията за амнистиране на Председателството на БиХ
		07/09/2005
		 
			САРАЕВО, Босна и Херцеговина (БиХ) -- Върховният представител Пади Ашдаун съобщи във вторник (6 септември), че е отменил правомощията за амнистиране на членовете на Председателството на БиХ, на председателите на двете автономни области и на кмета на район Бръчко. Ашдаун заяви на прес конференция, че решението му ще остане в сила, докато Парламентът на БиХ не гласува нов закон, регулиращ председателските правомощия. Той добави, че решението му цели да предотврати по-нататъшни нарушения. Ашдаун наскоро разкритикува президента на Федерация БиХ (ФБиХ) Нико Лозанчич, че е намалил присъдата на бившия министър на отбраната на ФБиХ Мирослав Пърче. (Източници на Организацията за защита на човешките права, ПБС БиХ - 06/09/05)
