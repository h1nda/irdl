Машинистите във ФБиХ прекратиха стачката си
					03/08/2009
					 
						САРАЕВО, Босна и Херцеговина (БиХ) -- Влаковите машинисти във Федерация Босна и Херцеговина (ФБиХ) прекратиха стачката си в неделя (2 август), след като профсъюзите и държавните железници постигнаха споразумение за изплащане на заплати със задна дата. Вернес Булюгия, председател на профсъюза на машинистите, заяви пред местните медии, че работните заплати за май ще бъдат изплатени тази седмица, а заплатите за юни - до 21 август. Машинистите обявиха стачка в четвъртък в знак на протест срещу неспазването на колективния трудов договор, както и срещу правителствените планове за намаляване на заплатите в сектора с 10 %. (Новости, СРНА, Пинком, БХРТ - 02/08/09)
