Сърбите отбелязаха годишнината от операция "Буря"
					05/08/2009
					 
						БЕЛГРАД, Сърбия -- В Сърбия и Република Сръбска в състава на Босна и Херцеговина сърбите отбелязаха 14-ата годишнина от операция "Буря", офанзивата на хърватската армия, при което бяха убити стотици сръбски цивилни граждани. Президентът Борис Тадич присъства на възпоменателната служба във вторник (4 август) в църквата "Св. Марко" в Белград. Сръбските опозиционни партии осъдиха офанзивата и поискаха държавните институции и международните организации да настояват Хърватия да гарантира безопасното завръщане на бежанците. По оценки около 200 000 сръбски цивилни граждани, живеещи в Хърватия, са избягали в Сърбия в търсене на убежище заради тази операция. (Танюг, РТС, Б92, РТРС - 04/08/09)
						
090805-WMI-001-ENG
						Заподозрян беше обвинен за убийството на бивш полицейски началник в БиХ
						САРАЕВО, Босна и Херцеговина (БиХ) -- В понеделник (3 август) прокуратурата повдигна обвинения срещу Джордже Ждрале за убийството през юни 2000 г. на бившия началник на полицията в Република Сръбска (РС) Любиша Савич-Маузера. Ждрале беше арестуван в Германия през януари и върнат в БиХ през февруари. Савич беше застрелян преди девет години в град Биелина. По време на конфликта от 1992-1995 г. той командваше сръбска военизирана група, наречена "Пантерите". След края на сраженията той стана началник на полицията на РС.
						Други новини от вторник -- Интерпол съобщи, че е издал заповед за арест на бившия муджахидински боец Карадж Камел бин Али, известен също с прозвището Абу Хамза, който избяга от затвора в Зеница, БиХ, на 27 юли. Хамза, който излежаваше присъда за убийство и други престъпления, не се завърна навреме в затвора след седемдневен отпуск. Той е включен в списъка на лицата, представляващи заплаха за националната сигурност, поради подозрения във връзки с терористични организации. (СРНА, Pincom.info, РТРС, Sarajevo.x-com, Б92, МИА - 04/08/09)
