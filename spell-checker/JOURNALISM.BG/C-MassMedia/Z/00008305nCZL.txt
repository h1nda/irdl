СФОР разкри големи тайни складове за оръжие в Република Сръбска
11/09/2003
 
БАНЯ ЛУКА, Босна и Херцеговина (БиХ) -- Командващият СФОР Бен Бари каза пред репортери в сряда (10 септември), че мироопазващите сили са открили няколко големи тайни склада за оръжие в Република Сръбска. Бари заяви, че намерените ръчни гранати, ракети, минометни снаряди, оръдия и зенитни установки датират от войната през 1992-1995 г.
Други новини: Специалисти по съдебна медицина заявиха, че досега са открили 400 тела от масов гроб близо до гр. Зворник. Има доказателства,че някои от жертвите са били мюсюлмански цивилни от Власеница, Братунац и Зворник. (АФП - 10/09/03)
