Груевски призова Гърция да признае съществуването на македонско малцинство
					15/07/2008
					 
						СКОПИЕ, Македония -- Министър-председателят Никола Груевски изпрати в понеделник (14 юли) писмо до своя гръцки колега Костас Караманлис, в което иска от него да признае наличието на македонско малцинство в Гърция. Груевски призовава Караманлис да се решат окончателно "историческите грешки от миналото", което според него би подобрило връзките между двете страни. Той иска македонското малцинство да получава образование на майчин език, да му бъде разрешено да запази своята култура и традиции и да може да използва своя собствен език в институциите на местното самоуправление в районите, гъсто населени с македонци.
						Във вторник Караманлис отговори, като заяви, че Атина няма намерение да обсъжда подобни въпроси, които според него попадат извън обхвата на настоящите усилия за решаване на отдавнашния спор за името между двете страни. (Катимерини, Макфакс, Дневник, Вечер - 15/07/08; ИТАР-ТАСС, Макфакс, Катимерини, АНА-МПА, In.news - 14/07/08)
