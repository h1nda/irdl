Известни световни поети се събраха в Македония
					31/08/2009
					Международният фестивал рекламира поезията вече почти половин век.
					От Зоран Николовски за Southeast European Times в Скопие -- 31/08/09
 
					 
						
Рециталите се проведоха на мост над река Църни Дрим. [Гети Имиджис]
						Около 150 поети от целия свят участваха в тазгодишните Стружки поетични вечери (СПВ) в Македония. 
						Томаз Саламун, словенски поет, който живее и работи в Съединените щати, спечели тазгодишния Златен венец за поезия. 
						"Стружките поетични вечери и Македония, след първия път, когато бях поканен да дойда на това забележително поетично събитие през 1967 г. стана мой дом," каза той. 
						"За нас поетите е съвършено ясно, че Македония и Стружките поетични вечери са сърцевината, живият източник и пазителите на достойнството на нашата професия вече почти 50 години", добави Саламун. 
						Темата на тазгодишните СПВ е "музика и поезия". Вечерите бяха открити с поетично четене на "Копнеж по юга", стихотворение на македонския модернист Константин Миладинов, с акомпанимент на пианиста Симон Тръпчески. 
						Програмите като "Нощ без прекъсване", се редуваха с изпълнения на македонски етнобенд. 
						Наградата "Мостове на Струга" на ЮНЕСКО за най-добър дебют на стихосбирка, бе присъдена на младия сенегалски поет Усман Сар-Сарус. 
						Македонската поетеса Весна Ачевска спечели наградата "Братя Миладинови" за стихосбирката си "Столисник". Наградата за поети на македонската диаспора бе присъдена на Марк Шоболев за книгата му "Стихове от чужда земя". 
						Поетичният керван, наречен "Поезия на път", даде възможност на гостуващите поети да обиколят и рецитират стихотворения в други македонски градове. "Тук се почувствах невероятно уважаван поет", обясни сирийският поет Марам-ал-Масри. "Всички имаха възможност да контактуват с публиката, да четат пред публика." 
						Стружките поетични вечери започват да се провеждат през 1962 г. с публични четения от македонски поети в чест на Константин и Димитър Милодинови, македонски прорицатели, писатели и учители от 19 век. 
						През годините по време на това събитие са присъдени награди на някои от изтъкнатите световни поети, включително на Нобеловите лауреати Еудженио Монтале, Пабло Неруда и Йосиф Бродски. 
						Всяка година организаторите на СПВ публикуват поредица от книги, за да рекламират поезията на чуждестранни автори пред македонската публика, както и тематични антологии на съвременни македонски поети на английски език. Десеттомно издание, илюстриращо първите десет носители на наградата "Братя Миладинови" на Стружките поетични вечери бе завършено тази година на няколко езици. 
						"Пазете Стружките вечери", каза тазгодишният носител на "Златния венец", Саламун. "Те са световно съкровище."
