Гърция проведе тренировка по безопасност във връзка с лятната Олимпиада през 2004 г.
25/11/2002
 
АТИНА, Гърция -- В неделя (24 ноември) завърши провеждането на тридневна тренировка по безопасност във връзка с лятната Олимпиада през 2004 г. В събитието, наречено Дъга 2002, участваха повече от 1 800 души, включително полицаи, огнеборци, бреговата охрана, секретните служби, парамедици и служители на авиолиниите "Олимпик". Те участваха в сценарии за възможни терористични атаки, между които отвличане на самолет и бомбена заплаха в хотел. Министърът на обществения ред Михалис Хрисохоидис каза, че е доволен от резултата и не очаква инциденти по време на игрите. Офицери от британския Скотланд Ярд помогнаха при координирането на тренировката. (Атинска новинарска агенция - 24/11/02)
