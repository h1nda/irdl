Турските сили за сигурност арестуваха 12 заподозрени във връзки с атентата срещу Масонската ложа
21/03/2004
 
ИСТАНБУЛ, Турция -- Турските сили за сигурност арестуваха още 12 души във връзка с нападенията срещу Масонската ложа в Истанбул, съобщи местният ТВ канал НТВ в петък (19 март). Те са заподозрени, че имат тесни контакти с Енгин Вурал, който е един от изпълнителите на нападението на 23 октомври 2002 г. Властите съобщиха, че новите заподозрени са членове на местна група, с идеология, подобна на тази на Ал-Каида, за които се смята, че са очаквали инструкции за предприемане на ново нападение, вероятно в Истанбул.
В събота жандармерията в Истанбул разби 18-членна мрежа, която е подпомагала незаконната емиграция на лица от арабски произход с фалшиви паспорти. Общо 15 фалшиви паспорти, печати и марки бяха конфискувани по време на операцията. (Анадолска агенция, TРT 2 - 20/03/04; НТВ - 19/03/04)
