Ашдаун предупреди Съвета за сигурност за рисковете, свързани с осъществяване на реформите в Босна и Херцеговина
04/03/2004
 
НЮ ЙОРК, Съединени щати -- В своя реч в сряда (3 март) пред Съвета за сигурност на ООН върховният представител на международната общност Пади Ашдаун предупреди за рисковете при осъществяването на реформите в Босна и Херцеговина (БиХ) и призова да се положат усилия за справяне с тези предизвикателства. Главният международен пратеник в БиХ каза, че бавните темпове на реформите могат да доведат до завръщане на национализма по време на местните избори тази есен. Той добави, че макар страната да е постигнала реален напредък в отбраната, разузнаването, митниците и данъчната реформа, трябва да се обърне внимание на ръководения от ООН процес по атестация на полицията. Премиерът на БиХ Аднан Терзич също говори пред Съвета за сигурност.
Други новини: В сряда СФОР обяви, че са намерени две големи скривалища на оръжие в Република Сръбска, което е част от усилията по събиране на оръжието, останало от конфликта през 1992-1995 г. (Източници на СВП - 04/03/04; Уеб-сайт на ООН, Пи Би Ес БиХ, РТРС, АФП- 03/03/04)
