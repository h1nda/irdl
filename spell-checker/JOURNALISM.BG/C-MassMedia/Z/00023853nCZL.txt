Еврокомисарят по разширяването Рен отново подчерта, че няма да има ССА с БиХ, ако не бъдат проведени реформи в полицията
					11/09/2007
					 
						БРЮКСЕЛ, Белгия -- Реформата в полицията е ключово изискване за Споразумението за стабилизация и асоцииране (ССА) с ЕС и без него БиХ не може да парафира ССА през тази година, заяви еврокомисарят по разширяването Оли Рен в понеделник (10 септември). По време на среща с върховния представител Мирослав Лайчак Рен подчерта своята пълна подкрепа за предложението за реформа в полицията, предложено от Лайчак на партийните лидери преди две седмици. Той настоя, че политиците трябва да разгледат предложението и да постигнат компромис незабавно. 
						Резултатът "ще бъде ясен знак за политическата зрялост на лидерите на страната и за тяхната готовност да поведат Босна и Херцеговина по пътя към Европейския съюз", каза Рен. Разговорите между Лайчак и върховния представител на ЕС по сигурността Хавиер Солана засегнаха същата тема. (Дневни Аваз, Независне Новине - 11/09/07; Уебсайт на СВП, Фена, РТРС - 10/09/07)
