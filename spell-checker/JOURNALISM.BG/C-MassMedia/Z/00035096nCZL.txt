Гръцкото правителство одобри реформата на пенсионната система
					27/06/2010
					 
						AТИНА, Гърция – Правителството одобри в петък (25 юни) радикална реформа на пенсионната система и я внесе в парламента за обсъждане. Законопроектът ще повиши пенсионната възраст до 65 години за всички. Досега жените можеха да се пенсионират на 60 години. Според реформата гърците ще трябва да работят 40 години, за да имат право на пълна пенсия вместо 35-37 години, както беше досега. Министърът на труда Андреас Ловердос подчерта, че реформите са необходими в условията на икономическа криза. “Нашата система се срина и ние трябва отново да я построим”, каза той. Профсъюзите се противопоставят на реформата и призовават за обща стачка във вторник. (Kaтимерини - 26/06/10; AФП, AП, Ройтерс - 25/06/10)
