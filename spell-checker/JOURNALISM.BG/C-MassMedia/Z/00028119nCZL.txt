Албанската полиция конфискува голямо количество амуниции
					20/10/2008
					 
						ТИРАНА, Албания -- Полицията конфискува голямо количество амуниции в събота (18 октомври) в изоставен военен склад в покрайнините на град Коровода. Те откриха 90 кашона с над 83 000 патрона за автоматично оръжие. Крадците вероятно са откраднали амунициите от военни складове по време на безредиците през 1997 г..
						Други новини -- Полицията в град Гирокастра е унищожила 1 346 кг марихуана и 18 кг хероин, конфискувани между 2005 и 2007 г. Те са държали наркотиците като веществено доказателство за шест дела, свързани с наркотици.
						Междувременно късно в неделя кораб, транспортиращ нелегални преселници е потънал точно на 60 км от брега на езерото Бутринти в Южна Албания. Една жена и детето й са загинали при инцидента. Другите 22 души на борда са оцелели. (БолкънУеб, Би Би Си, Teлеграфи, IHT - 20/10/08; МИНА, AП, Нюз 24, Клан, Вижън +, Teлеграфи, БолкънУеб - 19/10/08)
