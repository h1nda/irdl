В Хакари, Турция, се проведе демонстрация срещу насилието на ПКК 
					08/05/2006
					 
						ХАКАРИ, Турция -- Митинг срещу насилието и бомбените нападения от страна на Кюрдската работническа партия (ПКК) се проведе в събота (6 май) в югоизточния град Хакари. Протестът се състоя няколко дни след взрив, от който пострадаха 21 души, в т. ч. 11 деца. Напоследък градът е цел на ескалиращо насилие, за което властите обвиняват ПКК. 
						В съседна Гърция в събота станаха отделни сблъсъци между демонстранти и полицията по време на антивоенна демонстрация, организирана от Европейския социален форум в Атина. Щети бяха нанесени на десет магазина и две банки, а една полицейска кола беше напълно унищожена при изблиците на насилие, които помрачиха иначе мирното шествие. Полицията е арестувала най-малко 17 души. (ЕРТ - 07/05/06; Синхуа, АП, АФП - 06/05/06)
