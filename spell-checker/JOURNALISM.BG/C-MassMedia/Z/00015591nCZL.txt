Пратеник на ООН: "План Б" за децентрализацията в Косово е важна крачка напред"
		15/08/2005
		 
			ПРИЩИНА, Косово, Сърбия и Черна гора -- Кай Ейде, специалният пратеник на ООН, натоварен с прегледа на прилагането на стандартите в Косово, счита новия "План Б" за децентрализация за важна крачка напред, според изявлението му от неделя (14 август), публикувано по време на петдневно посещение в провинцията. Норвежкият дипломат заяви, че по време на престоя си ще иска да обсъди плана с всички заинтересовани страни. Според репортажите заместник-ръководителят на ЮНМИК Лари Росин в петък е започнал прилагането на нова преработена версия на плана на правителството за децентрализация. В нея все така се предвижда учредяване на пет пилотни общини - Грачаница, Генерал Янкович, Юник, Мамуша и Партеш, но се прибавят и допълнителни кадастрални единици към някои общини. Макар че косовският кабинет твърдеше, че ревизията е резултат от искане на местните сърби, сръбската общност и Белград продължават да се противопоставят на предложението. (Б92 - 15/08/05; Б92, Бета, ФоНет, Танюг, Политика - 14/08/05; Танюг - 13/08/05)
