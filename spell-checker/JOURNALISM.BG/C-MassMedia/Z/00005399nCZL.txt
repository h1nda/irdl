Една четвърт от населението на Македония живее на ръба на бедността, показват последните данни
16/12/2002
 
СКОПИЕ, Македония -- През последните седем години броят на хората, живеещи на ръба на бедността, рязко се е увеличил - от 9 на 25 процента. Тази цифра беше посочена в петък (13 декември) на конференцията за намаляването на бедността, организирана от Световната банка. В обръщението си към участниците, Министърът на финансите Петър Госев заяви, че стимулирането на малкия бизнес, осигуряването на по-лесен достъп до банкови заеми и елиминирането на корупцията ще бъдат главните оръжия на правителството в борбата срещу бедността. (Утрински вестник - 14/12/02; МИА, A 1 ТВ - 13/12/02)
