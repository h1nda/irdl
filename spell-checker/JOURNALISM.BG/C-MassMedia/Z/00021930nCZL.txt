Генералният секретар на ООН получи окончателното предложение за статута на Косово
					16/03/2007
					 
						НЮ ЙОРК, Съединени щати -- Генералният секретар на ООН Бан Ки Мун получи в четвъртък (15 март) окончателното предложение за уреждане на статута на Косово, изготвено от специалния пратеник на ООН Марти Ахтисаари. То му бе предадено от заместника на Ахтисаари, Алберт Рохан. Проектопланът предвижда възможност Косово да сключва международни договори, да кандидатства за членство в международни организации и да поеме повече отговорности за собственото си управление, като така получи форма на независимост под наблюдение. Сърбия отхвърля плана, докато косовските албански лидери го подкрепят, надявайки се на пълна независимост. Очаква се Съветът за сигурност на ООН да започне обсъждането на предложението на 26 март. (Танюг, Б92, Бета, Ройтерс -16/03/07)
