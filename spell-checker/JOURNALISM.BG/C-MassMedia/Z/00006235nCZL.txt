Албания отказва на заподозрян в екстремистка дейност да влезе в страната
11/03/2003
 
ТИРАНА, Албания -- Правителството отказа на заподозрян в ръководството на екстремистката групировка Албанска национална армия в Македония да влезе в страната. 44-годишният македонец Гафур Адили, който понастоящем живее в Швейцария, беше ескортиран от страната с полиция. "Отказът на Гафур Адили за влизане и пребиваване в Албания е свързан с неговата дейност, която противоречи на албанската политика ... насочена срещу всяка дейност, която провокира нестабилност", се казва в изявление на полицията в Тирана от понеделник (10 март). (АП, АФП - 10/03/03)
