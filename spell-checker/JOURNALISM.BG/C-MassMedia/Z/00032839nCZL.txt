Петима души бяха арестувани в Албания за корупция
					23/12/2009
					 
						ТИРАНА, Албания -- Във вторник (22 декември) полицията арестува петима души, включително двама държавни служители, по подозрения в корупция. Директорът на службата за държавни поръчки Буяр Мурати, един съдебен експерт от Националната гвардия и трима администратори от частна компания са обвинени в нарушение на процедурата за провеждане на публичен търг за доставката на униформи за полицията и гвардията. Прокуратурата твърди, че групата е нагласила търга и е елиминирала конкуренцията. Твърди се, че всеки от държавните служители е получил подкуп от около 125 000 евро. (Шекули, Balkan Web, Топ Ченъл, Старт, Дойче Веле - 22/12/09)
