Разследването не откри доказателства за полицейско насилие, довело до смъртта на турски активист
					22/10/2008
					 
						AНКАРА, Турция -- Според съобщения в медиите от във вторник (21 октомври) предварителното полицейско разследване не е открило никакви доказателства за полицейско насилие в случая с левия активист Енгин Чебер, който почина в затвор в Истанбул по-рано този месец. Властите са разследвали 19 надзиратели в затвора, за които е имало твърдения, че са измъчвали Чебер, вследствие на което той е починал. В изявление, направено веднага след инцидента, министърът на правосъдието Мехмет Али Сахин призна, че активистът "е бил малтретиран" от служители в затвора Метрис в Истанбул и се извини на семейството на Чебер. 
						Групировки за защита на човешките права твърдят, че надзирателите на Чебер жестоко са го били. Той е починал в болница от кръвоизлив в мозъка. Полицията задържа Чебер миналия месец за това, че е организирал протест срещу случай на полицейско насилие. Законодателите от главната опозиционна Републиканска народна партия призоваха вътрешния министър Бешир Аталай да подаде оставка. (Cи Ен Ен Търк, НТВ, Хюриет - 21/10/08)
