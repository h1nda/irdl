Макелхъни заяви, че САЩ продължават да подкрепят процеса на реформи в отбраната на БиХ и заздравяването на институциите 
					05/07/2006
					 
						САРАЕВО, Босна и Херцеговина (БиХ) - Американският посланик в БиХ Дъглас Макелхъни заяви, че Вашингтон ще остане твърдо ангажиран с реформата в отбраната на БиХ и заздравяването на институциите. В интервю, публикувано в броя от сряда (5 юли) на "Дневни аваз", дипломатът отбелязва, че Вашингтон е изиграл значителна роля през последните десет години и ще продължи да подкрепя страната независимо от плановете за намаляване на международното присъствие и закриването на Службата на върховния представител догодина. 
						Други новини -- Върховният представител Кристиан Шварц-Шилинг призова във вторник Председателството на БиХ да ратифицира важния закон за реформиране на въоръжените сили на страната възможно най-скоро. Той изрази силно безпокойство от провала на Председателството да спази крайния срок за одобряване на плана -- 1 юли. (Дневни Аваз, Независне Новине - 05/07/06; Източници на СВП, ПБС БиХ - 04/07/06)
