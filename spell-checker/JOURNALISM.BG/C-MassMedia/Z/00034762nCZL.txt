Сътрудник на Шарич беше убит в Черна гора 
					31/05/2010
					 
						ПОДГОРИЦА, Черна гора -- Близък сътрудник на заподозрения в наркотрафик Дарко Шарич беше убит в неделя (30 май) в град Котор. Драган Дудич, известен като „Фриц”, беше застрелян пред местен бар и почина в болница. Полицията арестува 32-годишен мъж във връзка с нападението. Според медиите Дудич е бил замесен в пране на пари от сделките с кокаин. Сърбия иска да арестува Шарич във връзка контрабандата на 2,5 тона кокаин от Южна Америка. Той все още е на свобода. Смята се, че бандата на Шарич е една от най-големите организирани престъпни групи на Балканите. (РТЧГ, РТС, Пи Си Нен - 30/05/10)
