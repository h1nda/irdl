Блеър предлага силна подкрепа за членството на Турция в ЕС
18/05/2004
 
Британският премиер Тони Блеър (вляво) и турският му колега Реджеп Тайип Ердоган по време на пресконференция след срещата си в понеделник. [АФП]
АНКАРА, Турция -- Британският премиер Тони Блеър даде силна подкрепа за турската кандидатура за членство в ЕС по време на краткото си посещение в Анкара в понеделник (17 май). "Великобритания иска да види Турция в ЕС. Гордеем се, че отстоявахме тази позиция през последните няколко години," каза той. В края на посещението Блеър и неговият турски колега Реджеп Тайип Ердоган подписаха "план за действие за съвместен дневен ред", в който те осъдиха тероризма и поеха ангажимент да разширяват международното сътрудничество в борбата срещу заплахите за сигурността.
Други новини: турският министър на отбраната Вежди Гьонюл бе в Брюксел в понеделник, за да участва в министерска среща на държави-членки на ЕС и държави-членки на НАТО, които не членуват в Съюза. Според него присъединяването на страната му ще укрепи сигурността на Съюза чрез придаване на турските въоръжени сили. (Индипендънт - 18/05/04; АП, Ройтърс, АФП, Анадолска агенция, НТВ, ТРТ 2, Търкиш Дейли Нюз - 17/05/04)
