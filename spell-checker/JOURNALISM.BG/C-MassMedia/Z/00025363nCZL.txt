ДПС поздрави Тадич и заяви, че не очаква нестабилност в управляващата коалиция
					05/02/2008
					 
						БЕЛГРАД, Сърбия -- Демократическата партия на Сърбия (ДПС) на министър-председателя Воислав Кощуница поздрави лидера на Демократическата партия (ДП) Борис Тадич за неговата победа на президентските избори. Говорителят на ДПС Андрея Младенович каза в понеделник (4 февруари), че ДПС не очаква нестабилност в управляващата коалиция. ДПС и коалиционният й партньор "Нова Сърбия" (НС) не подкрепиха коалиционния си партньор ДС по време на предизборната кампания. На първия тур от изборите ДПС подкрепи лидера на НС Велимир Илич. На втория тур тя не подкрепи нито Тадич, нито неговия опонент Томислав Николич. Младенович настоя, че тази стратегия няма да се отрази на кабинета.
						Владимир Гоати, председател на "Трансперънси Сърбия", обаче не се съгласи с това. Той заяви, че това ще се отрази и на правителствената коалиция, и на отношенията вътре в партиите. Гоати каза, че победата на Тадич може да доведе до оставка на Кощуница, както и да предизвика промяна в ръководството на Сръбската радикална партия на Николич. (Блиц, Политика, Данас - 05/02/08; Бета, Б92, РТС - 04/02/08)
