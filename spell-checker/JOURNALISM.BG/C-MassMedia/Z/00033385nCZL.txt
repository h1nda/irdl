МВФ подкрепя усилията на Сърбия за реформиране на пенсионната система
					12/02/2010
					 
						БЕЛГРАД, Сърбия -- Делегация на МВФ, която е на посещение в Сърбия, е подкрепила усилията на правителството за реформиране на пенсионната система, се казва в публикувано в четвъртък (11 февруари) изявление на кабинета на заместник министър-председателя Йован Къркобачич. Правителството възнамерява да обедини четирите съществуващи държавни пенсионни фонда в обща структура. Това оптимизиране ще бъде първата стъпка към намаляване на разходите и укрепване на дългосрочната стабилност. Очаква се правителството да започне реформата в пенсионната система тази пролет. Мисията на МВФ ще остане в Сърбия още десет дена. (Б92, Бета, РТС, Танюг - 11/02/10)
