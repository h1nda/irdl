Москва отказа да екстрадира сина и вдовицата на Милошевич
					02/03/2008
					 
						МОСКВА, Русия -- Федералната миграционна служба (ФМС) съобщи в петък (29 февруари), че не вижда никаква причина за екстрадирането на вдовицата и сина на бившия югославски президент Слободан Милошевич в Сърбия. Марко Милошевич живее в Русия от 2000 г. Майка му Мира Маркович се присъединява към него три години по-късно, след като бе разследвана за злоупотреби в Сърбия. И двамата имат политическо убежище в Русия. "Според руските закони и международните конвенции, хора, на които е бил даден статут на политическо убежище, не са обект на екстрадиране за страната, от която идват", се казва в изявление на ФМС от петък. Освен това в изявлението се казва, че ФМС не е получила никакво писмено искане за екстрадиране от Белград, което противоречи на твърденията на сръбския правосъден министър Душан Петрович. (ИТАР-TAСС, Вести - 29/02/08)
