Бивш премиер на ФБиХ бе обвинен в злоупотреби
					26/04/2009
					 
						САРАЕВО, Босна и Херцеговина (БиХ) -- Държавният съд в Сараево предяви обвинения в петък (24 април) срещу бившия премиер на Федерация БиХ (ФБиХ) Едхем Бичакчич и бившия министър на финансите Драган Чович за присвояване на близо 4 милиона евро. Според следователите между 1999 и 2000 г., когато двамата са заемали тези постове, те са присвоили държавни средства, за закупуването на частни имоти без одобрението на правителството. 
						Бичакчич и Чович са сред 50 длъжностни лица, заподозрени в незаконно закупуване на недвижими имоти. Списъкът също включва настоящия премиер на ФБиХ Недзад Бранкович, обвинен в използването ан държавни средства за закупулането на апартамент, докато е бил ръководител на държавно предприятие. Партията на демократичното действие на Бранкович заяви, че ще иска оставката му, ако обвиненията се докажат.
						В други новини от петък се съобщава, че върховният представител Валентин Инцко е заявил, че Службата на върховния представител се опитва да прекрати действията си в БиХ през последните три години, но местните политици не успяват да осигурят необходимата стабилност. Той е направил това изявление на пресконференция след среща с австрийския външен министър Михаел Спинделегер в отговор на твърдения на премиера на Република Сръбска Милорад Додик, че международната общност се държи като "окупатор". (ХРТ, Ройтерс, Фена, РТРС, СРНА - 24/04/09)
