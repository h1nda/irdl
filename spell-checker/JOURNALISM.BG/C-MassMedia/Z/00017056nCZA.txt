В центъра на дискусиите на срещата на върха в Монте Карло е транснационалната престъпност
					27/12/2005
					Около 300 политически и бизнес лидери се събраха в столицата на Монако през ноември, за да обсъдят транснацоналната престъпност, смятана за един от най-важните проблеми на 21 век.
					От Антонела Архин за Southeast European Times в Подгорица – 27/12/05
 
					 
						
Страните от Югоизточна Европа стават важни партньори в борбата срещу организираната престъпност чрез приемането на необходимите европейски стандарти, заяви заместник-премиера на Черна гора Драган Джурович. [Архив]
						Транснационалната престъпност ще бъде определящ проблем за 21 век - толкова важен, колкото Студената война бе за миналото столетие - смятат организаторите на международната среща на върха в Монто Карло, състояла се през миналия месец. 
						Седмата международна среща по проблемите на транснационалната престъпност събра около 300 политически и бизнес лидери, за да обсъдят различни теми като международния тероризъм, мрежите на мафията, борбата срещу официалната корупция, прането на пари, трафика на хора, фалшифицирането на регистрирани търговски марки и киберпрестъпността. Събитието се проведе под патрожажа на НКВ Принц Алберт ІІ на Монако. 
						Босна и Херцеговина (БиХ) бе в центъра на една от пленарните заседания на срещата. Участниците обсъдиха ролята на международните организации в утвърждаване на върховенството на закона в страната. Чарлс Харс Хед от Международната организация по миграция говори за важната връзка между миграционните движения и транснационалната престъпност в БиХ и другаде. 
						"Съществува очевидна връзка между трафика на хора и контрабандната емиграция", заяви Хед. "По-неочебийните връзки засягат общото влияние на корупцията, инспирирана чрез влиянието на транснационалната организирана престъпност, върху качеството на живота и качеството на управлението в някои страни, и като резултат върху склонността на хората да емигрират, понякога чрез всякакви възможни средства, както и податливостта на такива хора към предложенията на контрабандисти и трафиканти." 
						Богатите страни трябва да помагат на по-бедните да си създадат механизми за справяне с миграцията и за разбиване на мрежите за трафик, предложи Хед. За да се намали нелегалната миграция, причините, като липса на развитие и икономически възможности, също трябва да бъдат преодолени, добави той. 
						Заместник-председателят на Парламентарната асамблея на Съвета на Европа Жан-Шарл Гардето и Елен Бургад от отдела "Сигурност и миграция" на Европейската комисия също направиха изявления на заседанието за БиХ. 
						На друго заседание, посветено на ролята на финансовите канали в борбата срещу престъпността, един от ораторите беше заместник-премиерът на Черна гора Драган Джурович. Благодарение на европейските интеграционни процеси, заяви Джурович, страните от Югоизточна Европа стават важни партньори в борбата срещу организираната престъпност, като приемат необходимите европейски стандарти. 
						Черна гора се намира в период на създаване на своята юридическа и законодателна рамка за ефективна борба срещу организираната престъпност и корупцията, заяви Джурович. Освен наказатален кодекс и закон, постановяващ избирането на специален прокурор за организираната престъпност, отбеляза той, правителството на Черна гора също е приело наказателно-процесуален закон и закон за програма за защита на свидетелите. Приети са също стратегия за борба срещу трафика на хора, план за действие за превенция на пристрастряването към наркотици и стратегия за контрол и съкращаване на малокалибрените оръжия, добави той. 
						Срещата бе открита от Жан-Пол Картерон, председателстващ Световната среща в Монако. На откриването се изказаха заместник-премиерът на Словакия по европейските въпроси, човешките права и малцинствата Пал Чаки, министърът на правосъдието на Хърватия Весна Скаре-Озболт, Лоран Марсадие, вицепрезидент и генерален секретар на Парижкия съд, и Кирил Бугарчев от юридическата фирма Gide Loyrette Nouel със седалище в Париж..
