ЮЛЕКС разследва корупция по високите етажи на властта в Косово
					04/11/2009
					 
						ПРИЩИНА, Косово -- Главният прокурор на ЮЛЕКС Тео Якобс съобщи във вторник (3 ноември), че през следващите два месеца висши държавни служители, участвали в незаконни афери, ще бъдат арестувани. "Знам, че моите служители работят по редица дела. Не мога да кажа нищо повече ... [но] ще видим доколко успешни ще бъдат тези разследвания", каза Якобс по време на кръгла маса, организирана от Демократичния институт на Косово (ДИК). Медиите цитираха източник, който е заявил, че сред разследваните са министри от кабинета и лидери на политически партии. ДИК представи доклад, в който се заключава, че корупцията се разпространява в съдебната система. Главният прокурор на Косово Хилми Жития призна, че се разследват около 50 съдии и прокурори. (Коха Диторе, Зери, Епока е Ре - 04/11/09; РТК, Кохавижън, Телеграфи - 03/11/09)
