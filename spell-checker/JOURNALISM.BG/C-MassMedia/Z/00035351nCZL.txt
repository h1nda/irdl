Турски съд прие обвинението по делото „Боен чук” 
					20/07/2010
					 
						АНКАРА, Турция -- В понеделник (19 юли) Десети състав на Истанбулския наказателния съд прие обвинение за връзка с предполагаем заговор за преврат, така наречената операция по сигурността „Боен чук”. Обвинителният акт е срещу 196 заподозрени, включително висши генерали, като Четин Доган, бивш командващ на Първа армия, бившия командващ на сухопътните сили генерал Айтач Ялман, бившия командващ на военновъздушните сили генерал Ибрахим Фъртъна и бившия командващ на военноморските сили адмирал Йозден Йорнек. Всички са излезли в оставка до 2004 г., но според обвиненията заговорът е бил замислен през 2003 г. с тяхното участие. Планът е предвиждал систематично разпространяване на социален хаос чрез различни въоръжени акции, включително убийства на изтъкнати религиозни лидери, журналисти и учени. В него се е призовавало също за бомбени атентати срещу известни джамии, които да предизвикат намесата на военните. (Заман - 20/07/10; АФП, АП, Синхуа, Ройтерс - 19/07/10)
