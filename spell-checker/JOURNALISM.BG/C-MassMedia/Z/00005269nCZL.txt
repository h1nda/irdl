Ашдаун реорганизира централното правителство на БиХ
03/12/2002
 
САРАЕВО, Босна и Херцеговина (БиХ) -- В понеделник (2 декември), Върховният представител Пади Ашдаун наложи приемането на нов закон, насочен към рационализиране на централното правителство на БиХ и увеличаващ неговите пълномощия. Ще бъдат създадени две нови министерства - на отбраната и на правосъдието, а министър-председателят ще служи за определен срок от четири години. Досега, представителите на мюсюлманите, хърватите и сърбите се редуваха на поста на всеки осем месеца, което забавяше процеса на вземане на решения. Законът като цяло следва споразумението, постигнато миналата седмица между партиите в парламента, заяви Ашдаун в отговор на критиките, отправени от Република Сръбска. (Източници на СВП - 03/12/02; АП, АФП, PBS BiH, НТВ Хаят - 02/12/02)
