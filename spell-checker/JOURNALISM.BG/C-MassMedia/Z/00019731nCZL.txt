Върховният представител смята, че закриването на СВП не трябва да се отлага
					27/08/2006
					 
						САРАЕВО, Босна и Херцеговина (БиХ) -- Отлагането на закриването на Службата на Върховния представител не е в интерес на БиХ, заяви Върховният представител Кристиян Шварц-Шилинг в седмичната си рубрика, публикувана в местната преса в петък (25 август). Шварц-Шилинг заяви, че страната е била под международно ръководство прекалено дълго и че ако тази практика продължи, страната ще загуби доверие в собствените си сили и това ще забави процеса на интеграция в ЕС. "БиХ трябва да вземе съдбата си в собствените си ръце, политиците на БиХ трябва да поемат отговорност за бъдещето на страната си и гражданите на БиХ сами трябва да управляват мира", писа той. СВП трябва да бъде закрита на 30 юни 2007 г., като политическите директори на Съвета за прилагане на мирното споразумение се очаква да потвърдят това решение през февруари следващата година. (Уеб-сайт на СВП, Фена, РТРС - 25/08/06)
