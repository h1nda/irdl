Според американския посланик в Гърция няма присъствие на Ал-Каида
13/08/2003
 
АТИНА, Гърция -- Американският посланик в Атина Томас Милър увери властите във вторник (12 август), че Вашингтон не разполага с информация, сочеща присъствие на терористи от Ал-Каида в Гърция. Изявлението му дойде в отговор на неотдавнашна статия в &lt;I&gt;Ню Йорк Таймз&lt;/I&gt;, която нареди Гърция сред държавите, където действат клонове на Ал-Каида. Милър добави, че Гърция и САЩ досега са си сътрудничели успешно в преследването на общата им цел, борбата срещу международния тероризъм. Във вторник във Вашингтон говорителят на Държавния департамент Филип Рийкър каза, че в доклада на Департамента, посветен на схемите на глобалния тероризъм през 2003 година, няма данни, които сочат наличието на гръцка връзка с Ал-Каида. (АНА, МПА - 12/08/03)
