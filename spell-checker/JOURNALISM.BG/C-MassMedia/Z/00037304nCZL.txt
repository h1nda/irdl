Румънски полицейски и митнически служители бяха арестувани за корупция
					04/02/2011
					 
						БУКУРЕЩ, Румъния -- Общо 77 митнически служители и гранични полицаи бяха арестувани в четвъртък (3 февруари) по подозрения в корупция и контрабанда на цигари след шестмесечно разследване. Всички задържани са работели на границата с Украйна. Операцията се провежда на фона на усилията на Румъния за изпълнение на критериите за шенгенската зона. Румъния и България се надяваха да се присъединят към зоната без вътрешни граници идния месец, но ще бъдат забавени заради възражения от страна на Германия и Франция. (Медиафакс, ХотНюз, ДПА, Агерпрес - 03/02/11)
