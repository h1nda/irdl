Албанският премиер Бериша потвърди отново, че членството в НАТО през 2008 г. остава основен приоритет
					22/02/2006
					 
						ТИРАНА, Албания -- Премиерът Сали Бериша отново подчерта във вторник (21 февруари), че членството в НАТО през 2008 г. остава основен приоритет за правителството. По време на заседание на междуведомствената комисия за интергация в НАТО той окачестви евентуалната покана от Пакта като "паспорт към сигурно бъдеще и развитие" на Албания. 
						Също във вторник осмият албански контингент отпътува за Афганистан, където 22-мата военни ще служат като част от Международните сили за поддържане на сигурността. Албанските миротворци ще бъдат под турско командване. 
						Други новини -- Албанският парламент обсъжда искане за вот на недоверие срещу председателя на парламента Жозефина Топали от управляващата Демократическа партия. Опозиционната Социалистическа партия я обвинява в редица процедурни нарушения. (Албейниън Нюз, Фокус - 22/02/06; Уеб сайт на албанското правителство - 21/02/06)
