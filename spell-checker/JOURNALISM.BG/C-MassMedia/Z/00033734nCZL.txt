Румънският премиер Бок даде зелена светлина за разсекретяването на документи
					10/03/2010
					 
						БУКУРЕЩ, Румъния -- Във вторник (9 март) министър-председателят Емил Бок даде зелена светлина за разсекретяването на всички останали документи, свързани с антикомунистическата революция от 1989 г. До момента те бяха класифицирани като секретни. Бок заяви, че тази стъпка ще спомогне за разкриването на истината за събитията по време на окървавеното въстание, което свали диктатора Николае Чаушеску. Министерството на отбраната ще предостави на обществеността достъп до около 8 000 страници документи. (АП, Гъндул, Адевърул - 10/03/10; Медиафакс, Hotnews.ro - 09/03/10)
