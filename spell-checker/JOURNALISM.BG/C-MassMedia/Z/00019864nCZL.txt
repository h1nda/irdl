Сърбия осъди военнопрестъпник на 20 години затвор
					07/09/2006
					 
						БЕЛГРАД, Сърбия -- Специалният съд на страната за военни престъпления осъди в сряда (6 септември) бившия доброволец от югославската армия Саса Радак на 20 години затвор за военни престъпления в Овчара, Хърватия през 1991 г. Радак получи максималната възможна присъда според сръбските закони за участието си в убийството на 192 хървати в свинеферма. Жертвите са били изведени от местна болница и са били екзекутирани от сръбски бунтовници. Радак настояваше през цялото време на процеса, че е невинен. Същият съд осъди през декември други 14 военнопрестъпници. 
						Също в сряда бе назначен нов съдия, който да председателства процеса срещу обвинените в убийството на премиера Зоран Джинджич. Ната Месарович, член на тричленния съдебен състав от началото на изслушванията, ще поеме поста от Горан Клаевич, който подаде оставка миналата седмица. Според съобщения в местните медии той е бил поставен под натиск от страна на защитата да забави хода на процедурите. Съдебният процес продължава вече три години. (Данас - 07/09/06; AП, ЮПИ, РТС, ПБС БиХ - 06/09/06)
