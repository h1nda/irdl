Кметът на малък гръцки град бе убит заради предполагаеми злоупотреби
					03/01/2010
					 
						АТИНА, Гърция -- Полицията съобщи в четвъртък (31 декември), че двама мъже са били арестувани след бруталното убийство на кмета на малък град на около 700 км на север от Атина, очевидно във връзка със схема за злоупотреби. Триантафилос Кукудис бе открит мъртъв рано в четвъртък в багажника на собствения му автомобил. Според полицията, той е бил застрелян със седем куршума, включително и шест изстрела в главата. Двамата арестувани са местният общински ковчежник и неговият помощник. (AП, AНА-MПА - 31/12/09)
