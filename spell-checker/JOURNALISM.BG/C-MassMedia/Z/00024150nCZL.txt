Сръбската полиция спря акция на неонацисти
					08/10/2007
					 
						БЕЛГРАД, Сърбия -- Полицията арестува най-малко 30 члена на неонацистка групировка, която се опита да нападне антифашистка демонстрация. В неделя (7 октомври) полицейски служители нахлуха в почивен център на сръбската армия в Нови Сад и откриха няколко десетки членове на "Национални строй" ("Национален фронт"), които хвърляха бутилки и камъни по демонстранти пред сградата. Фронтът възнамерявал да проведе митинг в чест на рождения ден на Хайнрих Химлер, нацисткия шеф на сигурността и един от виновниците за избиването на евреи и славяни в окупирана Европа по време на Втората световна война. Проявата бе забранена след протести на правозащитни групи и еврейски организации. (Ройтерс, Политика, Блиц - 08/10/07; Бета, Танюг - 07/10/07)
