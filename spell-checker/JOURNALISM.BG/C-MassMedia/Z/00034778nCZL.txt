Косовската полиция разследва инциденти в Митровица 
					01/06/2010
					 
						ПРИЩИНА, Косово -- Полицията разследва двама заподозрени, обвинени в „нарушаване на обществения ред” във връзка с инцидент в неделя (30 май) на главния мост над река Ибър в Митровица. Въпреки че полицията предотврати евентуални сблъсъци между албанци и сърби в деня на изборите в северната част на разделения град, двама служители на косовската полиция са били леко ранени по време на протестите и са били чути изстрели. Полицейският участък в Митровица определи цялостните действия на силите на реда като точни и ефективни. Частите на КФОР бяха готови да се намесят при необходимост. (Коха Диторе, Зери - 01/06/10; ТВ21, Кохавижън, РТК - 31/05/10)
