Барбулеску бе избрана за председател на румънския съдебен съвет
					11/01/2008
					 
						БУКУРЕЩ, Румъния -- Членовете на Висшия съдебен съвет (ВСС) избраха свой председател в четвъртък (10 януари), като съдия Лидия Барбулеску бе назначена на мястото на съдия Антон Пандреа. Единственият глас срещу нея според съобщенията е бил подаден от генералния прокурор Лаура Кодруца Кьовеси. За заместник-председател на ВСС бе избрана Грациана Исак.
						Също в четвъртък, по време на пресконференция във "Виктория Палас", министър-председателят Калин Попеску Търичану призова президента Траян Бъсеску да приеме номинацията на Норика Николай за министър на правосъдието. Търичану каза, че Румъния не може да си позволи да отлага, тъй като скоро предстои публикуването на доклад на Европейската комисия във връзка със съдебната система. Бъсеску беше призовал Търичану да предложи някой друг кандидат с по-добър обществен имидж. (Ромъния Либера - 11/01/08; Ромпрес, Медиафакс, Hotnews.ro - 10/01/08)
