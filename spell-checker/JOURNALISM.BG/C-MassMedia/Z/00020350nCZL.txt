Атина е домакин на годишната конференция на ЕИБ 
					20/10/2006
					 
						АТИНА, Гърция -- Годишната конференция на Европейската инвестиционна банка (ЕИБ) бе открита в четвъртък (19 октомври) в Атина. Очаква се на нея да присъстват над 550 делегати и представители на правителствата от Югоизточна Европа, както и еврокомисарят по разширяването Оли Рен. Двудневната среща на високо равнище под надслов "Югоизточна Европа -- регион в движение", ще акцентира върху присъединяването на България и Румъния към ЕС и сътрудничеството между публичния и частния сектор по проекти в областта на здравеопазването и образованието. 
						В кулоарите на конференцията Рен се срещна с гръцкия външен министър Дора Бакоянис, с която обсъди кипърския проблем и кандидатурата на Турция за членство в ЕС. Двамата се съгласиха, че е необходимо Турция да рестартира решително процеса на реформи и че трябва да бъде решен въпросът с отварянето на турските пристанища и въздушно пространство за кипърски транспортни средства. (AНA, Танюг, Фокус - 19/10/06)
