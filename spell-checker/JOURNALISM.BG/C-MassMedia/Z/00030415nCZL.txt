Румъния потвърди първия си случай на свински грип
					28/05/2009
					 
						БУКУРЕЩ, Румъния -- Министърът на здравеопазването Йоан Базак потвърди в сряда (27 май) първия случай на свински грип в страната. Пациентът е 30-годишна жена, която се е завърнала от Съединените щати през уикенда.
						Междувременно в сряда Албания съобщи, че дипломатът Сами Раптиста, който присъства на форума в Дамаск на Организацията Ислямска конференция, е бил хоспитализиран с подозрения за свински грип. Диагнозата все още не е потвърдена. (АП, NewsIn, ДПА, Ройтерс, МИА - 27/05/09)
