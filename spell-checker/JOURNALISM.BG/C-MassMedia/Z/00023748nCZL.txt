ЕС обещава да помогне на Гърция да се справи със щетите от пожарите
					02/09/2007
					 
						АТИНА, Гърция/Лисабон, Португалия -- Президентът на Европейската комисия (ЕК) Жозе Мануел Барозу заяви в събота (1 септември), че ЕС ще помогне на Гърция да преодолее щетите от пожарите, които опустошиха големи области в страната. "Ние ще разгледаме молбата на Гърция за помощ незабавно след оценката на щетите", заяви Барозу след среща с гръцкия премиер Костас Караманлис. Понастоящем загубите се оценяват на повече от 1,1 милиарда евро. 
						Пожарите, които започнаха на 24 август, отнеха живота най-малко на 63 души и опустошиха 200 000 хектара земя. Някои от пожарите отново се възпламениха от силните ветрове през уикенда, което наложи евакуирането с хеликоптер на петима пожарникари и 17 цивилни лица. (AФП, Катимерини, AНА-МПА, ЕРТ, Ройтерс, Би Би Си - 01/09/07)
