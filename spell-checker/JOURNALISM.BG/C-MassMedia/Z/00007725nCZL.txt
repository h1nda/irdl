ООН регистрира силен спад на престъпността в Косово
23/07/2003
 
ПРИЩИНА, Косово, Черна-Гора -- Говорител на полицейските сили на ООН заяви във вторник (22 юли), че в Косово е регистриран драматичен спад в броя на етнически мотивираните убийства и на престъпността като цяло. Общо 38 убийства са били извършени през първите шест месеца на 2003 година; пет от жертвите са били сърби. За нито едно от тези убийства не се смята, че е било с етнически мотив. За същия период през 2001 година 30 сърби са станали жертва на убийства, извършени от етническа омраза. Говорителят на полицейските сили на ООН Бари Флетчер отбеляза, че показателите за извършените убийства в Косово сега са по-ниски от тези в някои държави от Западна Европа. (АФП - 22/07/03)
