Гръцкият премиер Папандреу призова Турция към укрепване на връзките
					26/01/2010
					 
						АТИНА, Гърция -- Министър-председателят Георгиос Папандреу е призовал своя турски колега Реджеп Тайип Ердоган към подновяване на усилията за подобряване на двустранните отношения, обяви самият Папандреу в понеделник (25 януари). В отговор на писмо, изпратено през ноември, гръцкият министър-председател е поканил Ердоган на официално посещение, заявявайки, че желае „да бъдат установени по-жизнени и продуктивни връзки” между Анкара и Атина. Той е призовал също Турция да спре да оспорва гръцкия суверенитет в Егейско море, по-специално чрез нарушаване на въздушното пространство на Гърция. (АФП, АНА-МПА - 25/01/10)
