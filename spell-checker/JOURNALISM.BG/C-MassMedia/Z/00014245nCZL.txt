Предаването на Павкович е необходимо за положително предварително проучване за Сърбия
					15/04/2005
					 
						БЕЛГРАД, Сърия и Черна гора -- Екстрадирането на бившия началник на сръбската армия Небойша Павкович остава ключово препятствие по пътя към евроинтеграцията, заяви в четвъртък (14 април) германският посланик в Сърбия и Черна гора Андреас Цобел. Той смята, че решение за положително предварително проучване би било прието от Съвета на министрите на ЕС на 25 април, ако Павкович е на път за Хага. Макар и министърът на международните икономически отношения Милан Париводич да се съгласи с него, сръбският премиер Воислав Кощуница заяви, че трябва да се вземат под внимание цялостните усилия за сътрудничество, а не само случаят с Павкович.
						Също в четвъртък бившият босненско-сръбски офицер Вуядин Попович се предаде на трибунала на ООН за военни престъпления, където ще отговаря по обвинения в геноцид във връзка с клането в Сребреница. Попович бе шеф на сигурността на печално известния Корпус "Дрина". Прокурорите твърдят, че той е носел отговорност като комадващ за задържаните мюсюлмани.
						Също в Хага трибуналът взе решение да освободи условно до започването на процеса бившия сръбски президент Милан Милутинович, бившия началник на ГЩ на югославската армия Драголюб Ойданич и бившия югославски зам.-премиер Никола Шаинович. Съдиите обаче решиха да отложат изпълнението на съдебното решение, за да дадат време на прокурорите да го обжалват. (Б92, AП, AФП, ДПA - 14/04/05)
