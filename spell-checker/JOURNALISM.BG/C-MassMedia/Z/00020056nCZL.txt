ДАРО обяви, че най-малко трима граждани на БиХ присъстват в списъка на поддръжниците на "Ал Кайда"
					25/09/2006
					 
						САРАЕВО, Босна и Херцеговина (БиХ) -- Заместник-началникът на Държавната агенция за разследване и охрана (ДАРО) Драган Лукач заяви в неделя (24 септември), че поне трима граждани на БиХ -- Махрез Бен Махмуд Бен Саси Ал Амандани, Шафик Бен Мохамед Ал Аяди и Халил Бен Ахмед Бен Мохамед Джарая -- присъстват в списъка на ООН на заподозрените поддръжници на "Ал Кайда". Той каза, че нито един от тях не се намира на територията на БиХ в момента, нито използва валидни документи за самоличност от БиХ. И тримата, каза Лукач, са получили гражданство в БиХ по време на конфликта от 90-те години, останали са известно време и след това са си заминали. (Независне Новине, РТРС - 25/09/06)
