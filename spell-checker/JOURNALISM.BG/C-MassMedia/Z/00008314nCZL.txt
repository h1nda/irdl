Румънският опозиционен лидер поиска нови прокурори в процеса срещу него
11/09/2003
 
БУКУРЕЩ, Румъния -- Траян Бъсеску, лидер на опозиционната Демократическа партия, поиска в сряда (10 септември) да бъдат заменени двамата прокурори, които водят процеса срещу него. Срещу бившия министър на транспорта и още двама бивши държавни служители са повдигнати обвинения за уронване на обществения интерес и служебни злоупотреби във връзка с продажбата на кораби от румънската флота.
Други новини: В сряда опозиционната Националнолиберална партия заяви, че настоява за парламентарно разследване по делото "Пувак". То е свързано с предполагаеми злоупотреби със средства от фондове на ЕС чрез договори, подписвани с фирми, притежавани от роднини на министъра по европейска интеграция г-жа Хилдегард Пувак. (Акт Медиа, Медиафакс - 11/09/03; Медиафакс - 10/09/03)
