Гърция внесе протест за използването на името Македония на Олимпиадата в Пекин
					08/08/2008
					 
						ПЕКИН, Китай -- В петък (8 август) Гърция внесе жалба до организаторите на Олимпийските игри в Пекин за споменаването на тяхната северна съседка на официалния уебсайт на игрите под името Македония. Председателят на Гръцкия олимпийски комитет Минос Кириаку каза също, че организаторите възнамеряват да разрешат на страната да излезе на Олимпийския стадион под името Македония по време на церемонията по откриването в петък. Според Гърция използването на името Македония предполага наличието на териториални амбиции, тъй като северната провинция на Гърция също се казва Македония. Гръцкият външен министър Дора Бакоянис заяви, че тяхната съседка трябва да се представи с името, използвано от ООН, Бивша югославска република Македония. (Катимерини, In.news, Нафтемборики, АНА-МПА, A1, Дневник, Ройтерс - 08/08/08)
