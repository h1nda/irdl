Хърватия, РС, БиХ и Черна гора планират създаването на регионален противопожарен център
					09/08/2007
					 
						ЗАГРЕБ, Хърватия -- Премиерът Иво Санадер изпрати в сряда (8 август) писмо до председателя на Европейската комисия Жозе Мануел Барозу, в което предлага създаването на регионален горски противопожарен център за Югоизточна Европа. Санадер предложи той да бъде разположен в Хърватия, тъй като страната може да предложи необходимата инфраструктура, средства и умения. 
						Премиерът на Република Сръбска (РС) Милорад Додик също предложи РС, Хърватия и Черна гора да сформират регионална противопожарна бригада, която да се бори с пожарите в триъгълника между Хърватия, Черна гора и Босна и Херцеговина (БиХ). Областта включва и Дубровник, където дни наред горя опасен пожар. 
						Черна гора приветства инициативата на Додик. Вътрешният министър Юсуф Каламперович каза, че официални представители на БиХ, Хърватия и Черна гора ще се срещнат през септември, за да я обсъдят. Той предложи регионалният център да бъде разположен в Мостар. (Независне новине - 09/08/07; Радио и телевизия на Черна гора, СРНА, РТРС, ХРТ, Javno.com - 08/08/07)
