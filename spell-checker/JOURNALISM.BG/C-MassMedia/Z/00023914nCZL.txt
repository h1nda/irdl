Помощник-секретарят на САЩ Бърнс призова Турция да играе активна роля в Близкия изток
					17/09/2007
					 
						АНКАРА, Турция -- Помощник-секретарят на САЩ по политическите въпроси Никълъс Бърнс призова Турция да играе активна роля в Близкия изток, съобщиха турските медии в събота (15 септември). "Турският народ току-що приключи важни и дори исторически избори", каза Бърнс в реч пред Атлантическия съвет във Вашингтон в четвъртък. Той добави, че с тези избори е започнал нов период в отношенията между Турция и Съединените щати. Турция е най-влиятелната демокрация в ислямския свят, каза Бърнс. Той определи президента Абдула Гюл и министър-председателя Реджеп Тайип Ердоган като личности, на които може да се разчита и да се вярва. (Хюриет - 17/09/07; Си Ен Ен Търк, Заман - 15/09/07)
