Лекари проучват нов смъртен случай, вероятно причинен от птичи грип
					16/01/2006
					 
						АНКАРА, Турция -- Турски лекари продължават да проучват причините за смъртта на 12-годишно момиче от гр. Ван, макар първоначалните анализи да не показаха наличие на птичи грип. Изследванията на брата на момичето бяха положителни за наличието на вирусния щам H5N1 и бе съобщено, че той е в критично състояние в същата болница. Това е 19-ият известен случай на заразяване с вируса в Турция. Трима от пациентите починаха, а други трима се възстановиха напълно. Междувременно правителството обяви, че ще разшири програмата за унищожаване на птици в три нови района на страната с цел да бъде овладяна епидемията. (Ройтерс, СиЕнЕн - 16/01/06; АФП, Ройтерс - 15/01/06)
