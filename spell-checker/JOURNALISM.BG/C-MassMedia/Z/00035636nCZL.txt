Караджич поиска отлагане на процеса заради записите на Младич 
					12/08/2010
					 
						ХАГА, Холандия -- Бившият босненски сръбски лидер Радован Караджич посочи в изявление от сряда (11 август), че иска съдебният процес срещу него да бъде отложен с три седмици, за да му се даде време да се запознае със записите, открити в апартамента на съпругата на укриващия се от правосъдието Ратко Младич. Процесът срещу Караджич трябва да бъде възобновен на 17 август. Така наречените „записи на Младич” - 93 аудио- и десет видеокасети, два компактдиска и осем DVD диска - бяха открити по време на внезапен обиск през март на апартамента на съпругата на Младич в Белград. Записите бяха предоставени на адвокатския екип на Караджич на 4 август. (Радио Свободна Европа, Глас Сърбие - 11/08/10)
