Буш заявява подкрепа за кандидатурите на България и Румъния за НАТО
17/11/2002
 
ВАШИНГТОН, САЩ -- Американският президент Джордж Буш официално обяви своята подкрепа за кандидатурите на България и Румъния за членство в НАТО, по време на среща с посланиците на седемте страни-кандидатки в Държавния департамент в петък (15 ноември). Междувременно, в България пристигна екип от американски експерти, който ще съдейства в разследването на извършения опит за незаконен износ на стоки с възможна двойна употреба, произведени от военния доставчик "Терем".
Междувременно, британският министър-председател Тони Блеър изрази своята увереност, че Румъния и България ще финализират преговорите си с ЕС, така че да могат да се присъединят към съюза през 2007 г. По време на среща в Париж в петък, френският президент Жак Ширак обеща на българския министър-председател Симеон Сакскобургготски, че Париж ще подкрепи кандидатурите на България за членство в ЕС и НАТО. (Фокус, БТА - 17/11/02; BTV, БТА, Seeurope - 16/11/02; БиБиСи Мониторинг, Ромпрес, АФП - 15/11/02)
