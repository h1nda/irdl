ЕС приветства посещението на Гюл в Армения
					08/09/2008
					 
						ПАРИЖ, Франция -- ЕС приветства посещението през уикенда на турския президент Абдула Гюл в Армения като възможност за възстановяване на официалните контактти между двете съседни страни, заяви в неделя (7 септември) френският външен министър Бернар Кушнер. Президентът Никола Саркози също приветства това събитие. "Тъй като регионът се намира в сериозна криза, [неговото посещение] е смел и исторически жест за турско-арменските отношения", заяви Саркози в изявление. Франция в момента е председател на ЕС.
						В събота Гюл стана първият турски държавен глава, който посети Армения. Анкара не е установявала дипломатически отношения с Ереван, откакто Армения придоби независимост от Съветския съюз през 1991 г. Турция се противопостави на окупацията на Армения на Нагорнокарабахския район на Азербайджан и на усилието на Ереван да определи убийството на 1,5 арменски цивилни лица от отоманските турци между 1915 и 1917 като геноцид. (Хюриет, Милиет, Ватан - 08/09/08; Анадолска инфомационна агенция - 07/09/08)
