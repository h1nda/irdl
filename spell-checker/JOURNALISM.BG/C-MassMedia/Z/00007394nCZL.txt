Гърция подготвя план за изолиране на просяците преди Олимпийските игри през 2004 година.
23/06/2003
 
АТИНА, Гърция -- Министерството на обществения ред обяви в неделя (22 юни), че подготвя план за изолиране на всички просяци от улиците и кварталите на петте големи олимпийски обекта: Атина, Солун, Волос, Патрас и Крит. Министерството, заедно с Министерството на здравеопазването и социалното дело, вече организира специални приемателни центрове за просяци. Министерството е изчислило, че понастоящем в тези центрове са настанени 700 деца-просяци, но изрази безпокойство, че никой не може да ги принуди да останат там.
Други новини: гръцкият министър на отбраната Янос Папандониу отпътува в неделя на шестдневна визита в Русия, където ще обсъди възможностите за двустранно военно сътрудничество, както и отношенията ЕС-Русия и НАТО-Русия. (МПА - 22/06/03)
