ЕК публикува докладите за напредъка на България и Румъния 
					20/07/2010
					 
						БРЮКСЕЛ, Белгия -- Във вторник (20 юли) Европейската комисия (ЕК) публикува докладите за напредъка на България и Румъния в сферата на съдебната власт и вътрешните работи. ЕК похвали усилията на България за справяне с организираната престъпност и корупцията и решимостта й в провеждането на реформата в съдебната система през последната година. Документът обаче призовава България да направи повече, за да превърне намеренията в резултати, тъй като много от разследванията не успяват да завършат с присъди, до голяма степен поради инертността на съдебната система и зле обучената полиция. 
						Румъния е критикувана заради свиването на правомощията на своя орган за борба с корупцията, Националната агенция за прозрачност (НАП), както и за слабости в процедурите за обществени поръчки, критика, която беше отправена и към България. Докладите се публикуват като част от така наречения Механизъм за сътрудничество и проверка, който има за цел да помогне на двете страни да достигнат стандартите на ЕС в областта на законността и обществения ред от присъединяването им в началото на 2007 г. (EU Observer, Фокус - 20/07/10)
