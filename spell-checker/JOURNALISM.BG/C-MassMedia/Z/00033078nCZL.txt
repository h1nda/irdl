Сърбия не подкрепя разцепване на БиХ
					18/01/2010
					 
						САРАЕВО, Босна и Херцеговина (БиХ) -- Сърбия се противопоставя на всякакъв референдум, който би довел до раздробяване на БиХ, каза сръбският президент Борис Тадич в интервю по босненската телевизия ОБН в неделя (17 януари), добавяйки, че на карта е поставен международният авторитет на Белград. Премиерът Милорад Додик от месеци заплашва, че ще проведе подобен референдум. Тадич обаче заяви, че неговата страна зачита Дейтънското мирно споразумение от 1995 г., а според него БиХ е съставена от две автономни области, РС и Федерация Босна и Херцеговина. 
						Той каза още, че военните престъпления не могат да бъдат забравени, и изрази надежда, че сръбският парламент скоро ще приеме резолюция, осъждаща престъпленията, извършени в Сребреница. (Бета, Б92, РТС, Танюг - 17/01/10)
