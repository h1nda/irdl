Медиите съобщават, че на сръбските хулигани им е било платено, за да предизвикат изблици на насилие
					17/10/2010
					 
						БЕЛГРАД, Сърбия -- Футболни фенове са получили заплащане, за да предизвикат безредици по време на неотдавнашния квалификационен мач за Европейско първенство между Италия и Сърбия, проведен в Генуа, съобщи в събота (16 октомври) белградският всекидневник "Политика", като цитира източници близо до следствието. "Повече от 200 000 евро са били платени на повече от 60 хулигани за организирането, пътуването, въоръжаването и безредиците, поради което мачът в Генуа не бе игран", съобщава всекидневникът. Властите подозират, че двама лидери на престъпни банди са наредили и финансирали актовете на вандализъм в опит да създадат хаос в Сърбия. 
						Междувременно президентът на Футболната федерация на Сърбия (ФФС) Томислав Караджич съобщи в петък, че Сърбия ще настоява мачът да се преиграе. Той също каза, че организаторите в Генуа са виновни за това, че не са успели да предотвратят насилието, тъй като са пренебрегнали предупрежденията на ФФС за възможни инциденти. (РТС, Taнюг, Политика, AФП, AП - 15/10/10)
