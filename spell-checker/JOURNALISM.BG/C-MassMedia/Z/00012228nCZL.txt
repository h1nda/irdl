В Хага започва процес срещу мюсюлмански командир от Сребреница
					07/10/2004
					 
						ХАГА, Холандия -- Насер Орич, 37 г., бивш командир на мюсюлманските части в Сребреница, се яви пред трибунала на ООН в сряда (6 октомври), за да изслуша повдигнатите срещу него обвинения. В уводната си реч прокурорът Ян Вубен заяви, че Орич е знаел за побоищата, нанасяни на затворниците от неговите подчинени, и ги е одобрявал. Предполага се, че седем сръбски затворници са починали от изтезания между 1992 и 1993 г. 
						Други новини: Правителството на Република Сръбска (РС) заяви в сряда, че е предало над 600 страници военновременни документи на трибунала на ООН. Очевидно липсващ обаче бе личният архив на Радован Караджич, изчезнал през 1998 г. Премиерът на РС Драган Микеревич заяви, че издирването на документите продължава. (AП, AФП, ПБС БиХ, Фена - 06/10/04)
