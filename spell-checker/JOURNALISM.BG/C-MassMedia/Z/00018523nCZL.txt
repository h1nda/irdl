Международният съд се оттегли на съвещание по делото за геноцид, заведено от БиХ срещу Сърбия
					10/05/2006
					 
						ХАГА, Холандия -- Съдиите, които разглеждат делото за геноцид, заведено от Босна и Херцеговина срещу Сърбия и Черна гора в Международния съд (МС), във вторник (9 май) се оттеглиха на съвещание, след като чуха аргументите на двете страни. Според експерти това е най-сложното дело на Съда и то може да има последици за години напред. Това е и първият случай, в който една цяла странa е дадена под съд за геноцид. Съдиите първо трябва да решат дали имат юрисдикция да вземат решение по делото, след като Сърбия и Черна гора заяви, че не е била член на ООН по времето на извършването на жестокостите. Ако МС реши да продължи делото, могат да минат месеци, преди да бъде произнесена присъда. Хърватия също заведе дело за геноцид срещу Сърбия и Черна гора, което все още не е започнало. (AП, AФП - 09/05/06)
