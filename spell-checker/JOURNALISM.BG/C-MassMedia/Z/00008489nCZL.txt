Гръцкият и турският външен министър изразиха готовност да разрешат кипърския въпрос до края на 2004 г.
26/09/2003
 
НЮ ЙОРК, Съединени щати -- Гръцкият външен министър Георгиос Папандреу и турският му колега Абдула Гюл се договориха в четвъртък (25 септември) кипърският въпрос да бъде решен до края на 2004 г. Срокът съвпада с ангажимента на ЕС да приеме молбата на Турция за назначаване на конкретна дата за започване на преговорите по присъединяване. Двамата министри се срещнаха в Ню Йорк в рамките на 58-та сесия на Общото събрание на ООН. Те се договориха да продължат преговорите при посещението на Гюл в Атина на 21 октомври. (БТА - 26/09/03; АНА, КАН - 25/09/03)
