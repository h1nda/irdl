Груевски ще проведе заключителен кръг от разговори, преди да обяви новата управляваща коалиция в Македония
					04/07/2008
					 
						СКОПИЕ, Македония -- Номинираният за министър-преседател Никола Груевски ще проведе още един кръг от разговори с Демократичния съюз за интеграция, Демократичната партия на албанците и Партията за европейско бъдеще, заяви говорителят на правителството Ивица Боцевски. Груевски проведе трети кръг от консултации с трите партии в четвъртък (3 юли). Боцевски отрече слуховете, че преговорите са завършили с неуспех, като заяви, че преговорите продължават според програмата. Всекидневникът "Утрински Весник" цитира неназован източник, който е съобщил, че коалиционното споразумение ще бъде подписано в понеделник. (Утрински Весник, Дневник - 04/07/08; Макфакс, A1 ТВ - 03/07/08)
