ЕС одобри държавната помощ за компенсиране на фермерите в Кипър
					01/10/2008
					 
						БРЮКСЕЛ, Белгия -- Във вторник (30 септември) ЕС даде зелена светлина за плана на кипърското правителство да компенсира местните фермери за загубите, причинени от унищожителната суша през тази и миналата година. Европейските министри на земеделието и риболова постигнаха споразумение, в което планираната държавна помощ се определя като съвместима с правилата в ЕС. По-рано през септември Кипър уведоми ЕС за своите планове да предостави безвъзмездно на 34 000 фермери и на 3 000 животновъди държавна помощ в размер на 67,5 милиона евро. В понеделник фермерите започнаха протести с искания за 145 милиона евро помощи. (Филелефтерос, Си Ен Ей, In.news - 30/09/08)
