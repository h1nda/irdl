Гръцките власти отново под тревога, след като чешки самолет не отговори на въздушните диспечери
					31/08/2005
					 
						АТИНА, Гърция -- След тежката катастрофа с кипърския самолет в Гърция по-рано този месец властите отново бяха под тревога във вторник (30 август), след като чешки чартърен самолет не отговори на въздушните диспечери в Атина. В сряда местните медии съобщиха, че самолетът, който е пътувал от Кайро за Братислава, е навлязъл във въздушното пространство на Гърция по обед, но не е отговорил на неколкократните повиквания на въздушните диспечери. Точно когато властите от гражданската авиация се подготвяли да изпратят два самолета на военновъздушните сили, пилотите на чешкия самолет се свързали с Атина и съобщили, че са имали проблеми със слушалките. (Катимерини - 31/08/05)
