Български заместник-министър на финансите подава оставка
02/06/2003
 
СОФИЯ, България -- Заместник-финансовият министър Гати Ал-Джабури подаде оставка в събота (31 май), като посочи лични причини за това. Финансовият министър Милен Велчев допусна, че този акт е може би мотивиран от финансови съображения; твърди се, че Ал-Джабури е получил оферти за работа в частния сектор. Той пое поста си преди около 15 месеца.
В други новини, българската полиция е арестувала трима души, заподозрени в участие в мрежа за фалшифициране на валута и документи. Арестите са последвали серия от акции, извършени в петък. Служители посочват, че са открили оборудване за отпечатване на доларови и евро банкноти, както и печати, използвани от вътрешното министерство, гранично-контролните служби и други държавни институции. (Дневник, Труд, 24 часа - 02/06/03; БТА, БНТ - 31/05/03)
