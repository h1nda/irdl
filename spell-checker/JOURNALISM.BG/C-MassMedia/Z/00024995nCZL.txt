Еврокомисарят Фереро-Валднер заяви, че статутът на Косово няма да се промени преди пролетта
					28/12/2007
					 
						ВИЕНА, Австрия -- Еврокомисарят по външните отношения Бенита Ферено-Валднер заяви, че преди пролетта не се очаква промяна в статута на Косово. Тя заяви за виенския всекидневник "Ди Пресе", че не очаква никакви промени преди март или април и добави, че ЕС ще продължи да осъществява плана си да изпрати полицейска и съдебна мисия в Косово, за да осигури мира и стабилността. Еврокомисарят добави също, че ООН вероятно скоро ще гласува резолюция, която ще даде зелена светлина разполагането на мисията в Косово. Сърбия яростно се противопоставя на тази стъпка и заклейми плана в резолюция, одобрена от парламента в сряда. Словения, която поема ротационното председателство на ЕС следващата седмица, отхвърли резолюцията като кампаниен ход, предназначен за местна консумация. (Б92, Макфакс, AФП, Ройтерс - 27/12/07)
