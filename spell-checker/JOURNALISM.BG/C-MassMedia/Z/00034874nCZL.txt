Вотът на доверие на румънското правителство е насрочен за вторник 
					09/06/2010
					 
						БУКУРЕЩ, Румъния -- Във вторник (8 юни) парламентът реши да насрочи вота на доверие на правителството за 15 юни. Дебатът преди гласуването се провежда в сряда. Предмет на обсъждане са два законопроекта, обхващащи фискални мерки за строги икономии, включващи сериозно орязване на заплатите в публичния сектор, на пенсиите и на други придобивки. Ако кабинетът оцелее след вота, мерките ще влязат в сила. Опонентите му трябва да съберат 236 гласа срещу правителството, за да го свалят, така че както опозицията, така и управляващата коалиция се борят за подкрепата на всеки от 471 депутати. Анализаторите заявяват, че е много вероятно решаващи да се окажат гласовете на представителите на етническите малцинства и на новите независими в парламента. (Евениментул Зилеи - 09/06/10; Ройтерс, Медиафакс - 08/06/10)
