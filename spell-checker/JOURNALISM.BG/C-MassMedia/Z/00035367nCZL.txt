Правозащитна организация заяви, че журналистите в Косово са заплашвани 
					21/07/2010
					 
						ПРИЩИНА, Косово -- Журналистите са обект на заплахи от войнстващи националисти и екстремисти от всякакъв вид, според доклад на „Репортери без граници” (RSF) за състоянието на свободата на пресата в Косово, публикуван във вторник (20 юли). В него се заключава, че професионални и финансови санкции често биват налагани на журналисти, които разкриват скандали. Въпреки че насилието срещу журналисти е рядкост, RSF заявява, че финансовите санкции срещу техните семейства са често срещано явление и често водят до автоцензура. Според доклада политиците често презрително обиждат журналистите за липса на професионализъм, но се опитват да оказват влияние върху редакционната политика. (Зери, Експрес, Коха Диторе, Косова Сот - 21/07/10; Кохавижън - 20/07/10)
