Премиерът на БиХ Терзич назначи Радованович за държавен министър на отбраната
10/03/2004
 
САРАЕВО, Босна и Херцеговина (БиХ) -- Премиерът на БиХ Аднан Терзич назначи във вторник (9 март) Никола Радованович за държавен министър на отбраната. В изявление на правителството се казва, че назначението се ползва с подкрепата на международната общност. Радованович е третият кандидат, номиниран на този пост от Сръбската демократическа партия, чиито предходни номинации бяха отхвърлени.
Също във вторник президентството на БиХ взе решение да инициира разполагането на босненски военнослужещи в Ирак. 36-ма военнослужещи ще отидат там през септември, за да подпомогнат откриването и унищожаването на неексплодирали взривни устройства.
Междувременно Заместник-върховният главнокомандващ обединените въоръжени сили на НАТО в Европа адмирал Райнер Файст посети Сараево във вторник. Той изрази очакване, че Срещата на върха на Алианса през юни в Истанбул ще доведе до официална покана към БиХ за присъединяване към програмата "Партньорство за мир". (СРНА, Би Би Си, Pincom.info, FENA - 09/03/04)
