Във ФБиХ бе арестувано лице, заподозряно за участие в клането в Сребреница
					25/08/2005
					 
						САРАЕВО, Босна и Херцеговина (БиХ) -- Полицията арестува сърбин, заподозрян в участие в клането в Сребреница през юли 1995 г., съобщиха властите в сряда (24 август). Бранислав Медан е бил член на босненските сръбски специални полицейски части, които са екзекутирали голям брой мюсюлмански пленници във ферма в Кравица два дни след завладяването на анклава от сръбските сили. Според съобщенията полицията на Федерация БиХ (ФБиХ) е задържала Медан в дома му в Мостар по време на операция, организирана съвместно с властите на РС. 
						Други новини от сряда -- ЕУФОР съобщи, че по-рано тази седмица частите му са открили 237 противотанкови ракети, скрити в община Любушки във ФБиХ. Ракетите ще бъдат унищожени следващата седмица. (АФП - 25/08/05; НТВ хаят, РТРС - 24/08/05)
