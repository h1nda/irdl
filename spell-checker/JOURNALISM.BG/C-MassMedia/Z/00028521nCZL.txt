Турция подписа протокола за членство на Албания в НАТО
					27/11/2008
					 
						АНКАРА, Турция -- Правителството подписа протокола за членство на Албания в НАТО в сряда (26 ноември), един ден след ратифицирането му от парламента. Турският президент Абдула Гюл увери намиращия се на посещение негов албански колега Бамир Топи в подкрепата на Анкара за интегрирането на Албания. Двамата президенти се договориха да обменят опит от своите отделни процеси на интеграция, след като миналата година Турция и Албания подписаха протокол за сътрудничество в процеса на интегрирането си в ЕС. Турция е деветата държава от НАТО, която ратифицира протокола за членството на Албания. (Шекули, BalkanWeb, Топ Ченъл, Клан, Телеграфи - 26/11/08)
