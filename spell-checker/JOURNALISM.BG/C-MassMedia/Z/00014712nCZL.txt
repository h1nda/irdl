Италианският премиер отново потвърди силната си подкрепа за кандидатурата на Турция за ЕС
					27/05/2005
					 
						АНКАРА, Турция -- Италианският премиер Силвио Берлускони заяви в сряда вечер (25 май), че лично ще се обърне към консервативните лидери в други страни от ЕС и ще се опита да ги убеди да подкрепят стремежите на Турция за членство в съюза. Берлускони подчерта, че когато Анкара започне преговорите за присъединяване на 3 октомври, Италия ще продължи да бъде начело на страните, които я подкрепят. Според него Турция е доказателство, че демокрацията може да съществува в мюсюлмански държави. (Търкиш дейли нюз - 26/05/05; TurkishPress.com - 25/05/05)
