ЕС ще поиска от ЕК да направи оценка на заявлението на Сърбия за присъединяване 
					14/09/2010
					 
						БРЮКСЕЛ, Белгия -- Съветът по общите въпроси на ЕС вероятно ще потвърди заявлението на Сърбия за членство и ще поиска от Европейската комисия (ЕК) да започне изготвянето на своята оценка през октомври, каза белгийският външен министър Стевен Ванакере след среща на външните министри от ЕС в Брюксел в понеделник (13 септември). Вероятно въпросът ще бъде включен в дневния ред на срещата на външните министри на 25 октомври. Ванакере, чиято страна е ротационен председател на ЕС, добави, че кандидатурата на Сърбия за ЕС се ускорява, за да бъде възнаградена страната за това, че се отказа от твърдолинейната си резолюция за Косово в Общото събрание на ООН и изготви нова със съдействието на ЕС. Ванакере обеща също да убеди Холандия, която протака въпроса, да подкрепи решението на придвижване напред на кандидатурата на Сърбия за членство. (Танюг, Бета, Б92, РТС - 13/09/10)
