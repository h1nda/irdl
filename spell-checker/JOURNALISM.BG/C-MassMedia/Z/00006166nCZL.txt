Кметът на Белград посети Македония
04/03/2003
 
СКОПИЕ, Македония -- Кметът на Белград Радмила Хрустанович пристигна в Скопие в понеделник (3 март), начело на делегация от официални лица и бизнесмени от Сърбия-Черна гора. Те се срещнаха с премиера Бранко Цървенковски и кмета на Скопие Ристо Пенов. Хрустанович и Цървенковски изразиха задоволство от нивото на сътрудничество между двете столици и готовността си да подновят традиционните Дни на Македония в Белград. Те обсъдиха и възможностите за откриване на директна въздушна линия между Охрид и Белград. (Дневник - 04/03/03; МИА, Макфакс - 03/03/03)
