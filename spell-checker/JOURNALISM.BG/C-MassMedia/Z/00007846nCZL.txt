КФОР закрива фиксираните пропускателни пунктове в Митровица с подобряването на сигурността
03/08/2003
 
МИТРОВИЦА, Косово, Сърбия-Черна Гора -- КФОР реши да закрие фиксираните пропускателни пунктове в Митровица с подобряването на сигурността в региона, каза командирът на Северозападната бригада ген. Марк Бертучи в петък (1 август). Той заяви пред осведомителната агенция Танюг, че няма да се осигуряват ескорти и пропускателните пунктове ще бъдат премахнати в по-маловажните в стратегическо отношение райони. Той обаче подчерта, че патрулите на КФОР ще реагират бързо, ако възникнат проблеми.
В други новини, трима души бяха убити и най-малки четирима ранени при обстрел с картечница в центъра на Печ в събота през нощта. От ЮНМИК съобщиха, че жертвите са били 30-годишен мъж и две млади жени на възраст между 15 и 24 години. Двама от ранените са в критично състояние и са откарани в болницата в Прищина. Повечето от жертвите са сидяли в близките кафенета, когато е започнала стрелбата. (AП, АФП - 03/08/03; Танюг, Би Би Си - 01/08/03)
