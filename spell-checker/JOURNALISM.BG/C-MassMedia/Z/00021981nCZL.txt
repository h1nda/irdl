Бабаджан потърси подкрепата на София и Букурещ за кандидатурата на Турция за членство в ЕС 
					21/03/2007
					 
						СОФИЯ, България -- Главният преговарящ на Турция с ЕС Али Бабаджан завърши посещението си в България и в сряда (21 март) замина за Румъния в търсене на подкрепа за кандидатурата на страната си за членство в ЕС от най-новите членки на Съюза. Във вторник той се срещна с българския външен министър Ивайло Калфин, който го увери, че държавата му стои зад Турция, когато става дума за всички свързани с ЕС политически и икономически реформи. 
						Междувременно във вторник турският външен министър публикува изявление в умерен тон, в което отбеляза, че Турция не е била поканена на тържествата в Берлин по-късно тази седмица по повод на 50-ата годишнина от Римския договор. Германия обаче заяви, че никоя от кандидат-членките на ЕС не е била поканена.
						Други новини -- В сряда делегация, водена от турския външен министър Абдула Гюл, отпътува на официално посещение в Македония. Очаква се разговорите да бъдат насочени основно към икономическите отношения между двете страни. (Заман, Ню Анатолиън - 21/03/07; News.bg, Медиапул, Фокус, Макфакс, АП - 20/03/07)
