Гърция настоява членовете на ЕС да увеличат разходите за отбрана
04/12/2002
 
ПАРИЖ, Франция -- Във вторник (3 декември), гръцкият министър на отбраната Янос Папантониу настоя членовете на ЕС да увеличат бюджетите си за отбрана. Понастоящем, Гърция е единствената страна-членка, която изразходва повече от пет процента от брутния си вътрешен продукт за отбрана; останалите изразходват не повече от един процент. Папантониу добави, че Гърция ще разглежда вътрешната сигурност и борбата с тероризма като главни приоритети по време на гръцкото председателство на Съюза, което започва на 1 януари. (Атинска новинарска агенция, Македонска новинарска агенция, Радио Флаш - 03/12/02)
