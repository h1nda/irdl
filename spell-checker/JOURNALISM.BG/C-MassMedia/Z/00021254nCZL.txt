Албания и Македония се споразумяха да укрепят сътрудничеството в секторите на енергетиката и инфраструктурата
					14/01/2007
					 
						ТИРАНА, Албания -- Външният министър Бесник Мустафай и македонският му колега Антонио Милошоски бяха единодушни, че туризмът и укрепването на двустранното сътрудничество в секторите на енергетиката и инфраструктурата са общи приоритети по време на посещението на Милошоски в Тирана в петък (12 януари). Цитирайки продължаващата криза с електроенергията в Албания, Милошоски подчерта, че решимостта на Македония да построи нов 400-киловатов електропровод е от огромно значение за Албания за вноса на енергия. Двамата също обсъдиха Косово, като албанската страна настоя, че независимостта на Косово ще допринесе за регионалната стабилност. Милошоски подчерта, че Македония ще уважи предложението на специалния пратеник на ООН Марти Ахтисаари, което се очаква да бъде направено в близките седмици. (Албейниън Нюз, Утрински Весник, Макфакс - 13/01/07)
