Сърбия разкрива заговор срещу Джинджич и Шешел
31/10/2002
 
БЕЛГРАД, Югославия -- Сръбският вътрешен министър Душан Михайлович съобщи в сряда (30 октомври), че властите са разкрили "терористична мрежа", която възнамерявала да убие министър-председателя Зоран Джинджич и опозициониста Воислав Шешел като част от плана за дестабилизиране на страната. На прицел също били още двама висши служители от вътрешното министерство и бивш директор по сигурността. Според белградските медии засега са арестувани около 30 заподозрени. Мрежата започнала да се разплита след убийството на началника на полицията генерал Бошко Буха на 10 юни. Според сведенията, групата е била в близки отношения с висши служители от режима на Милошевич и полувоенните групи, отговорни за жестокостите в Босна и Косово. (Данас, Блиц, Политика - 31/10/02; Tанюг, Б92 - 30/10/02; AП, AФП - 29/10/02)
