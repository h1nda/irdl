България предупреждава, че всяко забавяне на членството в ЕС би струвало 800 млн. евро. 
					16/05/2005
					 
						СОФИЯ, България -- Министърът по европейските въпроси Меглена Кунева предупреди в понеделник (16 май), че отлагането на присъединяването към ЕС с една година може да струва до 800 млн. евро. Тези загуби биха били резултат от задействане на т.нар. предпазна клауза, която е включена в Договора за присъединяване към ЕС, подписан от България и Румъния. Кунева допълни, че всяко забавяне след 2007 г. би увеличило потенциалните загуби за България, тъй като пропастта между страната и останалите членки на ЕС би се задълбочила. (Дневник, бТВ - 16/05/05)
