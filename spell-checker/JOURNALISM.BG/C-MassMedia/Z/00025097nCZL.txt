Британски експерт препоръча на Черна гора да признае очакваната независимост на Косово
					10/01/2008
					 
						ПОДГОРИЦА, Черна гора -- Черна гора трябва да последва стъпките на страните членки на ЕС и да признае очакваната независимост на Косово в интерес на регионалната стабилност, каза в сряда (9 януари) Джуди Бат от Института на ЕС за изучаване на сигурността. Тя каза пред излизащия в Подгорица вестник "Виести", че съседката на Косово, Македония, трябва да направи същото, тъй като вероятно повечето от страните членки на ЕС ще признаят независимостта на отцепилата се провинция.
						Други новини от сряда -- Заблуден куршум е улучил пътнически самолет по време на приземяването му в Подгорица, като е причинил дребни щети. Говорител на черногорските авиолинии каза, че служителите, извършили следполетния оглед на самолета "Фокер 1000", са открили дупка от куршум в опашния стабилизатор. Предполага се, че изстрелът е бил произведен от гуляйджии, празнуващи православната Коледа по стар стил. (Виести, РТЧГ, Б92, Макфакс, АП - 09/01/08)
