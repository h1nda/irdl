Председателят на Българския червен кръст е арестуван по подозрения в злоупотреба със служебно положение
					06/02/2006
					 
						СОФИЯ, България -- Председателят на Българския червен кръст, Христо Григоров, бе арестуван в петък (3 февруари) по обвинения в злоупотреба със служебно положение. Вътрешният министър Румен Петков заяви, че Григоров е заподозрян в отклоняване на чуждестранна хуманитарна помощ за комерсиални цели. Петков добави, че вероятно става дума за материали на стойност милиони евро. Той намекна също, че е невъзможно Григоров да е действал самостоятелно и че Националната служба за борба с организираната престъпност продължава своето разследване. (бТВ - 06/02/06; Монитор - 05/02/06)
