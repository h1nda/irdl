В Румъния бяха ексхумирани тленните останки на Чаушеску и съпругата му 
					22/07/2010
					 
						БУКУРЕЩ, Румъния -- В сряда (21 юли) съдебни експерти ексхумираха тленните останки на бившия комунистически диктатор Николае Чаушеску и на съпругата му Елена, за да потвърдят самоличността на телата. Процедурата, поискана от децата на съпружеската двойка, стана факт след петгодишна съдебна битка. Експертите са взели проби и отново са погребали двата ковчега. Изследването на пробите се очаква да отнеме няколко месеца. Децата на Чаушеску заявиха, че планират да извършат цялостна погребална церемония, ако се докаже, че телата са на родителите им. (Си Ен Ен, АП, АФП, Реалитатя, Би Би Си - 21/07/10)
