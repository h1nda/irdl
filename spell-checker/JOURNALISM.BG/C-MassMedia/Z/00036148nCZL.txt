Eрдоган не разреши изучаването на кюрдски език в училищата
					26/09/2010
					 
						AНКАРА, Tурция -- Премиерът Реджеп Тайип Ердоган отхвърли в петък (24 септември) идеята за изучаване на кюрдски език в училищата. Образованието в Турция може единствено да се провежда на турски език, заяви Ердоган на среща на своята управляваща Партия на справедливостта и развитието, като отхвърли искане на прокюрдски политици. В същото време той отбеляза, че са разрешени специални курсове за изучаване на кюрдски език. 
						Главната прокюрдска политическа формация Партия на мира и демокрацията (ПМД) призова своите поддръжници да организират едноседмичен бойкот на академичната година като част от кампания за въвеждане на образование на кюрдски език. Лидерът на ПМД Селахатин Демирас заяви в четвъртък, че след одобрението на конституционните поправки чрез референдум на 12 септември, трябва да се направят още промени в конституцията, за да се изпълнят кюрдските искания за автономия и за по-широки лингвистични права. (Синхуа, AП, Хюриет, Джърнъл ъф Търкиш Уикли - 24/09/10)
