Фишер обещава, че Германия ще ратифицира договора за присъединяване на България
					28/04/2005
					 
						СОФИЯ, България -- В изказване по време на посещението си в сряда (27 април) в София външният министър на Германия Йошка Фишер заяви, че страната му ще ратифицира договора за присъединяване на България към ЕС, добавяйки, че България няма за какво да се тревожи по отношение на договора. В коментар по повод изявленията на немски опозиоционни партии, че разширяването ще доведе до наводняване на западноевропейските страни с евтина работна ръка, той увери България, че правителствената коалиция подкрепя ратифицирането и че възраженията на опозицията няма да навредят на процеса на утвърждаване на договора. Страните от ЕС могат да се възползват от един преходен период, през който потокът на работна ръка от новите страни членки ще бъде ограничен, отбеляза Фишер. (БТВ, Сега, Стандарт - 28/04/05)
