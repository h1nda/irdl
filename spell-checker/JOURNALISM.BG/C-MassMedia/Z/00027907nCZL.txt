Кунева: "ЕК може да наложи санкции на България заради надписването на сметките за електричество и парно"
					30/09/2008
					 
						СОФИЯ, България -- Страната може да понесе санкции от Европейската комисия (ЕК) заради нарушенията от страна на енергийните компании на правилата за защита на потребителите в ЕС, каза еврокомисарят по защитата на потребителите Меглена Кунева в понеделник (29 септември). ЕК ще започне процедура за нарушение срещу България, ако бъде установено, че сметките за електричество и парно надхвърлят реалната консумация, предупреди тя. "Аз не бих спряла подобна процедура, ако тя би способствала за промяна на разпоредбите в българското законодателство", отбеляза комисарят. Кунева обясни, че над 46 % от всички оплаквания до ЕК от страна на български граждани са във връзка с техните сметки за електричество и за централното отопление.
						Други новини -- Румънският министър-председател Калин Попеску Търичану ще се срещне с председателя на ЕК Жозе Мануел Барозу в събота, за да обсъди различни проблемни сфери от усилията на Румъния да изпълни своите задължения като страна, членка на ЕС. Правителствени източници съобщават, че ЕК е поискала от Търичану да представи обяснения във връзка с редица въпроси, включително неотдавнашните промени в процедурата за назначаване на прокурори. Отговорностите бяха прехвърлени от президента на Висшия съдебен съвет. (Труд, Novinite.com, Фокус, БНР, Ромъния Либера, Зиаре, Найн O'Клок - 29/09/08)
