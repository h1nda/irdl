Румъния започва международна рекламна кампания за туризма и виното
16/01/2003
 
БУКУРЕЩ, Румъния -- Министърът на туризма Дан Матей Агатон и винопроизводителите от шест района в страната започнаха в сряда (15 януари) международна рекламна кампания под мотото "Румъния - страна на виното". Програмата цели привличането на 50 000 нови туристи всяка година. Черноморските курорти ще предлагат на клиентите си обиколки из районите на винопроизводство и ще препоръчват популярни марки вина.
В други новини, Министърът за европейска интеграция Хилдегард Пувак ще замине следващата седмица за Брюксел, начело на делегация за финализиране на преговорите с ЕС за финансирането по програмата ФАР за тази година. Страната очаква около 278 млн евро, предназначени предимно за инфраструктурни проекти. (Ромпрес, Медиафакс - 16/01/03)
