Турция ще разследва смъртта на бебета в държавна болница
					05/08/2008
					 
						АНКАРА, Турция -- Здравното министерство е започнало в понеделник (4 август) разследване на смъртта на 27 новородени в държавна болница в Анкара. Болница “Зекай Тахир Бурак” призна, че бебетата са починали в болницата през последните две седмици, но заяви, че смъртта на повечето от тях се дължи на усложнения, свързани с преждевременното им раждане. Според синдиката на здравните работници причината е в лошите хигиенни условия и професионалната небрежност.
						Други новини от понеделник – Пожарникари откриха тялото на лице, обявено за изчезнало при големия пожар, който бушува в южната провинция Анталия през последните няколко дни. Това бе втората жертва, намерена в село Караташ. Във вторник властите съобщиха, че екипите от пожарникари са овладели изцяло най-големия горски пожар, бушувал някога в Турция. (Хюриет, Анадолска информационна агенция - 05/08/08; Хюриет, Търкиш Прес, РИА Новости, АП- 04/08/08)
