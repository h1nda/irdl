Делегация от трибунала на ООН ще посети Сараево
10/01/2003
 
САРАЕВО, Босна и Херцеговина (БиХ) -- Председателят на Трибунала на ООН за военни престъпления Клод Жорда и главният прокурор Карла дел Понте ще посетят Сараево следващата седмица, за да преговарят за прехвърлянето на някои дела на съдилищата в БиХ. Трибуналът в Хага ще се опита да приключи с делата си до 2010 г., като даде възможност на съдилищата да поемат по-незначителните случаи.
Междувременно, сръбско длъжностно лице заяви за медиите, че бившият президент Милан Милутинович може да бъде екстрадиран в Хага до няколко дни. Белград е на път да постигне споразумение с трибунала относно условията на неговото предаване. (AП, AФП, Пресконференция на СВП/ОССЕ/ICTY/СФОР, НТВ Хаят - 09/01/03)
