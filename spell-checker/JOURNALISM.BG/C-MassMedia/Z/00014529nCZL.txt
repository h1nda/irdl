Полицейски служител в БиХ потвърждава, че Караджич е бил забелязан
					12/05/2005
					 
						САРАЕВО, Босна и Херцеговина (БиХ) -- Златко Милетич, началник на полицията в мюсюлманско-хърватската област на БиХ, потвърди в сряда (11 май), че бившият босненско-сръбски лидер Радован Караджич е бил видян да обядва със съпругата си в ресторант в Република Сръбска (РС) на 7 април. Информацията, добави той, е била предадена на държавната прокуратура, на специален полицейски отряд и на полицията в РС, но те не са реагирали. Британският вестник "Гардиън" наскоро предаде, е Караджич, един от най-търсените обвиняеми от трибунала на ООН за военни престъпления, е бил забелязан два пъти през последните три седмици - веднъж в Белград и веднъж в Източна БиХ. (AФП, Ослободение, РТРС, Бета - 11/05/05)
