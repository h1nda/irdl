Премиерът на кипърските турци ще популяризира плана на ООН сред кипърските гърци
13/04/2004
 
Привърженици на кандидата за македонски президент Сашко Кедев го приветстват по време на последния предизборен митинг в Скопие в понеделник. Кедев, представител на опозиционната ВМРО-ДПМНЕ, ще се състезава с кандидата на СДСМ Бранко Цървенковски и с двама кандидати от етнически албански произход на изборите в сряда. [АФП]
НИКОЗИЯ, Кипър -- Премиерът на кипърските турци Мехмет Али Талат е в Никозия във вторник (13 април), за да търси подкрепата на двете най-големи партии на кипърските гърци за плана на ООН за обединение на острова. Създавайки поредната пречка пред усилията за решаване на 30-годишния проблем, влиятелната партия АКЕЛ призова кипърските гърци да отхвърлят договореността на референдума, насрочен за 24 април. Партията иска гласуването да се отложи с няколко месеца, за да се даде на политиците повече време за преобръщане на общественото мнение. Последните проучвания показват, че кипърските гърци биха отхвърлили плана, докато 59 % от кипърските турци биха го подкрепили. Ако някоя от двете страни отхвърли плана, само кипърските гърци ще се присъединят към ЕС на 1 май. (АФП - 12/04/04)
