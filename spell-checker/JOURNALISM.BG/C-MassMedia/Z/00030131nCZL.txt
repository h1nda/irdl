Ероглу получи мандат да състави правителство на кипърските турци
					03/05/2009
					 
						НИКОЗИЯ, Кипър -- Лидерът на Партията на националното единство (ПНЕ) Дервиш Ероглу получи мандат в петък (1 май) да състави ново правителство в Северен Кипър. Ероглу разполага с 15 дни, за да сформира новия кабинет и е заявил, че ще представи списък с министрите на президента Мехмет Али Талат до вторник. 
						Други новини - Новият парламент на кипърските турци се закле в петък. Дясната консервативна ПНЕ има 26 места в 50-местния парламент; бившата управляваща лява Републиканска турска партия (РТП) има 15 места; Демократическата партия е представена от 5 депутати; а Партията за общностна демокрация и Партията за свобода и реформа имат по две места. (Хюриет, Заман, AФП, Катимерини - 01/05/09)
