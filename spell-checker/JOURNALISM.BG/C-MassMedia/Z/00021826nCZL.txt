На последната среща, посветена на реформата в полицията на БиХ, не бе постигнат компромис 
					07/03/2007
					 
						САРАЕВО, Босна и Херцеговина (БиХ -- Лидерите на основните политически партии в БиХ отново не успяха да постигнат компромис по въпросите на реформите в полицията след последния кръг от преговори във вторник (6 март). По мнението на премиера на Република Сръбска (РС) Милорад Додик партиите във Федерация БиХ (ФБиХ) не са съгласни да приемат полицията на РС да представлява част от новата полицейска структура. Германският посланик в БиХ Михаел Шмунк, който бе домакин на разговорите, заяви, че международната общност се надява в най-скоро време да се постигне споразумение. 
						Други новини -- Председателят на Камарата на представителите на ФБиХ Сафет Софтич каза, че новото правителство на автономната област ще бъде съставено до 20 март. Той заяви, че най-вероятния избор за премиер е министърът на транспорта и съобщенията Неджад Бранкович. (Независне Новине, Дневни Аваз - 07/03/07; РТРС, ПБС, ФЕНА - 06/03/07)
