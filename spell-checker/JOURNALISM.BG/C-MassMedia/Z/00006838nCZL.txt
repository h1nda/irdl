В телефонен разговор Буш предлага на Сезер помощ за жертвите на турските земетресения.
06/05/2003
 
ЛИТЪЛ РОК, САЩ -- Президентът Джордж Буш проведе телефонен разговор със своя турски колега Ахмет Неджет Сезер от борда на самолета Air Force One в понеделник ( 5 май), като изрази своите съболезнования и предложи американска помощ за жертвите на земетресението от миналата седмица в Бингол, което отне живота на повече от 170 души, включително 83 деца. Турските власти са дали ход на мащабно разследване на дейността на строителните компании, чиито сгради се срутиха по време на земетресението. Министърът на правосъдието Джемил Чичек заяви пред репортери, че ще бъдат извършени промени в някои закони, което ще направи невъзможно пренебрегването на нормите за безопасност от страна на предприемачите.
Междувременно Държавният департамент на САЩ отмени препоръката си към американските граждани от 19 март за въздържане от пътуване в Турция, публикувана малко преди началото на военната операция в Ирак. Американските дипломати и членовете на техните семейства, които бяха изтеглени от страната по това време, са получили сега указания да се завърнат. В този контекст Турция планира да отвори отново своето посолство в Багдад към края на седмицата. То бе затворено на 26 февруари. ( Хюриет, Милиет - 06/05/03; АП, АФП, Анадолската агенция - 05/05/03)
