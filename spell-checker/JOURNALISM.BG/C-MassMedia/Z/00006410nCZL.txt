На церемония в НАТО България и Румъния обещават да продължат с реформите
27/03/2003
 
БРЮКСЕЛ, Белгия -- В сряда (26 март) седемте източноевропейски страни, поканени в НАТО, включително България и Румъния, подписаха с алианса протоколи за присъединяване. На церемонията външните министри на България и Румъния обещаха да продължат необходимите реформи. Сред приоритетите за България Соломон Паси отбеляза: борбата с корупцията и престъпността, реформите в съдебната система и социалната интеграция на ромското население. Румънският му колега Мирча Джоана заяви, че приоритетите на Букурещ също включват борбата с корупцията, както и подобряване работата на изпълнителната власт и икономически растеж. (Стандарт, Труд, 24 часа, Ромпрес - 27/03/03, БТА, БНТ, БНР - 26/03/03)
