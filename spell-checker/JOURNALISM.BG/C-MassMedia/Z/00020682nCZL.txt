Премиерът на Ирак: Няма да се отварят офиси на ПКК
					19/11/2006
					 
						АНКАРА, Турция -- В края на двудневното си официално посещение в Анкара в петък (17 ноември) премиерът на Ирак Нури ал-Малики обеща, че иракските власти няма да разрешат отново да бъдат отворени офиси на Кюрдистанската работническа партия (ПКК). той подчерта, че неговото правителство няма да толерира присъствието на никоя групировка или институция, която представлява заплаха за съседите на Ирак. 
						От своя страна специалният пратеник на Ирак за борба с ПКК Сирван ал-Вайли, обяви в събота, че иракските власти ще предприемат стратегически мерки срещу ПКК през идните месеци, целящи пълното елиминиране на терористичната организация до една година. Мерките, които се обмислят, включват създаването на разузнавателна мрежа, както и усилване на граничния контрол. (Заман - 18/11/06; NTV - 17/11/06)
