Две земетресения разтърсиха Южна Гърция, няма съобщения за пострадали
					15/02/2008
					 
						АТИНА, Гърция -- Две силни земетресения разтърсиха Южна Гърция в четвъртък (14 февруари), но нямаше съобщения за пострадали. Първото започна по обяд и бе с магнитут от около 6,5 по скалата на Рихтер. То бе усетено чак в Италия и Египет. Второто бе почти толкова мощно, с магнитут 6,4. Епицентровете на двете земетресения са били под морското дъно югозападно от Атина. Някои сгради са понесли малки щети. (AНA-MПA, Скай, АП, АФП, Би Би Си - 14/02/08)
