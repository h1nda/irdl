Началникът на Постоянния щаб на НАТО в БиХ обсъжда обстановката на сигурност
					08/05/2006
					 
						БАНЯ ЛУКА, Босна и Херцеговина (БиХ) -- Началникът на Постоянния щаб на НАТО в БиХ, бригаден генерал Луис У. Уебър, твърди, че страната е отбелязала напредък в борбата с тероризма и организираната престъпност. В интервю за понеделнишкия брой (от 8 май) на "Независне Новине", Уебър посочва, че една от основните задачи на НАТО, ЮФОР и другите межуднародни организации е да спомогнат за изграждането на собствени сили в БиХ за справяне с подобни проблеми. Според Уебър местните власти работят и по въпроси, свързани с тероризма. По отношение на основните заподозрени във военни престъпления Радован Караджич и Ратко Младич Уебър подчертава, че той няма данни за местонахождението им. Ако разполагаше с информация, НАТО щеше да реагира, каза той. (Независне Новине - 08/05/06)
