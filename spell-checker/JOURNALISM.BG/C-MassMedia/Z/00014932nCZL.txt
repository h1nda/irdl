Британски експерти ще оглавят преглед на сигурността в Косово
					16/06/2005
					 
						ПРИЩИНА, Косово, Сърбия и Черна гора -- Екип от британски експерти в областта на отбраната е поканен да оглави прегледа на нуждите на Косово по отношение на сигурността, предадоха в сряда (15 юни) международните медии. Главният съветник по въпросите на сигурността на ООН Иън Смайлс заяви, че те ще учредят секретариат, съставен предимно от косовци, за да проучат какъв вид институции за сигурност ще бъдат нужни на провинцията, след като бъде определен окончателният й статут. Регионалните столици, в т. ч. Белград, ще бъдат информирани за работата на екипа, но всички решения ще се взимат в Прищина. Ръководителят на ЮНМИК Сьорен Йесен-Петерсен подкрепи идеята и я окачестви като подходяща. (Ройтерс, КосоваЛайв, Бета, Б92 - 15/06/05)
