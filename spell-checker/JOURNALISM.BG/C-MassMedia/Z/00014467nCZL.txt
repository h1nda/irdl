Правителството на Косово иска помощ от Запада за възстановяване на ромски квартал
					06/05/2005
					 
						ПРИЩИНА, Косово, Сърбия и Черна гора -- Косовското правителство и ЮНМИК поискаха от международната общност да дари средства за възстановяването на някогашния най-голям ромски квартал в Югославия. "Рома махала" в Митровица бе разрушена в отмъстителни нападения след края на конфликта от 1999 г. Около 800 от бившите й обитатели все още живеят в лагер под закрилата на войски на КФОР. Премиерът Байрам Косуми каза в четвъртък (5 май) пред дипломати, че проблемът е по-скоро хуманитарен, отколкото политически. Косовското правителство е отделило 200 000 евро за възстановителни работи, но ЮНМИК изчислява бъдещите разходи на няколко милиона евро. Бежанците са отказали да приемат настаняване на друго място в провинцията. (Ройтерс - 05/05/05)
