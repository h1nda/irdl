САЩ отбелязва Деня на независимостта на Гърция и приветства топлите двустранни отношения с Атина
					25/03/2007
					 
						ВАШИНГТОН, Съединени щати -- Президентът Джордж Буш оцени високо равнището на двустранните отношения с Гърция и подчерта общата решимост на двете страни да се борят с тероризма в глобален аспект, в изявление, направено по случай Деня на независимостта на Гърция в неделя (25 март). Буш бе домакин на тържество в Белия дом в петък, на което присъстваха гръцкият външен министър Дора Бакоянис и архиепископ Деметриос, примат на гръцката православна църква в Америка.
						В Атина Денят на независимостта бе отбелязан с военен парад в неделя, на който присъства президентът Каролос Папуляс. (Фокус - 25/03/07; АНА-МПА, Съобщение за печата на Белия дом - 23/03/07)
