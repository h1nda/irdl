Официален представител на ООН похвали усилията на Албания в борбата срещу тероризма
					10/06/2005
					 
						ТИРАНА, Албания -- В четвъртък (9 юни) премиерът Фатос Нано се срещна в Тирана с Хавиер Руперес, изпълнителен директор на Изпълнителната дирекция на ООН за борба с тероризма. Руперес каза, че оценява напредъка, постигнат от Албания в борбата срещу тероризма, като подчерта, че тя е една от малкото страни, които са подписали и ратифицирали всичките 12 антитерористични конвенции на ООН. Той похвали също готовността на кабинета да съдейства на международните усилия в тази насока. (Албейниън нюз - 10/06/05)
