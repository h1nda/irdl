Европейската комисия приема предпроектно изследване за БиХ
19/11/2003
 
БРЮКСЕЛ, Белгия -- Европейската комисия прие Предпроектно изследване за Босна и Херцеговина (БиХ) във вторник (18 ноември), в което се прави заключение, че страната е готова да предприеме по-нататъшни стъпки в процеса на интеграцията си с ЕС и да започне преговори за Споразумение за стабилизиране и асоцииране. Оценката е условна: БиХ първо трябва да изпълни серия от задължения, за да докаже, че може да функционира като самостоятелна държава. Премиерът на БиХ Аднан Терзич приветства приемането на изследването, определяйки го като голям успех за правителството и международната общност.
Други новини: международните донори и местните власти в БиХ откриха център за военна подготовка в четвъртък в Бутмир близо до Сараево. Според СФОР центърът ще подготвя местен и международен армейски състав за участие в мироопазващи и стабилизационни мисии, както и в хуманитарни операции. (Дневни Аваз, Независне новине - 19/11/03; СРНА, Би Би Си, ФЕНА - 18/11/03)
