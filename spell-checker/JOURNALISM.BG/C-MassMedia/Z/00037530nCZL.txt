Сръбският и българският премиер обсъдиха скандала с честването на Левски 
					22/02/2011
					 
						СОФИЯ, България -- В понеделник (21 февруари) министър-председателят Бойко Борисов каза на намиращия се на посещение в България сръбски премиер Мирко Цветкович, че неотдавнашният спор, свързан с честването на 138-ата годишнина от гибелта на българския национален герой Васил Левски в сръбския град Босилеград трябва да бъде решен. На 18 февруари сръбските власти създадоха трудности на българските граждани, които искаха да положат цветя пред паметника на Левски. Борисов каза на Цветкович, че Левски е национален герой, който се е борил и за свободата на всички държави на Балканите. Цветкович настоя, че сръбските власти не са имали никакво намерение да забраняват отбелязването на годишнината. Двамата лидери обсъдиха също и интеграцията на Западните Балкани в ЕС, съвместни енергийни проекти и пътищата за засилване на сътрудничеството. (Дневник, БНР, Фокус, БНТ - 21/02/11)
