Българското правителство обсъжда изтеглянето на войските си от Ирак
		09/09/2005
		 
			СОФИЯ, България -- Външният министър Ивайло Калфин заяви в четвъртък (8 септември), че правителството е започнало подготовка за изтеглянето на българските мироопазващи сили от Ирак. Провеждат се разговори на експертно равнище, заяви той и щом се подготви плана за изтегляне, правителството ще започне преговори със съюзниците в ръководената от САЩ коалиция. Връщането на войските у дома колкото е възможно по-скоро бе предизборното обещание на Българската социалистическа партия.
			Според други новини от четвъртък, правителството е внесло за обсъждане в парламента нов законопроект за вътрешното министерство. Той предвижда постепенното демилитаризиране на всички структури във вътрешното министерство, намаляване на правомощията на главния секретар на министерството, а трите национални служби-- за сигурност, криминалната полиция и за пожари и извънредни ситуации -- да докладват пряко на вътрешния министър. (Българско радио, БТА, news.bg - 08/09/05)
