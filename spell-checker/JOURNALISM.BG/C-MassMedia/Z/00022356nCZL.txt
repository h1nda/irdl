Ново допитване сочи, че разделените етнически общности в Кипър не очакват скорошно обединение
					25/04/2007
					 
						НИКОЗИЯ, Кипър -- Проучване на общественото мнение, извършено по искане на ООН, сочи, че нито кипърските гърци, нито кипърските турци очакват обединяване на етнически разделения остров в близко бъдеще. Според резултатите, публикувани във вторник (24 април), 57 % от кипърските гърци и 70 % от кипърските турци са песимисти относно перспективите за обединяване. 
						В същото време обаче значителен брой – 65 % от кипърските гърци и 70 % от кипърските турци – са посочили, че смятат федерирането за "втората най-добра опция и биха били готови да приемат такава конституционна рамка, поне като компромисно решение", разкрива проучването. То бе проведено от „СИМАР Маркет Рисърч” и от консултантската агенция „Пролог Кънсалтинг” в периода януари - февруари 2007 г. (Катимерини - 25/04/07; Комюнике на ООН, АП, Правда, Си Ен Ей - 24/04/07)
