Симитис: Гръцкото председателство допринесе значително за позицията на ЕС по кризата в Ирак
23/02/2003
 
АТИНА, Гърция -- Според министър-председателя Костас Симитис, гръцкото председателство на ЕС е допринесло значително за постигането на обща позиция на ЕС по кризата в Ирак. В интервю за местния вестник &lt;I&gt;Имерисия&lt;/I&gt; от събота (22 февруари) Симитис заяви, че обединена Европа не можеше нито да пренебрегне, нито да бъде разделена за кризата в Ирак. Успехът на ЕС в постигането на обща позиция по време на неофициалната среща на върха в Брюксел се отрази не само върху престижа на Европа, но и върху този на Гърция, каза Симитис. (Имерисия, МПА - 22/02/03)
