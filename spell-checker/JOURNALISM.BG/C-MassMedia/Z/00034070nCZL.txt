Отношенията между Израел и Турция продължават да се влошават
					07/04/2010
					 
						АНКАРА, Турция -- Във вторник (6 април) отношенията между Турция и Израел още повече се обтегнаха след реакцията на Анкара на коментарите на израелския външен министър Авигдор Либерман. Неотдавна външният министър каза, че турския лидер Реджеп Тайип Ердоган се превръща в Муамар Кадафи и Уго Чавес. Турският външен министър Ахмет Давутоглу определи тези забележки като неуместни и призова Йерусалим да прекрати „неприемливия си подход”. Коментарите на Либерман бяха направени след пламенна реч в неделя на Ердоган, който говори за „черни облаци” в Йерусалим и сравни положението на палестинците със земетресенията в Хаити и Чили. (Заман - 07/04/10; АФП, Гласът на Америка - 06/04/10)
