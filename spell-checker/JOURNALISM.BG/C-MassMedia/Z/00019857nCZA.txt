Румъния и Южна Корея ще укрепят връзките помежду си
					07/09/2006
					Румъния и Южна Корея постигнаха споразумение в сряда да укрепят двустранното сътрудничество, като президентът Ро Мо-Хюн изрази интереса на своята страна по отношение на атомната електроцентрала на Румъния "Чернавода".
					(Найн o'Клок, Корея Хералд - 07/09/06; AП, ЮПИ, Ромпрес, Корея Таймс, Синхуа - 06/09/06; Журналул Национал -05/09/06; Уикипидия)
 
					 
						
Южнокорейският президент Ро-Мо-Хюн (вдясно) е приветстван от румънския премиер Калин Попеску Таричану в двореца "Виктория" в Букурещ в сряда (6 септември). [Гети Имиджис]
						Южнокорейският президент Ро Мо-Хюн заяви в Букурещ в сряда (6 септември), че страната му обмисля инвестиции в атомната електроцентрала "Чернавода" в Румъния. 
						"Чернавода" е един от проектите, към които проявяваме интерес", заяви Ро, цитиран от румънската осведомителна агенция след среща с неговия румънски колега Траян Бъсеску. "Искам да ви кажа, че корейското правителство ще направи всичко възможно румънският народ да получи придобивки от този проект." 
						Разположена в югоизточната част на страната "Чернавода" - единствената атомна електроцентлана на Румъния, осигурява 12 процента от електроенергията на Румъния. Тя бе проектирана през 1980-те години от канадската компания "Атомик Енерджи ъф Канада Лимитед". Първият 705.6-мегаватов реактор на централата "КАНДУ" (CANDU) бе завършен през 1996 г. Вторият блок се изгражда и се очаква да влезе в действие в началото на следващата година. 
						Когато бъдат завършени и пуснати 3-ти и 4-ти блок, които още се намират във фаза проектиране, централата ще произвежда до 40 процента от общото производство на електроенергия в Румъния. 
						Държавната корпорация на Южна Корея "Korea Hydro and Nuclear Power" е сред 13-те компании, които фигурират в списъка на румънското Министерство на икономиката от потенциални предприемачи за строителството на 3 и 4 блок, каза Бъсеску. 
						"В същото време видяхме, че корейската "Дусан Груп" придоби "IMGB", компания, която освен машини, има капацитет да произвежда необходимите съоръжения за ядрени реактори", отбеляза той. "Ние обмисляме сериозно включване на корейски компании в конструирането на 3-ти и 4-ти реактори на "Чернавода". 
						Южнокорейски бизнесмени бяха първите големи чуждестранни инвеститори в Румъния през първите две години след свалянето на комунистическия режим през декември 1989 г. Точно както инвестициите на "ДЕУ" в корабостроителницата в Мангалия помогнаха на страната да стане водещ корабостроител, инвестициите на Южна Корея може да имат същия ефект в други области на икономиката, заяви Бъсеску. 
						През 2005 г. южнокорейските инвестиции в Румъния възлязоха на 188.4 милиона евро, според АП. Румънският износ за Сеул достигна почти 53 милиона евро миналата година, докато вносът достигна почти 432 милиона евро, най-голям дял в които имаха елестрическите машини и съоръжения. 
						Ро пристигна на тридневно посещение в Букурещ във вторник. Той е първият южнокорейски президент, който посещава Румъния след като двете страни установиха дипломатически отношения през 1990 г. Придружава го бизнес делегация и първата дама. 
						Сред сращата им в двореца "Котрочени", Ро и Бъсеску подписаха съвместно изявление за приятелство, партньорство и сътрудничество, както и протоколи за инвестиции и сътрудничество в областта на науката, технологичното развитие и иновациите, съобщи Ромпрес. По време на разговорите те също са постигнали споразумение да укрепят двустранното сътрудничество в областта на културата и образованието. 
						В Букурещ Ро също е провел разговори с премиера Калин Попеску Таричану и с парламентарни лидери и е участвал в среща-обяд на бизнес лидери от Южна Корея и Румъния.
