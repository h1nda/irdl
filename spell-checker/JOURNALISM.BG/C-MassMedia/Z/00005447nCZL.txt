Свиланович: На Трибунала на ООН не може да се позволи пълен достъп до архивите
20/12/2002
 
БЕЛГРАД, Югославия -- Югославският външен министър Горан Свиланович заяви в чевъртък (19 декември), че на Трибунала на ООН за военни престъпления не може да бъде позволен пълен достъп до всички архиви, свързани със случаите на обвинението. Според Свиланович, който е и председател на югославския съвет за сътрудничество по военните престъпления, разглеждането на молбите за документи се извършва поотделно за всеки отделен случай и не може да се предостави пълен достъп. Коментарите бяха направени по повод изявленията на говорителката на трибунала Флоранс Хартман, че Югославия не оказва достатъчно съдействие в случаите за военни престъпления. (Танюг, Б92, БиБиСи - 19/12/02)
