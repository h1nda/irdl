МНСБЮ каза, че "няма признаци" Милошевич да е бил отровен
					17/03/2006
					 
						ХАГА, Холандия -- На пресконференция в петък (17 март) председателят на трибунала на ООН за военни престъпления, съдия Фаусто Покар, каза, че предварителните резултати от токсикологичните изследвания показват, че "няма признаци" бившият югославски президент Слободан Милошевич да е бил отровен. Той обясни, че са открити следи от предписаните му лекарства, но те не са били в токсични количества. Първоинстационната камара на Хагския трибунал отмени в събота някои от изискванията за конфиденциалност по делото срещу Милошевич, за да помогне в разследването на смъртта му.
						Междувременно малки тълпи привърженици, много от които възрастни хора, започнаха да пристигат в Белград, за да отдадат последна почит на Милошевич. Двудневното поклонение в един от градските музеи ще завърши в петък, а погребението е в събота в родния му град Пожаревац. (Данас, Политика, БиБиСи - 17/03/06; Уеб сайт на МНСБЮ, Б92, РТС, Бета, Ройтерс, ЮПИ, АП, АФП, БиБиСи, Блумбърг - 16/03/06)
