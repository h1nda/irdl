Инцко няма да използва "Бонските правомощия", за да наложи отгоре сформирането на правителство на БиХ 
					16/02/2011
					 
						САРАЕВО, Босна и Херцеговина (БиХ) -- Върховният представител Валентин Инцко каза във вторник (15 февруари), че няма да се опитва да замразява заплатите на политиците в БиХ заради провала им в сформирането на правителство. Инцко има правото да наложи такава мярка по силата на така наречените "Бонски правомощия", но заяви пред телевизия ОБН, че би предпочел политиците да постигат компромис. Те не успяват да сформират правителство от общите избори през октомври. (ОБН, Радио Сараево, Sarajevo-x, 24 Сата, СРНА, Синхуа - 15/02/11)
