Според съобщения в Подгорица е бил убит високопоставен полицейски служител
					30/08/2005
					 
						ПОДГОРИЦА, Сърбия и Черна гора -- Висш черногорски полицейски служител е бил смъртоносно прострелян рано във вторник (30 август), според съобщения в местната преса в Подгорица. Заместник-началникът на криминалния отдел на полицията и началник на главния криминален отдел в черногорското вътрешно министерство, Славолюб М. Шчекич, е бил убит недалеч от дома си около 1 ч. местно време. Свидетели твърдят, че нападателят е стрелял три пъти, преди да избяга с автомобил от мястото на престъплението. Досега полицията е задържала над 20 души. (Виести, Бета Б92 - 30/08/05)
