Трибуналът на ООН назначи съдиите за новия процес срещу Харадинай
					23/07/2010
					 
						ХАГА, Холандия -- Трибуналът на ООН за военни престъпления назначи в четвъртък (22 юли) тричленен съдийски състав за делото срещу Рамуш Харадинай. Позовавайки се на сплашване на свидетели, Апелативната камара разпореди в сряда частично повторение на съдебния процес срещу бившия косовски премиер и други двама командири от "Армията за освобождение на Косово", заподозрени в извършването на военни престъпления по време на войната в Косово. Не е обявена дата за новия процес. Харадинай и още един обвиняем по делото бяха оправдани по време на първия съдебен процес през 2008 г. Другият обвиняем по същото дело бе осъден на шест години затвор. (Експрес, Коха Диторе, Кохавижън - 23/07/10; Клан Косова, РТК - 22/07/10)
