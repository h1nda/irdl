Правителството призова сръбските бежанци да се завърнат в Косово
					27/02/2005
					 
						ПРИЩИНА, Косово, Сърбия-Черна гора -- Правителството на Косово призова в петък (25 февруари) сръбските бежанци да се завърнат по домовете си в провинцията. В заявление правителството подчертава, че албанската общност трябва да създаде условия за свободно движение на сърбите и други малцинства. В него също така се казва, че паметниците и религиозните учреждения са част от косовската култура и история и трябва да бъда пазени, независимо от това на коя общност те принадлежат. Междувременно премиерът на Косово Рамуш Харадинай съобщи, че са завършили приготовленията от страна на Прищина за бъдещите преговори с Белград за изчезналите лица. (Бета, Б92 - 26/02/05; КосоваЛайв - 25/02/05)
