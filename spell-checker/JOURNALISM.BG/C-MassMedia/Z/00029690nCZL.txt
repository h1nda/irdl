КФОР не е уведомена за напускането на Косово от испанските части
					23/03/2009
					 
						ПРИЩИНА, Косово -- Частите на КФОР не са получили официално уведомление кога испанският военен контингент ще напусне Косово, заяви в събота (21 март) говорителят на КФОР Адриано Грациани. Миналата седмица испанският министър на отбраната Кармен Чакон обяви, че Испания ще изтегли частите си, но не уточни конкретна дата. Испания не признава независимостта на Косово.
						Косовските власти изразиха благодарността си и заявиха, че уважават решението на Испания. Вашингтон обаче е „дълбоко разочарован от решението на Испания”, каза в събота говорителят на Държавния департамент Робърт Ууд. Генералният директор на НАТО Яп де Хоп Схефер определи решението като „едностранчиво и преждевременно”.
						Други новини -- Полицията арестува късно в събота косовски албанец, пренасящ ръчно изработена бомба в северната част на Митровица. Началникът на полицията Милия Милошевич заяви, че поведението на мъжа било подозрително и накарало полицията да го спре и претърси. Докато разследването продължава, полицията е засилила присъствието си в района. (Телеграфи, Коха Диторе, МИА, Нетпрес - 22/03/09; Зери, Експрес - 21/03/09)
