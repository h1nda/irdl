Съдът в БиХ осъди четирима за секс търговия
14/03/2004
 
САРАЕВО, Босна и Херцеговина (БиХ) -- Централният съд в Сараево в петък (12 март) осъди четирима босненски сърби за принуждаване на жени да проституират. Милорад Милакович получи девет години затвор. Той е притежавал бар и публичен дом в Приедор, където полицията е открила шест момичета от Молдова и Румъния, затворени в стая с решетки на прозорците. СФОР няколко пъти извършваха проверки в бара на Милакович по време на кампания за изкореняване на контрабандата и проституцията. Той и останалите заподозрени бяха арестувани от босненско-сръбската полиция миналата година. Шестима от тях чакат съдебен процес по същия случай. Няколко други заподозрени, в това число съпругата на Милакович и неговите синове, се укриват. (Ройтерс, АФП - 12/03/04)
