Бивш австралийски външен министър вероятно ще бъде новият специален пратеник на ООН в Кипър
					30/06/2008
					 
						КАНБЕРА, Австралия – Според съобщения бившият външен министър Александър Даунър е определен за нов специален пратеник на ООН в Кипър, предадоха в понеделник (30 юни) австралийските медии. Ако бъде одобрен, той ще замени сегашния пратеник Тайе-Брук Зерихун.
						Други новини -- Кипърският президент Деметрис Христофиас и кипърският турски лидер Мехмет Али Талят ще се срещнат във вторник, за да направят оценка на напредъка на предварителните преговори по нова инициатива за обединяване на Кипър. Те ще разискват редица деликатни въпроси, като суверенитета, собствеността, територията и сигурността. (Ройтерс, Бизнес Спектейтър, ABC Online, Си Ен Ей, АНА-МПА, Филелефтерос, Хюриет, АФП - 30/06/08)
