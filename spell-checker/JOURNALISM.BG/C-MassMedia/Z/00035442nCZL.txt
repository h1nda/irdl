Външните министри от ЕС не успяха да постигнат единство по въпроса за Косово 
					27/07/2010
					 
						БРЮКСЕЛ, Белгия -- В понеделник (26 юли) външните министри от ЕС не успяха да изработят единно становище по въпроса за Косово по време на обсъждането на решението на Международния съд (МС) за законността на независимостта на Прищина. Петте страни, членки на ЕС, които не са признали Косово, настояха, че няма да променят своята позиция и че върху тях не е упражняван натиск да направят това. Европейските страни, които са признали Косово, подчертаха, че решението на МС е потвърдило законността на независимостта на Косово. Много от министрите повториха своите призиви към Белград и Прищина да започнат практичен диалог, който ще даде възможност за успокояване на отношенията в региона, подобряване на всекидневния живот на хората и приближаване на региона по-близо до ЕС. (Коха Диторе, Експрес, Зери - 27/07/10; Кохавижън, РТК, ТВ 21 - 26/07/10)
