Гръцкото правителство осъди изказвания на владика 
					12/01/2011
					 
						АТИНА, Гърция -- Във вторник (11 януари) правителството осъди антиислямските коментари, направени от висш представител на православната църква, след протести на гръцката мюсюлманска общност. Коментирайки бомбения атентат в Египет на Нова година, гръцкият митрополит на Пирея Серафим определи исляма като „катастрофален култ”, който е несъвместим с гръцката конституция. Той призова също така правителството да изостави плановете за построяване на джамия в Атина, която да обслужва увеличаващата се мюсюлманска общност там. Говорителят на правителството Георгиос Петалотис заяви, че забележките на митрополита „подклаждат расова и религиозна омраза.” (АП, Та Неа - 11/01/11)
