Хърватия очаква проверката на ЕС да завърши през октомври
					23/03/2006
					 
						ЗАГРЕБ, Хърватия -- Главният преговарящ на страната с ЕС Владимир Дробняк каза в сряда (22 март), че очаква проверката на ЕС, която трябва да определи дали законите на Хърватия са хармонизирани с тези на Съюза, да приключи през октомври. В изказване пред Американската камара в Загреб Дробняк каза, че повече ще се знае за темповете на този процес, след като Финландия поеме ротационното председателство на ЕС през юли. 
						Също в сряда хърватското правителство одобри нов законопроект, който ще реформира службите за сигурност. Съществуващите сега разузнавателна и контраразузнавателна агенция ще се слеят в една нова структура -- Агенция за сигурност и разузнаване. (ХИНА, ХРТ - 22/03/06)
