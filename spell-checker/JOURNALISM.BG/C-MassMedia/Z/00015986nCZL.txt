Гърция съобщи, че отложеното посещение на премиера на страната в Турция отново е на дневен ред
					19/09/2005
					 
						НЮ ЙОРК, Съединени щати -- В неделя (18 септември) гръцкият външен министър Петрос Моливиатис съобщи, че е определна нова дата за отложеното посещение на премиера Костас Караманлис в Турция. Първоначално пътуването до Анкара бе планирано за август, но бе отложено във връзка с разразилите се спорове около отказа на Турция да признае официално държавата на кипърските гърци. Моливиатис направи това съобщение след разговори с турския си колега Абдула Гюл в Ню Йорк.
						Други новини от неделя -- Тридневно международно военно авиационно шоу завърши в базата "Танагра" северно от Атина. То включваше въздушни учения и акробатични демонстрации с военни самолети с участието на летци от 19 страни. (Катимерини - 19/09/05; АНА - 18/09/05)
