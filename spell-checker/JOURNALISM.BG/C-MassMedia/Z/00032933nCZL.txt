Ферати: „Процесът на децентрализация в Косово е почти завършил”
					04/01/2010
					 
						ПРИЩИНА, Косово -- Министърът на местното самоуправление Садри Ферати каза в събота (2 януари), че повечето от работата по процеса на децентрализация е приключила, посочвайки като доказателство участието на членове на сръбската общност в неотдавнашните общински избори. Ферати добави, че напредъкът е бил постигнат поради ангажираността на правителството на Косово със сътрудничеството с ЮЛЕКС и с помощта на други международни партньори. В изказване по телевизия „ТВ 21” той съобщи, че цифровизацията на общинските административни услуги ще се осъществи през 2010 г. (ТВ 21, Телеграфи, Косова Лайв - 02/01/10)
