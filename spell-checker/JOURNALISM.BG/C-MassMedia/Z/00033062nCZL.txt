Чолош от Румъния получава единодушно "да"
					17/01/2010
					 
						БРЮКСЕЛ, Белгия -- Кандидатът на Румъния за еврокомисар по земеделие и развитие на селскостопанските райони Дачан Чолош бе одобрен единодушно за поста в петък (15 януари), след като бе изслушан в Европейския парламент (ЕП) в Брюксел. "Мога да кажа, че Дачан Чолош е един от малкото кандидати за еврокомисари, който получи такава подкрепа от специализираната комисия на ЕП", заяви председателят на комисията по земедевие на ЕП Паоло де Кастро. "Той бе аплодиран два пъти по време на изслушването си, даде абсолютно верни отговори и се представи изключително добре."
						 "Щастлив съм, че румънците имат комисар, който е толкова добре подготвен в такава важна област", добави Де Кастро. Чолош бе министър на земеделието на Румъния между октомври 2007 и декември 2008 г. (Aгерпрес, Hotnews.ro, Финансиарул, AФП, Юропиън Войс - 15/01/10)
