Гръцкото правителство призова обществеността да се включи в борбата срещу корупцията 
					01/09/2006
					 
						АТИНА, Гърция -- В четвъртък (31 август) министърът на икономиката и финансите Георгиос Алогоскуфис каза, че всички граждани трябва да се присъединят към борбата срещу корупцията и укриването на данъци. Алогоскуфис каза това на заседание на правителството с представители на най-големите работодатели и профсъюзи в страната. Министърът на вътрешните работи и държавната администрация Прокопис Павлопулос добави, че кабинетът вече е внесъл в парламента необходимото антикорупционно законодателство, като подчерта, че ще има нулева толерантност към корупцията. От своя страна профсъюзите представиха исканията си за увеличаване на заплатите и за реформи в областта на образованието и здравеопазването. (AНA - 31/08/06)
