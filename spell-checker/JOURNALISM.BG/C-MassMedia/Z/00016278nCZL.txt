Хелзинкската Комисия призовава Турция да свали обвиненията срещу писател
		16/10/2005
		 
			ВАШИНГТОН, САЩ -- Хелзинкската Комисия на САЩ за човешки права призова турското правителство в петък (14 октомври) да свали обвиненията, повдигнати срещу писател, който заклейми масовите убийства на арменци в началото на 20 век. "Една стабилна демокрация не може да съществува, докато правителството не прекрати практиката на задушаване на свободата на словото и премахне лъжата и цензурата от истинския прочит на историята", заяви Комисията в писмо до министър-председателя на Турция Реджеп Тайип Ердоган.
			Според други новини, кюрдски бунтовници са убили един турски войник и са ранили още дин в сблъсъци в югоизточната част на страната. Правителствени войски са били обстрелвани в провинции Хакари и Диарбекир. (AП - 14/10/05)
