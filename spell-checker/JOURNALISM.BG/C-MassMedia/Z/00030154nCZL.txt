Убити бяха 44 души на сватба в Южна Турция
					05/05/2009
					 
						AНКАРА, Турция -- Застреляни бяха най-малко 44 души и трима други бяха ранени на сватба в югоизточната провинция Мардин късно в понеделник (4 май). Шест деца и 16 жени са сред убитите, включително и булката. Младоженецът също е бил убит. Свитедетели твърдят, че маскирани мъже, въоръжени с автомати и гранати, са стреляли в продължение на 15 минути. Полицията е задържала осем заподозрени, заяви вътрешният министър Бешир Аталай. Той добави, че според предварителното разследване нападението не е било терористичен акт, а по-скоро резултат от кръвна вражда между семейства.
						Други новини - Един турски войник бе убит, а друг бе ранен при въоръжено нападанеие в югоизточната провинция Сиирт, съобщиха медиите във вторник. Нападението бе извършено седмица, след като десет турски войници бяха убити при сблъсъци с членове на терористичната Кюрдска работническа партия (ПКК) в две други югоизточни провинции, Диарбекир и Хакари. (Aнадолска информационна агенция, НТВ, Си Ен Ен Тюрк, ТРТ, Хюриет, Сабах, Ватан, Радикал, Йени Сафак, Тюркие, Ройтерс, АФП, РИА Новости - 05/05/09)
