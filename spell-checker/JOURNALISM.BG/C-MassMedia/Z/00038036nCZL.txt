Бомбена заплаха наложи аварийно кацане на самолет в Атина
					04/04/2011
					
						АТИНА, Гърция -- Пътнически самолет кацна принудително в понеделник (4 април) на международното летище в Атина, след като в офиса на оператора му е била получена бомбена заплаха. Самолетът, собственост на британския туроператор "Томсън", е пътувал от Великобритания за Египет. Бомбената заплаха била получена в офиса на "Томсън". Два самолета Ф16 и хеликоптер "Супер Пума" ескортирали самолета до летището в гръцката столица, където той е кацнал. Всичките 213 пътници на борда и екипажът са в безопасност. Полицията претърсва самолета. (Та Неа, Вима, СКАИ, Нафтемборики - 04/04/11)
