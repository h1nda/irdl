Полицията на РС залови заподозрени трафиканти
					01/07/2008
					 
						САРАЕВО, Босна и Херцеговина (БиХ) -- Полицията на Република Сръбска претърси 22 места в понеделник (30 юни) в масова акция срещу трафика на наркотици, оръжия и хора. Полицията в град Требине съобщи за няколко ареста, но не даде повече подробности, освен че паралелна операция е в ход и в кантона Херцег-Неретва. 
						Други новини -- Пехотна мина уби двама души в неделя, докато те секли дърва на около 120 км северно от Сараево. След края на военните действия през 90-те години на миналия век станаха 1 500 подобни експлозии на мини, причинили 400 смъртни случая. (РТРС, Фена, АП - 30/06/08)
