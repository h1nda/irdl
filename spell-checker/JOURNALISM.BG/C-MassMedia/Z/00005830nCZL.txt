Гръцкият външен министър пристига в Турция
31/01/2003
 
АНКАРА, Турция -- Гръцкият външен министър Георгиос Папандреу пристигна в Турция в четвъртък (30 януари), начело на делегация на Европейската тройка. Посещението е свързано с програмата на гръцкото председателство на ЕС, което предвижда интеграция на страните-кандидатки за членство. Папандреу проведе срещи с президента Ахмет Недждет Сезер, министър-председателя Абдула Гюл, лидера на управляващата партия Реджеп Тайип Ердоган и външния министър Яшар Якъш. Папандреу заяви, че желанието на ЕС е се даде възможност на Турция да влезе в съюза възможно най-скоро. Комисарят на ЕС по разширяването Гюнтер Ферхойген също се присъедини към делегацията на ЕС. Той заяви, че Кипър със сигурност ще бъде приет като член на ЕС и че ще бъде постигнато споразумение до 28 февруари, крайния срок поставен от Съюза. Ферхойген поздрави Турция за усилията й за постигане на мирно решение на проблема за разделения остров. (Анадолска агенция, ТРТ, Атинска новинарска агенция, Македонска новинарска агенция - 30/01/03)
