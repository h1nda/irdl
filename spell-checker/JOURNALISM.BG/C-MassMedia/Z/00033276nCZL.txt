Босненската полиция арестува седем уахабити
					03/02/2010
					 
						САРАЕВО, Босна и Херцеговина (БиХ) -- Във вторник (2 февруари) полицията задържа седем души по време на акция в село в област Бръчко. Говорителят на държавната прокуратура Борис Грубешич каза, че полицията е конфискувала оръжие, видео- и аудиоматериали, компютри и комуникационно оборудване по време на операцията, имаща за цел идентифицирането на лица, които може да представляват заплаха за сигурността. Село Горня Маоча е дом на най-голямата уахабитска мюсюлманска общност в БиХ. 
						Други новини -- Полицията на Република Сръбска (РС) арестува над 100 души при мащабна операция във вторник срещу организираната престъпност в автономната област. Директорът на полицията на РС Урош Пена каза, че са били конфискувани наркотици, незаконни цигари, оръжие и боеприпаси. Арестуваните са заподозрени в търговия с наркотици и кражби на леки коли, наред с други незаконни дейности. (РТС, РТРС, Танюг, Бета, Б92 - 02/02/10)
