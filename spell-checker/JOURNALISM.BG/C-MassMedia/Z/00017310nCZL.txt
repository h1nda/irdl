Албанските власти конфискуваха имущество на предполагаем терорист
					20/01/2006
					 
						ТИРАНА, Албания -- Властите са конфискували апартамент в Кукеш, собственост на арабин, заподозрян във връзки с "Ал Кайда". 48-годишният Абдул Латиф Салех, който живее в Албания от 1993 г., е обвинен, че е получил 496000 евро от Осама бин Ладен за създаването на терористична група в Албания. Официални представители съобщиха, че той е бил и бизнеспартньор на Ясин Кади от Саудитска Арабия, който е в списъка на "световните терористи", съставен от Министерството на финансите на САЩ. Властите вече са замразили над 2 млн. евро по сметки на името на Салех, както и авоари на Кади. (АФП - 20/01/06)
