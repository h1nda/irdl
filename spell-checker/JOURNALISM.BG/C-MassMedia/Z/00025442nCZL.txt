Македонската опозиция поиска оставката на вътрешния министър 
					12/02/2008
					 
						СКОПИЕ, Македония -- В понеделник (11 февруари) опозиционните Демократичен съюз за интеграция и Социалдемократически съюз на Македония внесоха искане за вот на недоверие срещу вътрешния министър Гордана Янкуловска. Поводът е начинът, по който полицията е извършила някои арести в село Бродец миналия ноември. Албански телевизионни канали и македонският "Канал 5" в неделя излъчиха видеоматериали, показващи македонски полицаи, разпитващи свидетел с наранявания по главата. Шестима души бяха убити по време на операцията в Бродец, а 13 души бяха арестувани, включително и заподозреният в тероризъм Лирим Якупи. (Фокус, A1, Макфакс, МИА - 11/02/08)
