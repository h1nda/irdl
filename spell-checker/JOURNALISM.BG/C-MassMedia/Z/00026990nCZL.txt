Топла вълна обхваща Балканите
					07/07/2008
					 
						АТИНА, Гърция -- Голяма топла вълна се очаква да обхване балканския регион тази седмица, като температурите ще се покачат до 42 градуса по Целзий в Гърция и 37 градуса в Румъния, твърдят метеоролозите. Националната меторологична служба (НМС) в Гърция обяви в неделя (6 юли), че рязкото покачване на температурите ще започне във вторник, когато на п-в Полопонес и всички острови се очакват температури от 40 градуса по Целзий. 
						Гръцката електрическа корпорация е в готовност за евентуален срив на енергийната система поради свръхконсумация от климатичните инсталации. Експертите очакват консумацията на електроенергия да достигне 10 500 MW във вторник и сряда, като почти ще бъде постигнат миналогодишният рекорд от 10 600 MW.
						Румънските метеоролози прогнозират, че вторник ще бъде най-горещият летен ден, като температурите ще достигнат 37 градуса по Целзий в Букурещ. Топлата вълна е предизвикана от горещ въздух от средиземноморския басейн. (EРT, Катимерини, Нафтемборики- 07/07/08, Найн о'клок - 06/07/08)
