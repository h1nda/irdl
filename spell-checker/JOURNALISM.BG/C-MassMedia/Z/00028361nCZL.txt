Косово започва осъществяването на проект за разселените лица
					12/11/2008
					 
						ПРИЩИНА, Косово -- Официални представители в Прищина още веднъж апелираха към всички разселени лица, особено от сръбската общност, да се завърнат по домовете си в Косово. "Косово има горчиво минало, но това не може да ни попречи да изграждаме заедно бъдещето", заяви премиерът Хашим Тачи на церемония по откриването на проект за завърналите се разселени лица и за реинтеграция във вторник (11 ноември) . Международните партньори по проекта Европейската комисия и офисът на ПРООН в Косово също обещаха да окажат помощ при осъществяването му. Проектът е на стойност 6 милиона евро и ще обхване 21 месеца. (Експрес, Зери, Коха Диторе - 12/11/08; ТВ21, РТК - 11/11/08)
