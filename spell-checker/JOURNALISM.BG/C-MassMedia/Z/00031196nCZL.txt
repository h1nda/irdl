Виден хърватски политик почина на 86-годишна възраст
					07/08/2009
					 
						ЗАГРЕБ, Хърватия -- Савка Дабчевич-Кучар, един от най-изтъкнатите политици в историята на Хърватия, почина в четвъртък (6 август) в Загреб на 86-годишна възраст. Тя оглавяваше движението "Хърватска пролет" през 70-те години на 20-и век. То призоваваше за по-големи права за Хърватия, която тогава беше част от Югославия, както и за демократични и икономически реформи. През октомври 1990 г. тя основа Хърватската народна партия (ХНП) и бе неин лидер в продължение на три мандата. (ХРТ, ХИНА, Вечерни Лист, Явно, Дневник - 06/08/09)
