Социологическо проучване в Македония установява близо 70-процентна подкрепа на кандидатурата за членство в НАТО
25/06/2004
 
СКОПИЕ, Македония -- Близо 70 % от анкетираните заявяват, че биха подкрепили влизането на страната в НАТО при евентуален референдум, според проучване на Института за демокрация, солидарност и гражданско общество. Резултатите, публикувани в петък (25 юни), констатират, че 14 % биха гласували против членство в алианса, а 13,5 % заявяват, че се колебаят. Като цяло проучването сочи, че по-голямата част от гражданите са положително настроени по отношение на членството в НАТО. (Утрински весник - 25/06/04)
