Представител на САЩ настоява Албания да продължи с реформите
26/11/2002
 
ТИРАНА, Албания -- Високопоставен представител на САЩ настоя в понеделник (25 ноември) албанското правителство да продължи с политическите и икономически реформи, ако иска да се присъедини към НАТО. Помощник държавният секретар Елизабет Джоунс заяви пред местните лидери, че вратата на алианса остава отворена за нови членове, но пътят към членството може да бъде труден и дълъг. Джоунс, която отговаря за връзките с Европа и евроазиатския регион в Държавния департамент, се срещна с президента Алфред Моисиу и министър-председателя Фатос Нано. (AП, AТA, Албански новини - 25/11/02)
