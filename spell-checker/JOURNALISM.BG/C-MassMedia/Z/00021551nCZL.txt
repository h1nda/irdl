Путин: Москва няма да подкрепи наложено решение
					11/02/2007
					 
						МЮНХЕН, Германия -- В изявление в петък (10 февруари) руският президент Владимир Путин заяви, че неговата страна няма да подкрепи никакъв международен план за решаване на статута на Косово, който не е приет както от Сърбия, така и от етническото албанско мнозинство. "Само косоварите и сърбите могат да решат този проблем", заяви Путин пред 43-тата Конференция по политиката на сигурност в Мюнхен. "Нека не се правим на Господ и не се опитваме да решим техните проблеми". На тридневния форум, който започна в петък, се събраха експерти по отбраната и външната политика от 40 страни, включително министрите на отбраната на всички страни от Югоизточна Европа. 
						Германският канцлер Ангела Меркел направи изказване на форума в петък, в което заяви, че искането на Белград за допълнително време за подготовка за следващия кръг от преговорите по статута, е разумно. Тя също похвали напредъка, постигнат в осъществяването на реформите в Югоизточна Европа и напомни на международната общност, че тя носи отговорност за бъдещето на региона. (МИА, Макфакс, СРНА, Ройтерс, AП, МИНА -- 09/02/07)
