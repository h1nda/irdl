Външните министри от ЕС ще обсъдят БиХ този месец 
					10/02/2011
					 
						НЮ ЙОРК, Съединени щати -- Върховният представител на ЕС по външната политика Катрин Аштън каза в сряда (9 февруари), че външните министри от ЕС ще обсъдят по-нататъшните ангажименти на блока в Босна и Херцеговина (БиХ) на 21 февруари. След разговори с члена на тристранното председателство на БиХ Бакир Изетбегович тя добави, че ЕС скоро ще назначи нов ръководител на своята делегация в страната. Аштън и Изетбегович се обединиха около мнението, че е необходимо колкото може по-скоро да бъдат сформирани правителства на всички нива в БиХ, за да се ускорят реформите, свързани с европейския дневен ред на страната. (СРНА, РТРС - 09/02/11)
