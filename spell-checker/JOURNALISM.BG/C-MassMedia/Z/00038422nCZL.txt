България подкрепи предложенията за промени в шенгенските правила 
					05/05/2011
					 
						СОФИЯ, България -- Вътрешният министър Цветан Цветанов каза в сряда (4 май), че София подкрепя предложението на Франция и Италия за реформиране на шенгенските правила, въпреки че страната все още е кандидат за присъединяване към зоната без вътрешни граници. „България ще подкрепи предложенията за промени, които предвиждат временно замразяване на членството на отделна страна при извънредни обстоятелства”, каза Цветанов пред посланиците от ЕС по време на събитие, посветено на трафика на хора и спонсорирано от Норвегия. 
						Европейската комисия съобщи за направени предложения - включително промяна в Шенгенското споразумение - имащи за цел справяне с наплива от имигранти от Близкия изток и Северна Африка след вълната от насилие там. (Новините, Фокус, БНТ - 04/05/11)
