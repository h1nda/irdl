Гърция и Турция са за бързо решение на спора с Кипър
05/12/2002
 
АНКАРА, Турция -- По време на срещата в Анкара в сряда (4 декември), външният министър Яшар Якъш и гръцкият му колега Георгиос Папандреу обещаха да намерят бързо решение на спора с Кипър. Това е първата официална визита на Папандреу в турската столица, след сформирането на правителството на премиера Абдула Гюл миналия месец. И двете страни искат да постигнат напредък преди срещата на ЕС в Копенхаген следващата седмица. ООН предложи мирен план, който Атина подкрепя. Турция и "Севернокипърската турска република" все още имат резерви по въпроса. (Атинска новинарска агенция, Македонска новинарска агенция, Анадолска агенция, ТРТ - 04/12/02)
