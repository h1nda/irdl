Двама албански държавни служители бяха арестувани по обвинения в корупция
					09/11/2007
					 
						ТИРАНА, Албания -- В сряда (7 ноември) полицията арестува двама висши държавни служители от министерството на труда и собственика на строителна компания по обвинения в корупция. Главният секретар на министерството на труда Спартак Гини и членът на специална комисия Ламби Така са обвинени в намеса в полза на строителната компания "Сирет", която спечели търг за реконструкция на една от сградите на министерството. Според прокурора Дритан Решка двамата държавни служители са присвоили 10 % от цялата стойност по договора. Собственикът на "Сирет" Фикири Пали също е бил арестуван. Албанското правителство арестува повече от 20 висши държавни служители по подобни обвинения в хода на широка тримесечна операция срещу корупцията. (Шекули, Шкип, Панорама, Газета Шкиптаре, АП - 08/11/07)
