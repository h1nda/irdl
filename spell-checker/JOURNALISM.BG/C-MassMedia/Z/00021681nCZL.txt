Македонският кабинет прие нови законопроекти за прането на пари и за прокуратурата
					22/02/2007
					 
						СКОПИЕ, Македония -- Правителството прие серия от законопроекти, единият от които е срещу перачите на пари и лица, финансиращи терористична дейност, а други два са за укрепване на прокуратурата и прокурорския съвет, за да се засили борбата срещу организираната престъпност. В съобщение за пресата от сряда (21 февруари) кабинетът заяви, че законопроектите ще бъдат предложени за публично обсъждане в продължение на няколко дни и след това ще бъдат внесени в парламента.
						Други новини -- Първото полицейско управление в населената предимно с роми община Шуто Оризари бе открито в сряда в рамките на проект, подкрепен от Мисията на ОССЕ и британското посолство в Скопие. Управлението, чийто полицейски екип включва представители на различни етнически групи, е част от инициатива на международната общност за насърчаване на интеграцията на роми и синти. (Вечер - 22/02/07; Макфакс, Уеб сайт на ОССЕ - 21/02/07)
