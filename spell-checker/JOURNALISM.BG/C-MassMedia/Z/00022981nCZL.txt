Хърватската опозиция внесе искане за вот на недоверие на кабинета
					21/06/2007
					 
						ЗАГРЕБ, Хърватия -- Опозиционната Хърватска народна партия (ХНП) заяви в сряда (20 юни), че е поискала вот на недоверие на ръководеното от Хърватския демократичен съюз (ХДС) правителство във връзка с неотдавнашния корупционен скандал в Хърватския приватизационен фонд (ХПФ). Председателят на парламента Владимир Шекс каза, че дебатите по предложението на ХНП по всяка вероятност ще се проведат идната седмица. 
						Междувременно Националният съвет за сигурност проведе в сряда свое заседание във връзка със скандала в ХПФ. На свиканото от президента Стипе Месич заседание присъстваха министър-председателят Иво Санадер, висши парламентаристи, магистрати и служители по сигурността. Санадер отбеляза, че има планове за ликвидиране на ХПФ и замяната му с нова структура. (ХРТ, Index.com - 20/06/07)
