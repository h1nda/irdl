Гърция не позволи на македонски журналисти да влязат на нейна територия
					20/07/2008
					 
						AТИНА, Гърция -- Гръцките гранични власти отказаха да разрешат на група македонски журналисти да влязат в страната в събота (19 юли), съобщиха македонските медии. Телевизионни репортери и журналисти от други медии са искали да заснемат срещата на бежанци след Втората световна война от Егейска Македония в селата в северната част на страната Флорина и Мелити. Пограничните служители са казали на журналистите, че нямат подходящата акредитация, за да влязат в Гърция. По-рано в събота на гръцки телевизионни екипи, които са искали да заснемат празненството на бежанците от Егейска Македония в Скопие, им е било отказано разрешение да влязат в Македония. 
						Премиерът Костас Караманлис категорично е отказал за обсъжда въпроса за съществуването на македонско малцинство в Гърция. "Няма и никога не е имало македонско малцинство в Гърция", е заявил той. Изявлението му е било направено в отговор на писмо от македонския премиер Никола Груевски, който призовава Атина да признае македонското малцинство в страната.
						Други новини - Двама американски сенатори бавят назначаването на Филип Рийкър за посланик в Македония поради продължаващия спор за името между Макеедония и Гърция. Според източници това са републиканката Олимпия Сноу и демократът Робърт Менендес. АП цитира писмо, изпратено от офиса на Сноу до държавния секретар Кондолиза Райс, в което се критикува администрацията на Буш, че е признала Македония като "Република Македония" през 2004 г. (Maкфакс, A1, Дневник, Мина, Катимерини, AНА-МПА, Филефтерос - 19/07/08, AП, A1, Ю Ес Ей Тудей, In.news, Филефтерос - 19/07/08)
