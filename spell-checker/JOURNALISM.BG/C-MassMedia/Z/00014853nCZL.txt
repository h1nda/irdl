Буш дава висока оценка на Турция като демократичен съюзник
					09/06/2005
					 
						ВАШИНГТОН, Съединени щати -- Президентът Джордж У. Буш даде висока оценка на Турция като демократичен съюзник и страна, която работи за мир в Близкия Изток. На съвместна пресконференция с турския премиер Реджеп Тайип Ердоган в сряда (8 юни) Буш подчерта значението на стратегическото партньорство между двете страни. От своя страна Ердоган заяви, че солидарността между Турция и Съединените щати ще продължи. Според говорителя на Белия дом Скот Маклелън Вашингтон е обещал съдействие във връзка със загрижеността на Турция от действията на бойците от Кюрдската работническа партия, за които се смята, че имат бази в Северен Ирак. (Уошингтън поуст, Интърнешънъл хералд трибюн, НТВ, Ю Ес Ей тудей - 09/06/05; AФП, TurkishPress.com - 08/06/05)
