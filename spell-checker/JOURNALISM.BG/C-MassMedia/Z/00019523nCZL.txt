Косовската полиция съобщи, че е идентифицирала нападател с нож
					08/08/2006
					 
						МИТРОВИЦА, Косово, Сърбия -- Районната полиция в Митровица съобщи в понеделник (7 август), че е идентифицирала един от нападателите, намушкали с нож 18-годишния сърбин Любиша Янакович, който е бил нападнат в село Прилуже миналата седмица. Името на заподозрения не бе разкрито, но бе посочено, че той има криминално досие и е наркоман. Белград настоява пред международната общност да действа по-решително за спиране на етнически мотивираните нападения срещу сърби в Косово. 
						Други новини -- Руският министър на извънредните ситуации Сергей Шойгу изрази подкрепа за позицията на Сърбия по въпроса за статута на Косово по време на посещение в Белград в понеделник. Шойгу заяви, че Москва е съгласна, че автономията в границите на сръбската държава би било най-доброто решение за провинцията. Той е на посещение в Подгорица във вторник. (Данас, Победа - 08/08/06; Танюг, РТС - 07/08/06)
