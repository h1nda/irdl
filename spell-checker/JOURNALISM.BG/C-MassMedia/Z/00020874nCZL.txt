Председателят на ЕП каза, че 2009 г. трябва да е годината на приемането на Хърватия в ЕС
					06/12/2006
					 
						БРЮКСЕЛ, Белгия -- Председателят на Европейския парламент (ЕП) Жозеп Борел се срещна с хърватския президент Стипе Месич във вторник (5 декември) и след срещата каза, че 2009 г. трябва да се смята за възможната година за приемане на Хърватия в ЕС. Борел подчерта, че ЕС няма да е завършен без Западните Балкани. Той призова също за изпълнение на свързаните с ЕС реформи както в Хърватия, така и в съседните страни.
						По-късно във вторник Месич и други лидери от региона участваха в конференция в Брюксел, организирана от Фондацията "Конрад Аденауер". В речта си Месич подчерта, че страните от региона трябва да са партньори, а не опоненти в процеса на интеграция в ЕС. (Пословни Дневник, Вечерни Лист, Весник, Виести - 06/12/06; ХИНА, ПБС БиХ - 05/12/06)
