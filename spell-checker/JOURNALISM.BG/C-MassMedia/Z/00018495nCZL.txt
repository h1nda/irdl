Специалният пратеник на ЕС за черногорския референдум ще посети Сърбия и Черна гора
					08/05/2006
					 
						ПОДГОРИЦА, Сърбия и Черна гора -- Специалният пратеник на ЕС за черногорския референдум за независимост Мирослав Лайчак трябваше да пристигне в Белград в понеделник (8 май) -- първата спирка от двудневното му посещение в Сърбия и Черна гора. Очаква се той да пристигне в Подгорица във вторник. Лайчак възнамерява да се срещне в двете столици с политически лидери и межуднародни представители, за да обсъди процеса на референдума на 21 май и връзките между Сърбия и Черна гора след гласуването. По-късно той ще се завърне в Брюксел, за да информира в сряда представителите на ЕС. (Танюг, РТС - 07/05/06)
