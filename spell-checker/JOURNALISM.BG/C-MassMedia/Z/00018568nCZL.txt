Румъния съобщи за нови случаи на птичи грип
					14/05/2006
					 
						БУКУРЕЩ, Румъния -- Румънските власти потвърдиха в събота (13 май) съобщенията за нови случаи на птичи грип в село Хурезу в централната част на страната, където проби от 50 мъртви птици дадоха положителен резултат за наличието на вируса Н5 предишния ден. Допълнителни изследвания трябва да докажат дали това е смъртоносният щам на вируса H5N1. Според министъра на земеделието Георге Флутур, селото е поставено под карантина и в събота е започнало унищожаване на птиците. В края на април, румънското правителство обяви, че смята проблема с птичия грип за решен. Около 53 области в страната бяха засегнати от болестта между октомври 2005 и април 2006 г. (Фокус - 14/05/06; AФП, Синхуа - 13/05/06)
