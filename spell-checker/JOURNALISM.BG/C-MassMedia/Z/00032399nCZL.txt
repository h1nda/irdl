Работниците от румънското метро стачкуват
					17/11/2009
					 
						БУКУРЕЩ, Румъния -- Профсъюзите от фирмата "Метрорекс", която е оператор на букурещкото метро, започнаха деветчасова стачка във вторник (17 ноември), след като транспортното министерство отхвърли тяхното искане за увеличение на заплатите с 26 %. Представителите на профсъюзите искат преговори за нов колективен договор, тъй като предишният изтече в началото на този месец. Министърът на транспорта Раду Берчану заяви, че може да даде работещите в "Метрорекс" под съд. Подобна стачка беше обявена за незаконна през 2005 г., когато протест в метрото спря движението в най-натоварените часове. (АП, Евениментул Зилеи, Зиуа, Адевърул - 17/11/09)
