Албания получава заем от Германия за модернизация на електропреносната мрежа
					21/11/2004
					 
						ТИРАНА, Албания -- Албания си осигури заем от 44 млн. евро от Германия, за да свърже електропреносната си мрежа с тази на Черна гора и останалата част от Европа. Средствата, отпуснати от германската правителствена банка KfW Bank, ще бъдат използвани за изграждане на 128-километрова връзка с границата с Черна гора. Проектът е част от плана за свързване на електропреносните мрежи на всички страни от региона до 2005 г. с оглед дерегулация на пазара.
						Също в петък правителството одобри Национална стратегия за миграция. Тя цели подобряване на икономическото, социалното и политическото положение на албанските емигранти чрез разширено сътрудничество със съответните страни. 
						В други новини от петък, албанският външен министър Кастриот Ислами каза, че правителството се надява да подпише споразумението за стабилизация и асоцииране с ЕС следващата година. Той отбеляза обаче, че тази задача не се основава на обещание на ЕС и нейното постигане ще зависи в голяма степен от това как ще бъдат проведени общите избори през 2005 г. (Албейниън Дейли Нюз, ATA - 20/11/04; ATA - 19/11/04)
