Официален представител на Чешката република предупреди, че за Македония няма да има присъединителни преговори, без да бъде решен спора с името
					24/12/2008
					 
						ПРАГА, Чешка република -- Македония няма да може да започне присъединителни преговори с ЕС, докато не реши спора с името с Гърция, предупреди във вторник (23 декември) вицепремиерът на Чешката република Александър Вондра. "Шансовете за напредък без решаване на спора с името са много малки. Чешката република променя името си три пъти за четири години в началото на 1990-те години, но това не се отрази на нашата идентичност, нито на положението ни в международен план", заяви Вондра, чиято страна поема ротационното председателство на ЕС на 1 януари. Това бе в отговор на изявлението в понеделник на македонския външен министър Антонио Милошоски, че Скопие може да очаква дата за начало на присъединителнит преговори, веднага щом изпълни критериите. (Вечер - 24/12/08; Maкфакс, A1 - 23/12/08)
