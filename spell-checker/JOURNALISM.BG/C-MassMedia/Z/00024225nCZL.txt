Стачката на българските учители навлезе в четвъртата си седмица
					15/10/2007
					 
						СОФИЯ, България -- В понеделник (15 октомври) стачката на българските учители навлезе в своята четвърта седмица, след като преговорите с правителството в неделя се провалиха въпреки компромисите, направени и от двете страни. Кабинетът подслади своето предложение, като предложи увеличение на заплатите с най-малко 33,1 % до края на 2008 г., включващо 10 % увеличение през тази година и две други през 2008 г. В допълнение учителите, които отговарят на определени изисквания за качество на работата, ще получат до 45,5 % увеличение на заплатите през следващата година. Профсъюзите намалиха своите искания за 95 % увеличение на заплатите, искайки сега 72,8 % в три последователни увеличения. Това ще наложи далеч по-големи разходи за образование в бюджета - друго искане на профсъюзите. (Сега, 24 часа, Труд, Дневник - 15/10/07; БГНЕС, БТА, Дарик - 14/10/07)
