Швеция заяви, че присъединяването на Хърватия и Сърбия към ЕС ще засили стабилността в БиХ
					03/11/2008
					 
						БРЮКСЕЛ, Белгия -- Присъединяването на Хърватия и Сърбия към ЕС е особено важно за стабилността в Босна и Херцеговина (БиХ), заяви в писмо до своите европейски колеги в неделя (2 ноември) шведският външен министър Карл Билд. Той изрази загриженост във връзка със сегашното напрежение и призова за повече внимание към БиХ и по-голяма подкрепа за работата на върховния представител Мирослав Лайчак. Той подкрепи оценката на Лайчак, че "приоритет в този момент трябва да е преминаването към силно и дългосрочно присъствие на ЕС в страната". 
						По-нататък Билд добавя, че въпреки неотдавнашното напрежение процесът на стабилизация в БиХ не трябва да се пренебрегва. (Дневник, Танюг, Дневни Аваз, Б92, Макфакс - 02/11/08)
