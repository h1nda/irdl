Мойсиу хвали сътрудничеството между Албания и Черна гора
					13/03/2005
					 
						ПОДГОРИЦА, Сърбия-Черна гора -- По време на разговори с политическото ръководство на Черна гора в петък (11 март) албанският президент Алфред Мойсиу даде висока оценка на нивото на двустранното сътрудничество и изрази надежда за разширяване на връзките. На среща с черногорския си колега Филип Вуянович Мойсиу каза, че Тирана желае да засили сътрудничеството в областта на транспорта и комуниациите, екологията, търговията и туризма. Мойсиу се срещна също и с премиера на Черна гора Мило Джуканович. Те обсъдиха въпроси, свързани с федералния съюз Сърбия-Черна гора и статута на Косово. (Уебсайт на албанското правителство - 11/03/05)
