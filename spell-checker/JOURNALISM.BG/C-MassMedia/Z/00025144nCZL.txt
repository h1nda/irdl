Четирима косовски държавни служители бяха ранени при взрив на лека кола
					15/01/2008
					 
						ПРИЩИНА, Косово, Сърбия -- Четирима съветници от министерството на труда и социалните грижи бяха сериозно ранени по време на взрив на лека кола в понеделник (14 януари) в град Сува Река, на около 60 километра южно от Прищина. Според полицията ръчна граната, която е била скрита в колата, е експлодирала, като е ранила тежко шофьора на колата. "Все още не знаем нито мотива, нито кой е бил целта на този атентат. Всички в колата са били косовски албанци", добави говорителят на полицията Ветон Елшани. Никой не е поел отговорност за атентата. (Телеграфи, Танюг, Кохавижън, АФП, Б92 - 14/01/08)
