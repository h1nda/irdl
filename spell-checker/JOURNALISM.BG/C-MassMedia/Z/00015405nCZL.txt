След атентатите в Лондон и Египет гръцкото правителство поиска отново да бъдат включени камерите за обезпечаване на сигурността по време на Олимпийските игри 
					27/07/2005
					 
						АТИНА, Гърция -- Според съобщения правителството иска отново да бъде инсталирана системата за сигурност, използвана по време на Олимпийските игри в Атина през 2004 г., и е поискало от националната служба за защита на данните да разреши наново да се открие центърът по безопасност и да бъдат включени близо 1000-та телевизионни камери, използвани по време на игрите. Според източници от кабинета, цитирани в сряда (27 юли) в "Катимерини", решението е взето след последните терористични атентати в Лондон и Египет. Очаква се агенцията за защита на личните данни да вземе решение по искането следващата седмица. (Катимерини - 27/07/05)
