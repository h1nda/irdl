Македонските профсъюзи проведоха протести по случай 1 май
02/05/2003
 
СКОПИЕ, Македония -- Федерацията на профсъюзите на Македония организира масови протести в Скопие в четвъртък (1 май), отбелязвайки международния ден на труда. Стотици работници участваха в демонстрацията пред сградите на правителството и парламента. Профсъюзите обясниха, че са искали да дадат сигнал на властите и работодателите, че трудовите условия трябва да се подобрят. Признавайки, че страната се намира в сложна икономическа и политическа ситуация, профсъюзите настояха, че опазването на здравето и безопасността на работниците, както и намаляването на бедността, трябва да бъдат приоритети в политиката на правителството. (МИА, Макфакс, А1 ТВ - 01/05/03)
