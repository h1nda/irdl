Ахмети заяви, че ДСИ отказва да приеме ролята на опозиция в Македония
					11/08/2006
					 
						МАЛА РЕЧИЦА, Македония -- Али Ахмети, лидер на етническия албански Демократичен съюз за интеграция (ДСИ), заяви в четвъртък (10 август), че партията му няма да приеме ролята на опозиция. В извление за пресата Ахмети призова лидера на ВМРО-ДПМНЕ и номиниран за министър-председател Никола Груевски да преосмисли решението за изключване на ДСИ от новия кабинет, ако Груевски иска да бъде "премиер на всички граждани на Македония". Ахмети настоява, че решението на Груевски е нарушение на Охридското мирно споразумение, тъй като ДСИ е спечелила мнозинството от етническите албански гласове в парламентарните избори на 5 юли. ВМРО-ДПМНЕ отрича да е нарушила Охридското споразумение, тъй като Демократичната партия на албанците е част от новото коалиционно правителство. (Дневник, Вечер - 11/08/06; A1 TВ, Телма ТВ, Макфакс - 10/08/06)
