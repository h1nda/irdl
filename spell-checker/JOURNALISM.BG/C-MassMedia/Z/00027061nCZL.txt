СПС напусна коалицията със СРП и ДПС в Белградския градски съвет 
					14/07/2008
					 
						БЕЛГРАД, Сърбия -- Лидерите на Сръбската социалистическа партия (СПС) официално прекратиха в неделя (13 юни) коалиционното си споразумение със Сръбската радикална партия (СРП) и популистката Демократическа партия на Сърбия (ДПС) за белградския общински съвет. Преговарящите от трите партии подписаха споразумението веднага след общите избори на 11 май, което доведе до напрежение в преговорите с Демократическата партия (ДП) и нейните съюзници. По това време „Г17 Плюс”, близък съюзник на ДП и член на управляващата коалиция и кабинета, настояваше СПС да скъса връзките си със СРП и ДПС, ако смята да се присъедини към управляващата коалиция. След заседание в неделя в Белград СПС обяви решението си да се оттегли от белградската коалиция, за да „не излага на риск правителството на страната”. Лидерът на СПС Ивица Дачич каза пред журналисти, че следващите няколко дни ще определят дали все още е възможно да се сформира общинско управление. Ако не, възможно е да се наложи провеждането на нови местни избори. (Данас - 14/07/08; Бета, Б92, Танюг - 13/07/08)
