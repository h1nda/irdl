Министърът по сигурността на БиХ: няма причини за безпокойство заради убийството на Джинджич
18/03/2003
 
САРАЕВО, Босна и Херцеговна (БиХ) -- Министърът на сигурността Бариша Чолак заяви, че няма причина за безпокойство по отношение на сигурността в страната след убийството на сръбския премиер Зоран Джинджич. В понеделник (17 март) Чолак обясни, че поддържа непрекъснати контакти с представителите на Държавната гранична служба (ДГС) на БиХ, службата на Интерпол в БиХ и полициите в двете административни единици. ДГС на БиХ е съобщила, че контролът на гранично-пропусквателните пунктове със Сърбия-Черна гора е засилен.
Според други новини, специалният координатор на Пакта за стабилност за Югоизточна Европа Ерхард Бусек се срещна в понеделник в Сараево с върховния представител Пади Ашдаун. Те обсъдиха необходимостта от ускоряване на реформите, както и други въпроси. По-късно Бусек се срещна с председателя на президенството на БиХ Мирко Шарович и с външния министър Младен Иванич. (Източници на СВП - 18/03/03; ПБС БиХ, БХ Радио 1, Онаса, СРНА, БиБиСи - 17/03/03)
