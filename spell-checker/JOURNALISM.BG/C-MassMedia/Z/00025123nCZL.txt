Рюкер каза, че косовските институции са достатъчно развити, за да се справят с предизвикателствата на новия статут
					14/01/2008
					 
						ПРИЩИНА, Косово, Сърбия -- Ръководителят на ЮНМИК Йоахим Рюкер заяви, че косовските институции са "достатъчно развити за уреждане на статута на Косово". На пресконференция в неделя (13 януари) Рюкер отказа да бъде по-конкретен относно това какво ще се случи с Косово, но изрази надежда, че скоро ще бъде намерено решение. Той добави още, че в речта си в сряда пред Съвета за сигурност на ООН в Ню Йорк ще признае постиженията на Косово в изпълнението на международните стандарти, но ще подчертае, че бъдещият напредък ще зависи от въпроса за статута. 
						Междувременно в интервю в събота за люблянския всекидневник "Дневник" американският помощник дъжравен секретар Даниел Фрийд каза, че Сърбия е загубила Косово много отдавна. Той посочи, че корените на проблема са в отнемането на автономията на Косово и налагането на деспотизма на Милошевич на косовските албанци. (Блиц - 14/01/08; Бета, Танюг, Б92 - 13/01/08; РТК, Телеграфи, Танюг, Balkanweb - 12/01/08)
