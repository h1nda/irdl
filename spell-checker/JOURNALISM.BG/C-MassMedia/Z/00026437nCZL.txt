Хагският трибунал временно освободи Харачия и Морина
					14/05/2008
					 
						ХАГА, Холандия -- Трибуналът за военни престъпления в Хага реши да освободи бившия министър на културата на Косово Астрит Харачия и неговия сътрудник Байруш Морина до гледането на тяхното дело. Те са обвинени в опит за сплашване на свидетели, които е трябвало да дадат показания в неотдавнашния процес срещу бившия министър-председател Рамуш Харадинай. ЮНМИК гарантира, че двамата ще бъдат върнати в ареста, когато започне техният процес. В края на април и двамата обвиняеми заявиха, че са невинни по обвиненията в обида на съда. Ако бъдат осъдени, те са заплашени от максимум седем години затвор, глоба от 100 000 евро или и двете.
						Други новини от вторник (13 май) -- Властите откриха трупа на 40-годишна служителка на Косовската полицейска служба в мотел в Призрен. Някой я е застрелял с четири изстрела в главата, според съобщенията - с нейното собствено оръжие. Полицията е арестувала един заподозрян. (Коха Диторе, Зери - 14/05/08; РТК, Телеграфи - 13/05/08)
