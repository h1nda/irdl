Албания и Румъния подкрепят позицията на САЩ по иракската криза
19/03/2003
 
ТИРАНА, Албания -- Във вторник (18 март) външният министър Илир Мета изрази подкрепата си за военна интервенция в Ирак. Той заяви, че режимът на Саддам Хюсеин е виновен за създалата се ситуация, тъй като резолюция 1441 на Съвета за сигурност му е предоставила последен шанс за мирно разрешаване на кризата. Мета припомни, че макар военните действия да не са най-доброто решение, последствията биха били дори по-лоши.
В Букурещ, Върховният съвет по отбраната обяви във вторник подкрепата си за ултиматума на САЩ срещу Ирак. Румъния предложи да изпрати военни части, специализирани в химическа и биологична защита, техническа и медицинска помощ и военна полиция в съседна на Ирак страна. (Албанско радио, АТА, Ромпрес, Девет часа - 18/03/03)
