Хърватският външен министър е на посещение в САЩ
					29/07/2005
					 
						ЗАГРЕБ, Хърватия -- В четвъртък (28 юли) министърът на външните работи и евроинтеграцията Колинда Грабар-Китарович замина на тридневно посещение в Съединените щати, което ще започне с разговори във Вашингтон с представители на Държавния департамент. Тя подчерта, че отношенията остават добри и двете страни са решени да ги укрепват, като посочи съвместните усилия срещу тероризма като една от областите, в които сътрудничеството може да се разширява. Вашингтон смята Хърватия за лидер в региона и разчита на нея да поддържа стабилността и сигурността в Югоизточна Европа, каза Грабар-Китарович. (Весник - 29/07/05; ХИНА - 28/07/05)
