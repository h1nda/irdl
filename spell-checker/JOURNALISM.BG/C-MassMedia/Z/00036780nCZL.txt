Хърватската полиция арестува четирима служители на ХМ 
					18/11/2010
					 
						ЗАГРЕБ, Хърватия -- В сряда (17 ноември) полицията е задържала един от директорите и трима бивши служители на националната компания „Хърватски магистрали” (ХМ) по подозрения в злоупотреба с власт и присвояване на 26 милиона куни (3,5 милиона евро). Директорът на полицията Оливер Гърбич потвърди, че четиримата са били задържани в хода на разследване, провеждано от службата за борба с корупцията, УСКОК, във връзка със скандал, в който е замесена частната компания „Фими Медия”. Смята се, че консултантската агенция, която се занимаваше с пиара на правителството, е помогнала за източването на милиони от държавни компании и министерства. (ХИНА, Пословни Дневник, Ютарни Лист - 17/11/10)
