Франция ще помогне на България и Румъния за присъединяването към Шенген 
					19/04/2011
					
						СОФИЯ, България -- Френският външен министър Клод Геан каза в понеделник (18 април), че неговата страна смята, че България има „призвание да се присъедини към шенгенската зона” и трябва да го направи. Той беше в София за срещи с министър-председателя Бойко Борисов и вътрешния министър Цветан Цветанов. Борисов отново подчерта решимостта на България да се присъедини към зоната без вътрешни граници. Цветанов каза, че страната е изпълнила всички технически критерии. 
						Геан посети и Букурещ, където увери своя колега Траян Игаш и други румънски представители, че Франция ще помогне на Румъния да изпълни критериите за влизане в Шенген. „Ние знаем, че властите са положили значителни усилия”, каза той. Игаш заяви, че Румъния е готова да осигури външните граници на Шенген. (Медиафакс, Hotnews.ro, Фокус - 18/04/11)
