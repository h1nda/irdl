Хърватският премиер участва в среща на ЕНП
26/03/2004
 
МЕЗ, Белгия -- Хърватският премиер Иво Санадер присъства на заседание на Европейската народна партия (ЕНП) в четвъртък (25 март) в Мез, Белгия и получи уверения относно перспективите на Хърватия за членство в ЕС от няколко свои европейски колеги и членове на Европейската комисия. Санадер проведе двустранни срещи с колегите си от Австрия, Италия, Естония и Словакия, както и със заместник-председателя на Европейската комисия Лойола де Паласио и с европейския комисар по въпросите на регионалната политика Мишел Барние. Централно внимание по време на срещата на ЕНП в Мез бе обърнато на глобалната борба с тероризма.
Други новини: Министрите на отбраната на Хърватия и Унгария се срещнаха в четвъртък съгласно двустранния план за военно сътрудничество между страните. Унгарският министър Ференц Юхас изказа пълната подкрепа на страната си за кандидатурата на Хърватия за членство в НАТО. (ХИНА - 25/03/04)
