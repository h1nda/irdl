Македонското министерство на правосъдието започва проверка на подписите за референдума
					
				
					24/08/2004
				
				 
					
							СКОПИЕ, Македония – Министерството на правосъдието е започнало проверката на 185 000 подписа, събрани в полза на референдум, които бяха внесени от националистическия Световен македонски конгрес в понеделник (23 август). Групата иска гласоподавателите да имат решаваща дума по неотдавна приетите в страната закони за децентрализация, с които се преначертават общинските граници и се дава по-голяма власт на етническите албанци в някои райони. 
						
					
							Също в понеделник правителството заяви, че е одобрило проект на стойност 36 млн. евро за модернизация на пътищата в страната. Проектът се финансира от НАТО. (Дневник, Утрински весник - 24/08/04; A1 TВ, Макфакс - 23/08/04)
