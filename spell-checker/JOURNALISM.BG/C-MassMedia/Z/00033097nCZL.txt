Грегорян каза, че Младич се укрива в Сърбия 
					19/01/2010
					 
						САРАЕВО, Босна и Херцеговина (БиХ) -- Заместник върховният представител Рафи Грегорян каза в понеделник (18 януари), че според него беглецът от правосъдието, военнопрестъпникът Ратко Младич, се укрива в Сърбия. Грегорян е казал за излъчващата от Баня Лука АТВ, че Младич има мрежа от поддръжници и в БиХ. Грегорян заяви, че само след като Младич бъде заловен, за Службата на върховния представител ще бъде възможно да преразгледа по-раншни свои решения за забрана на политическа дейност за някои представители на Република Сръбска, които са помагали на Младич. (Бета, РТС, БХРТ - 18/01/10)
