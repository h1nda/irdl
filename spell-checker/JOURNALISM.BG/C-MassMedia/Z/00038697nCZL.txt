Върховният представител на ЕС Аштън посети Косово
					29/05/2011
					
						ПРИЩИНА, Koсово - Върховният представител на ЕС за външната политика Катрин Аштън, която е на посещение в Косово, каза пред официални представители там в петък (27 май), че върховенството на закона е от решаващо значение за бъдещето на страната. След разговори с премиера Хашим Тачи в Призрен тя каза, че са обсъдили кандидатурата на Косово за членство в ЕС и въпроси, свързани с либерализирането на визовия режим. Аштън изрази подкрепа за работата на мисията на ЕС в областта на върховенството на закона в Косово и покани Тачи да посети Брюксел. Той потвърди, че косовските институции правят всичко възможно, за да изпълнят всички демократични критерии в политиката, законодателството и икономиката, за да ускорят евентуална европейска интеграция. (Радио "Свободна Европа", Гласът на Америка - 27/05/11)
