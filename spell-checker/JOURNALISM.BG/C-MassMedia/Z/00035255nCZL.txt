Сърбия обвини съпругата на Младич за незаконно притежание на оръжие
					11/07/2010
					 
						БЕЛГРАД, Сърбия -- Прокурори са обвинили съпругата на укриващия се от правосъдието босненски сръбски командир Ратко Младич за незаконно притежание на оръжие, съобщи в събота (10 юли) белградският всекидневник "Вечерне Новости". Оръжията - автоматична пушка, ловна пушка и още няколко пистолета - са били конфискувани по време на обиск в семейното жилище през декември 2008 г. в Белград. Босилка Младич е била задържана миналия месец за разпит за оръжията. (Вечерне новости, Б92, Бета - 10/07/10)
