Турция иска от Ирак екстрадирането на двама заподозрени за бомбени нападения 
					14/07/2005
					 
						АНКАРА, Турция -- Външното министерство заяви в сряда (13 юли), че е отправило искане до иракското правителство за екстрадирането на двама мъже, заподозрени в подготовката на бомбените атентати, които разтърсиха Истанбул през 2003 г. Бурхан Куш и Садетин Акдаш са турски граждани, които според съобщенията са задържани в иракски затвор. Счита се, че и двамата са играли водеща роля в основаването на клетката на "Ал Кайда" в Турция. (НТВ, Ройтерс, Гардиън - 13/07/05)
