Международната управляваща група ще направи догодина преглед на прилагането на плана на Ахтисаари
					16/03/2009
					 
						ПРИЩИНА, Косово -- Прилагането на плана на бившия посредник на ООН за Косово Марти Ахтисаари, познат още като Цялостно предложение за статута за Косово, ще завърши през февруари догодина, предадоха в понеделник (16 март) местните медии. Международната управляваща група – основана преди година от 15 страни, признали независимостта на Косово, за да контролират спазването на плана на Ахтисаари – ще прегледа документа две години след приемането му. Прилагането на плана започна, когато международният граждански представител Питер Фейт получи назначението си да служи в Косово. Той твърди, че най-голямото предизвикателство ще дойде тази година с прилагането на новите закони.
						Други новини -- Прищина подготвя документите за съдебното дело, заведено от Сърбия в Международния съд, за определяне на законността на независимостта на Косово. Заместник-министърът на външните работи Влора Читаку каза в неделя, че Прищина е предприела всички необходими стъпки да представи Косово в най-добрата възможна светлина с помощта на международните си партньори. „Косово разполага с мозайка от необходимите аргументи за защита на своята декларация за независимост,” каза Читаку. (Коха Диторе, Косова Сот, Зери, Кохавижън - 16/03/09)
