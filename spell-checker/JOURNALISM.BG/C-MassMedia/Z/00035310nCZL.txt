Сърбия и Хърватия публикуваха списъци на заподозрените военнопрестъпници 
					15/07/2010
					 
						БЕЛГРАД, Сърбия -- Списъци на лицата, осъдени, обвинени или разследвани в Сърбия и Хърватия за военни престъпления, ще бъдат изложени в министерствата на правосъдието на двете страни, считано от четвъртък (15 юли), съобщи министърът на правосъдието Снежана Малович. Досега делата бяха достъпни само в консулските и дипломатическите мисии. Бившите бойци не желаеха да проверяват там своя статут, тъй като се страхуваха от арест. Малович каза, че Белград и Загреб са създали съвместна комисия, която да се заеме с проблема, след подписването на споразумение между двете министерства на правосъдието за засилване на сътрудничеството. (Танюг, РТС, АП, АФП - 14/07/10)
