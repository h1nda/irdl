ЮНМИК твърди, че няма никакви инструкции за прехвърляне на правомощията на ЮЛЕКС
					18/05/2008
					 
						ПРИЩИНА, Косово -- ЮНМИК все още не е получила никакви инструкции от ООН за прехвърляне на правомощията на ЮЛЕКС, новата полицейска и съдебна мисия в Косово. Говорителят на ЮНМИК Александър Иванко заяви за сръбската осведомителна агенция "Танюг" в събота (17 май), че ЮНМИК и ЮЛЕКС представляват две отделни мисии в Косово и че се водят разговори между ООН и ЕС за бъдещата роля на техните мисии. От своя страна ръководителят на ЮЛЕКС Ив дьо Кермабон заяви за АФП, че мисията се бави заради липсата на ясна политическа рамка. (Б92, Taнюг - 17/05/08; Б92, Болкън Инсайт, AФП - 16/05/08)
