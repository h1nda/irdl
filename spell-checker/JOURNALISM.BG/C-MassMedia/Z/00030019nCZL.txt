МС: "35 страни са представили мнения относно законността на независимостта на Косово"
					22/04/2009
					 
						ПРИЩИНА, Косово -- Във вторник (21 април) Международният съд (МС) публикува списък на 34 държави, които са представили аргументи във връзка със законността на едностранната декларация за независимост на Косово по делото, заведено от Сърбия. Според МС документи са внесли Чехия, Франция, Кипър, Китай, Швейцария, Румъния, Албания, Австрия, Египет, Германия, Словакия, Русия, Финландия, Полша, Люксембург, Либия, Обединеното кралство, САЩ, Испания, Иран, Естония, Норвегия, Холандия, Словения, Латвия, Япония, Бразилия, Ирландия, Дания, Аржентина, Азербайджан, Малдивите, Сиера Леоне и Боливия. Съдът на ООН посочи, че засега тези документи ще останат поверителни.
						Други новини от вторник -- Международната гражданска служба откри свой регионален офис в Гниляне, на около 50 км югоизточно от Прищина, който ще се занимава с правата на общностите, популяризирането на културното наследство, децентрализацията, образованието, връщането на бежанците и реинтеграцията. Службата ще покрива седем общини в Гниляне. (Коха Диторе, Зери, Експрес, Косова Сот, Епока е Ре, Лайм, Бота Сот - 22/04/09)
