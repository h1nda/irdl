Живкович: Няма да има размествания в сръбското правителство
29/08/2003
 
БЕЛГРАД, Сърбия-Черна Гора -- Сръбският премиер Зоран Живкович заяви в четвъртък (28 август), че няма да има размествания в правителството, макар че не изключи възможността от някои промени. Коментирайки правителствената програма, той отбеляза, че кабинетът има още една година до края на мандата си и заяви, че приоритети му са определени. Според него има политически смисъл партиите от управляващата коалиция, Демократическата опозиция на Сърбия, да подкрепят решенията на кабинета. Това изявление бе в отговор на съобщения, че Демократическата партия на Сърбия на правосъдния министър Владан Батич може да не подкрепи плана за действие за икономическа хармонизация между Сърбия и Черна Гора, който се очаква да бъде подложен на гласуване във федералния парламент в петък. (Би Би Cи, Taнюг, Б92 - 28/08/03)
