Посланици на САС призоваха Македония да запази темпото на реформи
					10/05/2007
					 
						БРЮКСЕЛ, Белгия -- По време на среща с високопоставени представители на правителството в сряда (9 май) в Брюксел посланиците на Северноатлантическия съвет (САС) привестваха напредъка на Македония в прилагането на свързаните с интеграцията в НАТО реформи и призоваха страната да запази темпото. Министрите на външните работи и на отбраната, Антонио Милошоски и Лазар Еленовски, посетиха главната квартира на Пакта и проведоха разговори с генералния секретар на НАТО Яп де Хоп Схефер и с посланиците на САС. Македонските представители обаче предупредиха, че положителната оценка не гарантира покана за присъединяване към НАТО на срещата на върха следващата година. (Вечер, МРТ - 10/05/07; MИA - 09/05/07)
