Качин заяви, че Сърбия може да се превърне в двигател към интеграция в ЕС на Балканите
					28/10/2007
					 
						БЕЛГРАД, Сърбия -- Европейският парламент (ЕП) смята, че Сърбия може да бъде двигател към европейска интеграция за целия регион, ако разкрие пълния си потенциал, заяви за всекидневника "Новости" в събота (27 октомври) докладчикът на ЕП за Сърбия Желко Качин. Запитан дали ЕП може да прояви по-голям прагматизъм и отстъпчивост по отношение на сътрудничеството с Хагския трибунал, Качин подчерта, че Сърбия няма да подпише Споразумението за стабилизация и асоцииране с ЕС, докато Ратко Младич не бъде арестуван и екстрадиран в Хага. 
						Коментирайки критиките, отправени от ЕП по повод неуспеха на Сърбия да се справи с корупцията, Качин заяви, че привеждането на съдебната система към стандартите на ЕС ще отнеме дълго време и че тя се нуждае от "нови хора с европейски опит". (Новости, Танюг, Б92, РТРС, СРНА - 27/10/07)
