Председателят на ПАСЕ призова албанската опозиция да отнесе исканията си до съда
					14/06/2010
					 
						НИКОЗИЯ, Кипър -- Съветът на Европа иска албанската опозиция да отнесе исканията си за прозрачност на изборите до съда, вместо да организира "незрели" бойкоти или гладни стачки, които парализират реформите. Председателят на Парламентарната асамблея на Съвета на Европа (ПАСЕ) Мевлут Чавушоглу напомни в събота (12 юни) на опозиционната Социалистическа партия (СП), че ПАСЕ й е препоръчала да направи това още през февруари. "Помолихме опозицията да се обърне към Конституционния съд и да поиска мнението на Венецианската комисия," каза Чавушолгу, добавяйки, че СП не е направила нито едното, нито другото. Неговите коментари бяха направени след среща с председателя на албанския парламент Йозефина Топали в Кипър. Тя отново повтори позицията на правителството, че оспорваните общи избори, проведени преди близо година, са били одобрени от международните институции като отговарящи на стандартите на ОССЕ. В отговор на изявлението на Чавушоглу депутатът от СП Бесник Барай каза, че опозицията прави "всичко по силите си да намери решение на кризата". (Шкип, Balkan Web, Шекули - 13/06/10)
