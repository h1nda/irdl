Министърът на отбраната на Сърбия и Черна гора каза, че правителството е решено да арестува Младич
					15/11/2005
					 
						БЕЛГРАД, Сърбия и Черна гора -- Властите в Белград са твърдо решени да арестуват босненския сръбски генерал Ратко Младич, каза министърът на отбраната на Сърбия и Черна гора Зоран Станкович в интервю за "Ройтерс", публикувано в понеделник (14 октомври). Той отново отхвърли твърденията, че армията защитава издирвания обвиняем, но призна, че сред военните има "гнили ябълки". Арестуването на Младич до края на годината е от огромно значение за преговорите на Белград по Споразумението за стабилизация и асоцииране с ЕС.
						Също в понеделник говорител на полицията в Република Сръбска отхвърли твърденията в медиите, че са започнали преговори за доброволното предаване на Младич и на другия издирван босненски сърбин Стоян Жуплянин. (Политика, РТС - 15/11/05; Ройтерс, Танюг, ПБС БиХ - 14/11/05)
