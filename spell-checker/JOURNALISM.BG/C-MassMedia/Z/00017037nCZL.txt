Ердоган отхвърли възможността за намаляване на избирателния праг в Турция
					22/12/2005
					 
						АНКАРА, Турция -- В сряда (21 декември) премиерът Реджеп Тайип Ердоган отхвърли възможността за намаляване на сегашния избирателен праг от 10 % в страната. Предложение за сваляне на прага до 7 или 8 % бе обсъдено на среща във вторник между президента Ахмет Неждет Сезер и видни представители на деловите среди. Ердоган, лидер на управляващата Партия на справедливостта и развитието, каза, че статуквото трябва да се запази, за да остане политическата ситуация стабилна по време на преговорите на Турция за членство в ЕС. (НТВ, Ройтерс - 21/12/05)
