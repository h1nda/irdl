Aлбания иска помощ от ЕС за справяне с наводненията
					10/01/2010
					 
						БРЮКСЕЛ, Белгия -- Европейската комисия (ЕК) съобщи в петък (8 януари), че Албания е поискала активиране на европейския механизъм за гражданска защита, за да й помогне да се справи с наводненията, предизвикани от поройните дъждове и топенето на снеговете. Механизмът бе активиран късно в четвъртък, се казва в изявление на ЕК. Албания е поискала лодки и хеликоптери за евакуация на жителите, както и водни помпи, генератори, храна и лекарства. В Северна Албания бе обявено извънредно положение в събота, където 1200 сгради са наводнени и стотици семейства са евакуирани. 
						Съседно Косово и Македония обявиха планове в събота за осигуряване помощ за Албания. Правителството на Македония реши на извънредно заседание да изпрати помпи, гумени лодки и палатки за най-пострадалите райони, докато Косово обеща да дари 200 000 евро на Албания. То също ще изпрати допълнителни представители на косовските сили за сигурност, които пристигнаха в Албания преди няколко дни, за да помогнат на местните власти, както и пожарникари. "Това е само началото на помощта, която ще осигурим", заяви премиерът Хашим Тачи.
						Наводнения има също и в Босна и Херцеговина, където бяха наводнени сгради в области, разположени в ниските части. Местните власти предупредиха за свличания поради поройните дъждове. (Бета, Б92, МИНА - 09/01/10; ЮПИ, МИА - 08/01/10)
