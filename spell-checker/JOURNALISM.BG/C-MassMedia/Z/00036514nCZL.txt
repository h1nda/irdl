Опозиционният АНК ще внесе вот на недоверие срещу правителството на Косово 
					27/10/2010
					 
						ПРИЩИНА, Косово -- В сряда (27 октомври) партията Алианс за ново Косово (АНК) планира да внесе в парламента искане за вот на недоверие срещу правителството в опит да се сложи край на институционалната криза, обхванала страната след оставката на президента Фатмир Сейдиу в края на миналия месец. Заместник-председателят на АНК Ибрахим Маколи потвърди, че към инициативата са се присъединили представители на всички политически партии с изключение на управляващата Демократична партия на Косово (ДПК). Изпълняващият длъжността президент Якуп Красничи, който е и председател на парламента, иска да бъдат проведени предсрочни общи избори на 13 февруари поради факта, че просъществувалата три години правителствената коалиция започва да се разцепва. (Експрес, Косова Сот, Лайм, Коха Диторе - 27/10/10; Клан Косова - 26/10/10)
