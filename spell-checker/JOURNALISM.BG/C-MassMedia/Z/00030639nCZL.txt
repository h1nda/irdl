ЕК и Хърватия се договориха за приватизацията на корабостроителните и кораборемонтните заводи
					18/06/2009
					 
						БРЮКСЕЛ, Белгия -- Хърватските официални представители се договориха окончателно с Европейската комисия (ЕК) за приватизацията на всичките шест корабостроителни и кораборемонтни заводи в страната, каза министърът на икономиката Дамир Поланчец в сряда (17 юни) след среща с еврокомисаря за конкуренцията Нели Крус в Брюксел. Преструктурирането беше основна пречка в преговорите на Хърватия за присъединяване към ЕС. Споразумението дава възможност за отваряне на главата за конкуренцията от общоевропейското законодателство в преговорите. ЕК е поискала преструктурирането да започне, преди да бъде отворена тази глава, тъй като смята, че държавните субсидии нарушават правилата в ЕС. Споразумението също така разчиства пътя за започване на тръжните процедури за шестте компании, което е възможно да стане в началото на следващия месец, каза Поланчец. Планът предвижда отделен приватизационен модел за корабостроителната компания "Уляник", която е единствената печеливша. (Ройтерс, АФП, ХРТ, ХИНА, Пословни Дневник - 17/06/09)
