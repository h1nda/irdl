Предварителният доклад за случая Орао се очаква до месец
05/11/2002
 
БАНЯ ЛУКА , Босна и Херцеговина (БиХ) -- Върховният представител на международната общност в БиХ Пади Ашдаун каза в понеделник (4 ноември), че очаква предварителните резултати от разследването на продажбата на оръжия за Ирак от авиационния завод Орао да бъдат завършени до един месец, заедно с имената и евентуалните наказания.
Междувременно, министър-председателят на Република Сръбска (РС) Младен Иванич каза пред държавното радио на БиХ в понеделник, че в незаконната търговия с Ирак изглежда са замесени много институции на Федерация БиХ (ФБиХ). Той също призна, че неотдавна РС е преговаряла за продажбата на излишък от оръжия за Бирма. След като РС е научила, че Бирма е под ембаргото на ООН, преговорите са били преустановени, каза той. (OHR Sources, Oslobodjenje, Dnevni Avaz, Nezavisne Novine, Dnevni List, Glas Srpski - 05/11/02; BiH Radio 1, Sarajevo - 04/11/02)
