Лидери от ЮИЕ, представители на различни вероизповедания скърбят за кончината на Папата
					04/04/2005
					Лидери от ЮИЕ и обикновени хора от различни вероизповедания се присъединиха към останалата част от човечеството, за да изразят скръбта си по повод кончината на папа Йоан Павел Втори. 
					(Различни източници -- 03/04/05 - 04/04/05)
 
					 
						
Момче запалва свещ в неделя пред катедрала в Загреб за папа Йоан Павел Втори, който почина в събота. Хиляди хървати се събраха, за да отдадат последна почит на папата, посетил Хърватия три пъти. [AФП]
						Православни християни, мюсюлмани, представители на други религии и дори атеисти от ЮИЕ се присъединиха към католиците от региона и останалия свят, за да изразят скръбта си по повод кончината на папа Йоан Павел Втори, който почина в събота (2 април) в своя апартамент във Ватикана. Лидери и политици от ЮИЕ го оцениха като една от най-великите личности на 20-ти в., харизматичен човек с визия, борец за мир и свобода, който има огромен принос за падането на комунизма в Източна Европа и за улесняване на диалога между религиите. 
						"Божи дар в нашето съвремие" бе определението, което даде хърватският премиер Иво Санадер за папата, който посети Хърватия три пъти по време на своята 26-годишна служба. Правителството на тази предимно католическа страна обяви понеделник, вторник и деня на погребението на светия отец за дни на национален траур. 
						Роден в Полша на 18 май 1920г., Карол Йозеф Войтила прие името Йоан Павел Втори на 16 октомври 1978 г., когато стана първият глава на Римо-католическата църква от неиталиански произход за последните 455 години и първият глава на тази цъква от славянски произход. На 58-годишна възраст той освен това се превърна в най-младия кардинал, който е бил избиран за папа през последните 132 години. 
						Той изрече думите "Не се бойте", което бе възприето от тогавашна комунистическа Европа като послание на надежда. 
						"Нямаше да има край на комунизма или този край щеше да настъпи много по-късно и той можеше да бъде кървав," заяви бившият полски президент Лех Валеса, давайки висока оценка за приноса на Йоан Павел Втори за демокрацията. 
						Изразявайки скръбта си по повод кончината на папата, духовният водач на Православната църква патриарх Вартоломей Първи отбеляза усилията му да изглади вековните различия между двете църкви, които са разделиха през 1054 г. 
						"Той бе пионер в много начинания. По тази причина смъртта му е загуба не само за неговата църква, но и за цялото християнство и международната общност като цяло," се казва в изявлението на Вартоломей. 
						Присъединявайки се към скръбта на 50-хилядната католическа общност, българският премиер Симеон Сакскобургтотски определи папата като последователен защитник на бедните и болните и даде висока оценка на решаващата му роля за установяване на демокрация в ЮИЕ и за популяризиране на християнските ценности. 
						В Албания, където 70% от населението са мюсюлмани и едва 10% - католици, вторник бе обявен за ден на национален траур. Президентът Алфред Мойсиу изпрати съболезнователно послание до Ватикана в неделя, давайки висока оценка на Йоан Павел Втори за това, че помогна на албанците "да си възвърнат вярата в Бога и религиозните институции," след десетилетия на комунистически режим. 
						Тялото на Светия отец бе отнесено в катедралата "Свети Петър" в неделя и изложено за поклонение от страна на кардиналите и официалните гости, а след това и на широката общественост, което ще започне в понеделник следобед. 
						Цитайки източници от Ватикана, CNN съобщи в понеделник, че погребението е насрочено за 10 сутринта местно време в петък. Събирайки се във Ватикана за пръв път след кончината на папата, римо-католически кардинали от целия свят решиха освен това, че папата ще бъде погребан в базиликата "Свети Петър". Стотици държавни и правителствени ръководители, както и религиозни водачи се очаква да се съберат на площада "Свети Петър" за погребението. 
						Петанадесет до0 дни след кончината на папата, 117 кардинали от целия свят ще се съберат в Систинската капела, за да изберат наследника чрез вековен ритуал. Всеки ден ще се проведат по четири гласувания - две сутрин и две следообед - докато не бъде избран нов папа. Бюлетините ще се изгарят след всеки втори вот. За оповестяване на резултатите от гласуването ще се използват химикали - черен дим ще означава, че не е взето решение, а бял дим ще възвести, че е бил избран нов папа.
