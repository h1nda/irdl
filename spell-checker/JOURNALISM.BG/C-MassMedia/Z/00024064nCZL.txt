Новото гръцко правителство спечели вот на доверие 
					01/10/2007
					 
						АТИНА, Гърция -- Новото правителство спечели с малка разлика първия си вот на доверие късно в неделя (30 септември). След 12-часови дебати гласуването протече строго съобразно партийната принадлежност, като 152-мата депутати от "Нова демокрация" подкрепиха кабинета. Общо 148 депутати от ПАСОК, Комунистическата партия, Лявата коалиция и крайнодясната партия ЛАОС гласуваха против правителството на Костас Караманлис. В обръщението си към депутатите той обеща реформи и диалог. (Елефтерос Типос, Елефтери Ора, АП, Катимерини, АНА-МПА, РИА Новости, ИТАР-ТАСС, NewsIn - 01/10/07)
