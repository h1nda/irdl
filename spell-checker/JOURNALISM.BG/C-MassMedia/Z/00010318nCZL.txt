Буш приветства България, Румъния и Словения с приемането им в НАТО
30/03/2004
 
Президентът на САЩ Джордж Буш се срещна в понеделник в Белия дом с премиерите на седем държави, които се присъединиха към НАТО. Присъстваха и лидери от Македония, Албания и Хърватия. [АФП]
ВАШИНГТОН, САЩ -- Президентът Джордж Буш приветства в понеделник (29 март) седемте нови членки на НАТО по време на специална церемония в Белия дом. "Като свидетели на някои от най-тежките престъпления през миналия век нашите нови членки внасят морална яснота в целите на Алианса, " заяви той пред премиерите на България, Румъния и пет други държави. "Вратите на НАТО ще останат отворени, докато цяла Европа не стане свободна, обединена и мирна," заяви президентът, намеквайки за три други държави, които се надяват да се присъединят: Албания, Хърватия и Македония. Премиерите на тези три държави също присъстваха на церемонията. Новите членки ще заемат местата си в петък в щабквартирата на Алианса в Брюксел. Според анализатори най-голямото в историята на Алианса разширяване ще има стратегически и икономически следствия за всички страни. (Дневник, 24 часа, Труд, Сега, Стандарт - 30/03/04; АП, АФП, Ройтърс, Си Би Си - 29/03/04)
