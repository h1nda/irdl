Необичайната съдебна система в Косово
15/07/2003
Съдебната система в Косово, която се управлява както от местни граждани, така и от международната общност, се подлага на съмнение от някои косовари. Много от тях са съгласни, че тя се нуждае от подобрение.
От Берат Бужала за Southeast European Times в Прищина - 15/07/03
 
 
При наличието на две органа съответно на съдиите и прокурорите, които не се отчитат един пред друг, съдебната система в Косово е необичайна. Местните и власти и представителите на международната общност имат различни виждания относно своята роля и често пъти се разглеждат като конкуренти, а не като колеги.
Местните съдии считат, че системата е пригодена за паралелизъм. Международните представители разглеждат възможността да се намесват на всеки етап от съдопроизводството като подкрепа за неопитните косовари. В някои случаи характерът на системата прави възможно осъдените за престъпления да поставят под въпрос своите присъди в зависимост от източника на присъдата.
Когато международните съдии осъдиха Луан Харадинай на пет години затвор, брат му, който е ръководител на третата по големина партия в Косово, постави под въпрос справедливостта и безпристрастието на съдиите. Той отправи обвинение, че присъдата е политически мотивирана.
Обикновено международните съдии биват обвинявани ,че са арогантни, докато местните съдии имат репутацията на хора, които нямат желание да разглеждат сериозни престъпления.
Винаги когато прокурорът от УНМИК Михаел Хартман чуе критики към своите колеги, той отговаря с призив към местните власти да преследват по-строго организираната престъпност. Хартман е изправил мнозина "недосегаеми" и военни ръководители пред съда.
Продължава делото срещу Рустем Мустафа, известен с прозвището Командир Реми. Влиятелна личност както преди, така и след войната, той е заподозрян в извършване на военни престъпления.
"Ако имах доказателства, нямаше да се страхувам от Командир Реми," заявява местният прокурор Осман Криезиу.
Местните представители на съда имат неограничени правомощия след войната, но членовете на косовскоо-сръбската общност не са напълно спокойни от този факт. УНМИК отчете това безпокойство чрез Регламент 2000/64, който дава правомощия на международните власти да разглеждат дела, отнасящи се до военни престъпления. Те освен това имат право да се намесват на всеки етап от съдопроизводството. Въпреки че нарастващите трудности се отбелязва напредък, има още голямо поле за усъвършенстване на системата.
