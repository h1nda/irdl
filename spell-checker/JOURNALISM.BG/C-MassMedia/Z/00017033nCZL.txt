Ляич каза, че Белград трябва да отговори на молбата на МНСБЮ за предоставяне на документация
					22/12/2005
					 
						БЕЛГРАД, Сърбия и Черна гора -- Федералният министър по човешките права Расим Ляич, който е и председател на националния съвет за сътрудничество с трибунала в Хага, каза в сряда (21 декември), че в рамките на два-три дни Белград трябва да даде отговор на последната молба на трибунала за предоставяне на няколко документа. Според прокурорите липсват три основни материала. Ляич подчерта, че изпълнението на тези искания ще докаже решимостта на Белград за пълно сътрудничество.
						Също в сряда ново проучване на "Мартен борд интърнешънъл" посочва, че опозиционната Сръбска радикална партия (СРП) остава най-популярната партия в Сърбия. Ако парламентарните избори се проведат сега, СРП ще спечели 33,7 %, в сравнение с 24,5 % за опозиционната Демократическа партия, ръководена от президента Борис Тадич. Управляващата Демократична партия на Сърбия на премиера Воислав Кощуница ще бъде трета с 12,7 %. (Политика, Блиц - 22/12/05; Танюг - 21/12/05)
