Представител на НАТО обеща опазване на мира в Косово
					30/09/2009
					 
						ПРИЩИНА, Косово -- НАТО ще остане ангажирана с осигуряването на сигурна и мирна обстановка в Косово, каза във вторник (29 септември) председателят на Военния комитет на НАТО Джампаоло Ди Паола в Прищина. Той добави, че присъствието на повече от 20 представители на Алианса по време на визитата на Комитета показва, че Косово остава важна мисия.
						От своя страна, командващият на Южното крило на НАТО адмирал Марк Фицджералд каза, че намаляването на числеността на КФОР е обвързано с други местни и международни сили за сигурност в Косово. В отделно изказване командващият на КФОР, германският генерал Маркус Бентлер, прогнозира, че Силите за сигурност на Косово ще се нуждаят от две до пет години, за да постигнат пълна оперативна готовност. (Зери, Коха Диторе, Епока е Ре, Експрес - 30/09/09; Кохавижън, РТК - 29/09/09)
