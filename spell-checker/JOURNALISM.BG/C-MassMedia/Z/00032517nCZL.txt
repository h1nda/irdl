Инцко информира представител на САЩ за ситуацията в БиХ
					26/11/2009
					 
						ВАШИНГТОН, Съединени щати -- В сряда (25 ноември) върховният представител в Босна и Херцеговина (БиХ) Валентин Инцко информира заместник държавния секретар на САЩ Джеймс Стайнбърг за ситуацията в БиХ и заяви, че тя предизвиква тревога. На среща във Вашингтон след представянето на доклад за актуалния напредък на БиХ в седалището на ООН в Ню Йорк Инцко изказа своята подкрепа за инициативата на ЕС и САЩ за събиране на босненските политически лидери около масата за преговори, за да бъдат обсъдени реформите. Промените в конституцията са основното предварително условие за функционираща държава и за силни държавни институции, които ще дадат възможност на страната да се присъедини към НАТО и ЕС, заяви Инцко. (РТРС, СРНА, Дневни Аваз, Sarajevo-x.com - 25/11/09)
