Румънският кабинет внесе план за строги фискални икономии 
					08/06/2010
					 
						БУКУРЕЩ, Румъния -- В понеделник (7 юни) кабинетът внесе официално в парламента два закона за прилагане на спорните мерки за строги икономии, разработени съвместно с МВФ. Две от най-драстичните мерки ще бъдат намаляването на заплатите в публичния сектор с 25 % и на пенсиите и обезщетенията за безработица с 15 %. Според процедурата, поискана от самия кабинет, ще последва вот на доверие, по всяка вероятност в началото на следващата седмица. 
						Стотици членове на профсъюзите протестираха пред парламента при внасянето на плана от правителството. Те поискаха правителството да подаде оставка или парламентът да му гласува вот на недоверие. Протестите бяха възобновени във вторник. (АФП, Бизнес Уик, АП, Медиафакс - 07/06/10)
