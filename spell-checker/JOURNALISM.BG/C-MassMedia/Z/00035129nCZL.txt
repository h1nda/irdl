Сърбите отбелязаха годишнината от битката на Косово поле 
					29/06/2010
					 
						ПРИЩИНА, Косово -- В понеделник (28 юни) сърбите от Косово и Сърбия отпразнуваха „Видовден” (деня на Св. Вит) в манастира в Грачаница, отбелязвайки годишнината от битката на Косово поле през 1389 г., когато Османската империя разгромява Сръбското царство. Над десет делегации от Сърбия получиха разрешение да влязат в Косово за празненствата. Сръбският министър за Косово Горан Богданович, руският посланик в Белград Александър Конузин и ръководители на Сръбската православна църква присъстваха на церемонията. Медиите в Прищина съобщиха, че около 1500 сърби са пели антиалбански, антиевропейски и антиамерикански песни. Събитието се проведе при силно полицейско присъствие. (Кохавижън, РТК, Телеграфи, Зери - 28/06/10)
