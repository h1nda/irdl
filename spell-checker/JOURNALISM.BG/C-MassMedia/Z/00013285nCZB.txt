Пътят на Македония към ЕС
					17/01/2005
					Македонците силно подкрепят присъединяването на страната към ЕС и са уверени, че Македония върви по пътя към членство в съюза. Въпросът, който повечето от тях си задават, е "кога?". ЕС потвърди политиката си на отворени врати към Балканите, но даде ясно да се разбере, че напредъкът зависи от изпълнението на критериите от Копенхаген и условията на процеса на стабилизация и асоцииране, както и от наличието на други ключовите фактори като демокрация, върховенство на закона, уважение на човешките права и правата на малцинствата и пълно сътрудничество с Трибунала на ООН за военните престъпления. След като редица от тези изисквания са изпълнени, главното предизвикателство за Скопие през тази година ще бъде в областта на правната реформа и върховенството на закона. 
					От Зоран Николовски за Southeast European Times от Скопие - 17/01/04
 
					 
						
Македония върви по пътя към членство в ЕС - паралелно с отговарянето на въпросника на ЕС протича устойчив процес на реформи. [снимка на SE Times]
						Македонското правителство в момента отговаря на въпросника на ЕС - важнка стъпка към получаване на официално мнение от Европейската комисия за това дали страната е готова да получи статут на кандидат-член на ЕС. В речта си по повод встъпването му в длъжност македонският премиер Владо Бучковски заяви, че Македония ще успее в усилията си да стане член на ЕС, а Радмила Шекеринска, вицепремиер, отговаряща за интеграцията в ЕС, предположи, че мнението на ЕК ще бъде получено по-късно тази година, като преговорите започнат през 2006 г. 
						Реалистични ли са тези очаквания? Отговорът зависи от това дали правителството на Бучковски ще може да преведе обещанията си в конкретни реформи. Те включват правните реформи, които трябва да се извършат през 2005 г., продължаването на реформите в полицията и държавната администрация, промените за улесняване на визовия режим с ЕС и прилагането на децентрализацията - едно от последните задължения от Охридското рамково споразумение. Това се необходимите елементи за изпълнение на изискванията за кандидатския статут, изложени в документа с критериите от Копенхаген. 
						
Оценката на ЕС 
						ЕС ще оцени общите политически условия в страната, такива като способността й да организира свободни и справедливи избори, както и да поддържа върховенството на закона в цялата страна. Македония трябваше да отложи последните местни избори поради референдума по законите за новата териториална организация. Изборите са насрочени за началото на март и те, според анализаторите, ще бъдат решаващ тест. ЕС ще търси да види ясно потвърждение на демократическата ориентация на страната. 
						
Македонският премиер Владо Бучковски заяви, че Македония ще успее в усилията си да стане член на ЕС. [АФП]
						Провалът на опонентите да отменят законите за новата териториална организация на страната разчисти пътя за изпълнението на ключов елемент от Охридското споразумение. Представителят на ЕС в Македония Майкъл Салин даде ясно да се разбере, че изпълнението на всички положения от Охридското споразумение има съществено значение за напредъка към членство в ЕС. 
						През декември властите успяха да договорят мирно решение на конфликта в село Кондово, което бе завладяно от група въоръжени лица и държано от тях почти месец. Правителството трябва да създаде условия за недопускане на подобни ситуации в бъдеще. Въпреки инцидента, съществува консенсус, че Македония е стабилна. Не се наложи да бъде разположена умиротворителна мисия след изтеглянето на Конкордия през декември 2003 г. В момента полицейската мисия на ЕС Проксима се занимава с поддържане, наблюдение и даване на съвети за провеждане на реформите в полицията.
						
Реалистични перспективи 
						Признак за това, че перспективите на Македоня са реалистични, е фактът, че от тази година отговорността за отношенията на ЕС със страната бе прехвърлена от генералната дирекция за външните отношения на Европейската комисия към генералната дирекция за разширяването. Еврокомисарят по разширяването Оли Рен изтъкна факта, че неговият офис отговаря за отношенията с петте балкански страни като кристално ясен знак, че те са поели пътя към членство в ЕС. 
						"Вярвам, че ще бъде много добре, ако Македония бъде окончателно включена в списъка на ЕС за предстоящите членове на съюза", каза Рен. "Аз не искам да предсказвам кога това ще стане, но с наша помощ тази страна би могла бавно, но сигурно да се приближи до ЕС. Изглежда ми напълно реалистично, че Македония ще бъде включена в предприсъединителната стратегия и ще се присъедини към ЕС, но това зависи от вашата страна". 
						
Масова подкрепа 
						Положителен стимул за македонското правителство е благоприятното мнение на обществеността относно членството в ЕС. Подкрепа, която бе широка от самото начало и се увеличаваше стабилно през последните 13 години. Последното проучване на общественото мнение, проведено от Сектора по европейска интеграция през май 2004 г., показа, че 91,4% от македонското население са отговирили с "да" на въпроса: "ако следващата седмица бъде проведен референдум за членство в ЕС, как Вие бихте гласували?". В сравнение с предишната анкета е регистриран ръст от 1,5%. 
						
"Изглежда ми напълно реалистично, че Македония ще бъде включена в предприсъединителната стратегия и ще се присъедини към ЕС, но това зависи от вашата страна," каза комисарят на Европейския парламент по разширяването Оли Рен. [AФП]
						Освен това, всички парламентарни партии в Македония поставиха членството в НАТО и ЕС сред стратегическите си приоритети. Този факт не само показва нивото на македонската ангажираност към интеграцията, но също така подпомага в значителна степен правителството - независимо от това коя партия е на власт - да проведе необходимите реформи. 
						Със сигурност Бучковски е изправен пред сериозни предизвикателства. В предишната си фунция на министър на отбраната, обаче, той доказа, че е безкомпромисен реформатор и много хора вярват, че той е подходящият човек да изпълни това, което е необходимо през 2005 г. 
						ЕС поддържа политика на отворени врати към Балканите. На срещата на върха в Солун през 2003 г. тази политика получи по-конкретна форма с предоставянето на редица програми и фондове на Македония. На последната си среща на високо равнище през декември 2004 г. европейските ръководители потвърдиха ангажираността си с изпълнението на дневния ред от Солун и с европейското бъдеще за балканските страни.
						В същото време европейските лидери подчертаха, че напредъкът на всяка страна зависи от изпълнението на критериите от Копенхаген и условията на процеса на стабилизация и асоцииране, както и от наличието на други ключовите фактори като демокрация, върховенство на закона, уважение на човешките права и правата на малцинствата и пълното сътрудничество с Трибунала на ООН за военните престъпления.
						Македонците са уверени, че са на пътя към членството в ЕС, но си задават въпроса за срока. Страната премина през редица важни етапи. Тя се придвижи напред с децентрализацията, изпълнявайки задълженията си по Охридското споразумение. Предстоящите избори трябва да демонстрират демократическия капацитет на страната и нейната институционална стабилност. Не съществуват пречки пред сътрудничеството с Трибунала на ООН. Най-неотложният проблем за решаване е правната реформа и върховенството на закона. От успеха в тези области ще зависи колко бързо Македония ще продължи напред.
