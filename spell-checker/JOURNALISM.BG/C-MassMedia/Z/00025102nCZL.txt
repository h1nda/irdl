Санадер потвърди състава на новия кабинет на Хърватия
					11/01/2008
					 
						ЗАГРЕБ, Хърватия -- Лидерите на трите управляващи партии - Иво Санадер от Хърватския демократически съюз (ХДС), Йосип Фришчич от Хърватската селска партия и Джурджа Адлешич от Хърватската социаллиберална партия (ХСЛП) - обявиха в четвъртък (10 януари) пълния списък на членовете на новото правителство. Новият кабинет се състои от 15 министерства и има общо 18 членове, включително министър-председателят. Ще има четирима заместник министър-председатели, от които двама от ХДС, един от ХСЛП и един, който ще представлява Независимата сръбска демократическа партия. Това е първият случай, в който представител на сръбското малцинство ще участва в кабинета, откакто Хърватия стана независима държава. (Вечерни Лист, Весник - 11/01/08; ХИНА, ХРТ - 10/01/08)
