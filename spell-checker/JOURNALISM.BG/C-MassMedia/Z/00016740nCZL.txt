Българският министър на отбраната потвърди, че проектите за модернизация ще бъдат орязани 
					25/11/2005
					 
						СОФИЯ, България -- В четвъртък (24 ноември) българският министър на отбраната Веселин Близнаков съобщи, че вероятно проектите за модернизация на въоръжените сили ще бъдат силно орязани. Един от първите проекти, които ще бъдат засегнати, е доставката на транспортни самолети. И други проекти ще бъдат свити или спрени поради липса на средства в бюджета за 2006 г., каза Близнаков. 
						Също в четвъртък външният министър Ивайло Калфин и министърът на икономиката и енергетиката Румен Овчаров бяха определени да преговарят за допълнителна финансова помощ за изваждането от експлоатация на по-старите блокове на атомната електроцентрала в Козлодуй. Това решение бе взето, след като докладът, представен неотдавна пред Европейския парламент от докладчика за България Джефри ван Орден, предложи по-гъвкав подход към енергийните мощности на България. Европейската комисия е определила финансова помощ от 550 млн. евро за периода от 2007 до 2009 г. Кабинетът обаче настоява финансирането да бъде удължено до 2013 г., като поиска още 280 млн. евро. (Сега - 25/11/05; Медиапул, News.bg - 24/11/05)
