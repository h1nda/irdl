Шешел ще се яви пред съда след операция на сърцето
					01/11/2010
					 
						БЕЛГРАД, Сърбия -- Лидерът на Сръбската радикална партия (СРП) Воислав Шешел, който е подсъдим в Хагския трибунал за военни престъпления, смята да присъства във вторник (2 ноември) в съда на съвещание за хода на делото, след като претърпя лека сърдечна операция. Зоран Красич, негов юридически съветник, заяви, че операцията е била извършена в четвъртък. Шешел е обвинен във военни престъпления, извършени срещу хора от несръбски произход в Хърватия, Войводина и Босна и Херцеговина между 1991 и 1993 г. Процесът срещу него започна през ноември 2007 г. (Танюг, Независне Новине, СРНА - 31/10/10)
