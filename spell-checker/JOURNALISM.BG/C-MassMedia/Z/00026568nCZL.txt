Фратини не очаква строги мерки на ЕС срещу България
					27/05/2008
					 
						БРЮКСЕЛ, Белгия -- Франко Фратини, бивш еврокомисар по правосъдието, който сега е външен министър на Италия, не очаква най-сериозните възможни санкции срещу България заради корупцията. От Брюксел, където той участва в срещата на високо равнище на външните министри от ЕС, той каза, че по силата на член 7 от Договора от Ница България може да бъде застрашена от лишаване от някои от правата й като членка на ЕС, ако има доказателства, че е нарушила основни принципи. Решението обаче изисква единодушен вот, което е малко вероятно според Фратини. Миналата седмица "Ройтерс" съобщи, че ЕС ще прекрати достъпа на България до фондове от 500 милиона евро поради проблемите с корупцията. (Труд, Дневник - 27/05/08; бТВ, БТА, БНР - 26/05/08)
