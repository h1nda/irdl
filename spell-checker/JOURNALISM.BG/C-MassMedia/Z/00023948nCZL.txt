Румънската служба за борба с корупцията иска да разпита министъра на правосъдието
					19/09/2007
					 
						БУКУРЕЩ, Румъния -- Националната служба за борба с корупцията заяви във вторник (18 септември), че е поискала разрешение от президента Траян Бъсеску да започне криминално разследване срещу министъра на правосъдието Тудор Киуариу по подозрения в корупция и злоупотреба с власт. Подозренията са свързани със сделка с недвижим имот, при която той е продал парцел земя в центъра на Букурещ на частен купувач за 5 млн. евро. Реалната цена се оценява на около 100 млн. евро. Бившият министър на съобщенията Жолт Наги също е разследван по сделката. Той бе отстранен от поста си през юни. (Найн o'клок - 19/09/07; Ромпрес, Hotnews.ro, АФП, NewsIn - 18/09/07)
