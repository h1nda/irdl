Гърция предлага извънредна среща на ЕС за Ирак следващата седмица
11/02/2003
 
АТИНА, Гърция -- В понеделник (10 февруари) външният министър Георгиос Папандреу заяви, че Гърция, която е временен председател на ЕС, е предложила следващата седмица в Брюксел да се проведе извънредна среща, посветена на Ирак. Планира се и среща на външните министри на ЕС. ''Ние ще направим усилие Европа да заговори в един глас", каза Папандреу. Унгарската телеграфна агенция МТИ предаде, че веднага след това Гърция планира да проведе среща на десетте страни, които се подготвят за влизане в съюза през 2004 г. Тя също ще се фокусира върху Ирак. (АНА, Ройтерс, МТИ - 10/02/03)
