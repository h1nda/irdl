Русия проявява интерес към инвестиции в Черна гора
					09/08/2006
					 
						ПОДГОРИЦА, Черна гора -- Руският министър на извънредните ситуации Сергей Шойгу заяви във вторник (8 август), че руски компании проявяват интерес към възможностите за инвестиции в Черна гора. По време на разговори с премиера Мило Джуканович Шойгу посочи нефтената промишленост, банковия сектор и туризма като особено атрактивни за руските интереси. Съвместна междуправителствена комисия за икономическо и научно-техническо сътрудничество ще бъде създадена в близко време, за да избере конкретни проекти. Шойгу и Джуканович обсъдиха и изплащането на бившия съветски дълг към бивша Югославия. Русия дължи близо 14 млн. евро на Черна гора. (Победа, Виести - 09/08/06)
