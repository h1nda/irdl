Албания заяви, че се надява да се присъедини към ЕС до десет години
					15/11/2007
					 
						МАДРИД, Испания -- Албанският министър на интеграцията Майлинда Брегу каза, че нейното правителство се надява да се присъедини към ЕС до 2017 г. В реч по време на заседание на Европейската комисия в Мадрид в сряда (14 ноември) тя заяви, че Тирана трябва спешно да осъществи няколко реформи в съдебната и избирателната система, за да отговори на основни изисквания за интегрирането в ЕС. Тя добави, че правителството е решено да направи това колкото е възможно по-бързо.
						Други новини от сряда -- Албанската опозиционна Социалистическа партия (СП) обяви, че ще промени своята работна стратегия през 2008 г. Вместо провеждането на спокойни митинги, посветени на екологията, селското стопанство и образованието, СП планира да организира открити протести на главните площади в цялата страна срещу сегашното правителство. (Коха Йоне, Албанско министерство на интеграцията, Коха Йоне, Шекули, Шкип, Топ-Ченъл, Balkanweb - 14/11/07)
