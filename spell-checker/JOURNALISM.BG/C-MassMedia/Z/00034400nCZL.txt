Почина черногорският политик Драган Куйович 
					03/05/2010
					 
						ПОДГОРИЦА, Черна гора -- Драган Куйович, депутат от управляващата Демократична партия на социалистите, почина в събота (1 май) на 62-годишна възраст след дълго боледуване. Той беше ревностен поддръжник на независимостта на Черна гора и заемаше редица постове по време на своята политическа кариера, от депутат и заместник-председател на парламента до министър на образованието. Той беше погребан в неделя. (Радио Свободна Европа, СРНА - 02/05/10; Кафемонтенегро - 01/05/10)
