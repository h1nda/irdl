Белград проведе извънредно заседание по повод решението на МС
					25/07/2010
					 
						БЕЛГРАД, Сърбия -- Правителството проведе извънредно заседание в петък (23 юли), за да анализира мнението на Международния съд (МС), че обявяването на независимост в Косово през 2008 г. не е нарушило международното право. Кабинетът заключи, че съдът не е успял да отговори на съществения въпрос дали едностранно обявената независимост е законна. Премиерът Мирко Цветкович след това е потвърдил, че Сърбия остава ангажирана със запазването на своя суверенинет и териториална цялост и ще използва всички дипломатически и законови средства, с които разполага. Той добави, че Белград ще продължи да защитава позицията си по време на дебатите в Общото събрание на ООН. Сърбия планира да започне дипломатическа офанзива по отношение на своята позиция, точно както властите в Прищина планират да продължат да лобират пред страните да признаят независимостта на Косово. 
						Босна и Херцеговина (БиХ) няма да бъдат сред тях, ако премиерът на Република Сръбска Милорад Додик постигне своето. Той обеща в петък, че областта никога няма да позволи на БиХ да признае независимостта на Косово и подчерта, че необвързващото мнение на МС е пристрастно. Външните министри на ЕС ще обсъдят решението в понеделник, както и стъпките, които Прищина може да предприеме по пътя й към членство в Съюза, съобщиха в петък сръбските медии. Външните министри се очаква да призоват както Белград, така и Прищина да гледат към бъдещето. (РТС, Taнюг, Б92, Ройтерс, Дневни Аваз, Фена, Бета - 23/07/10
