Българското правителство ще запази дела си в АЕЦ "Белене"
					24/02/2010
					 
						СОФИЯ, България -- Министърът на икономиката, енергетиката и туризма Трайчо Трайков съобщи във вторник (23 февруари), че правителството ще запази най-малко 50-процентен дял в ядрената електроцентрала, която трябва да бъде изградена в град Белене. България и Русия се договориха миналата седмица да започнат изграждането на електроцентралата тази есен, като Москва предложи да финансира строителството чрез бъдеща компания, създадена за тази цел. Русия предложи също така да инвестира в проекта 1,9 милиарда евро в рамките на две години. Трайков каза, че на Москва може да бъде предложен дял от 15 до 20 %, а останалото финансиране ще бъде покрито чрез износ на електричество. Остава неясно как правителството ще направи това, тъй като „Атомекспортстрой”, руска ядрена инженерингова фирма, вече е собственик на 49 % дял в проекта като негов изпълнител. (Дневник, Актуално, Труд - 23/02/10)
