Британски генерал поема командването на НАТО в Македония
15/01/2004
 
СКОПИЕ, Македония -- Британският бригаден генерал Денис Блис пое командването на Главната квартира на НАТО в Скопие от испанския генерал Бернардо Алварес дел Мансано по време на церемония в сряда (14 януари). Блис, чийто мандат ще продължи две години, ще изпълнява длъжността началник на консултативния екип на НАТО в страната. Посланикът на НАТО в Македония Николас Бигман се възползва от събитието да призове отново властите да засилят реформите и ускорят приемането на стратегически документи, свързани с отбраната, така че страната да получи покана за членство в НАТО по време на срещата на върха в Истанбул през пролетта.
Други новини: В сряда министърът на здравеопазването на Македония Реджеп Селмани пристигна в България, където с българския си колега Славчо Богоев ще подпишат тригодишен план за сътрудничество между двете министерства. (Утрински весник - 15/01/04; MИA, A1 ТВ, Медиапул - 14/01/04)
