САЩ ще използват отново румънското пристанище Констанца
23/06/2003
 
БУКУРЕЩ, Румъния -- Европейското командване на САЩ ще използва отново румънското пристанище Констанца за транспортиране на войски, оборудване и материали за силите от КФОР, обяви в събота (21 юни) майор Джеси Д. Галван, командващ военния лагер в Констанца. Галван посочи, че 50 военнослужещи са пристигнали в лагера по-рано този месец, а други ще пристигнат през следващите две седмици. Решението за използване на Констанца втори път се основава на положителния опит от миналото лято, каза Галван. Румънската полиция ще помага и този път на американските войници при охраната на района. (Ромпрес - 21/06/03)
