Двама косовски полицаи бяха отстранени заради инцидент с кражба на дрога
					05/05/2009
					 
						ПРИЩИНА, Косово -- Шефът на полицията Шеремет Ахмети нареди временното отстраняване в понеделник (4 май) на двама офицери от полицията - подполковник и майор - за кражбата на 47 кг хероин от помещение за съхранение на доказателствен материал миналата седмица. Говорителят на полицията Арбер Бека заяви, че двамата полицаи са били отстранени заради нарушаване на административните и управленски правила. Хероинът и около 3800 евро са изчезнали от помещението за съхранение на доказателствата в щаба на полицията. (Експрес, Teлеграфи, ТВ 21, Коха Диторе - 05/05/09)
