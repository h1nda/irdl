Медицинска сестра беше обвинена в убийство заради смъртта на новородени деца в Румъния
					24/08/2010
					 
						БУКУРЕЩ, Румъния -- Прокуратурата повдигна в понеделник (23 август) обвинение в убийство срещу медицинска сестра във връзка с фаталния пожар, който избухна преди седмица в родилен дом "Джулещи” в Букурещ. Общо пет новородени деца загинаха в резултат на огнената стихия в отделението за интензивни грижи. Флорентина Даниела Чирстя ще бъде изправена пред съда във вторник заради това, че на 16 август не е упражнявала постоянен надзор над новородените деца. Според прокуратурата тя е оставила отделението без надзор в продължение на 12 минути и след това не е успяла да евакуира или спаси новородените след избухването на пожара. Според следователите пожарът е започнал от електрически кабел, свързан към климатик, и бързо се е разпространил в помещението. (Медиафакс, Журналул, Си Ен Ен - 23/08/10)
