Смъртоносен взрив в склад за боеприпаси в Албания 
					29/04/2011
					
						ТИРАНА, Албания - Един човек загина, а трима бяха ранени при експлозия в склад за утилизация на боеприпаси в Пигас, окръг Скрапар, Южна Албания, в четвъртък (28 април). Пострадалите са постъпили за лечение във военната болница в Тирана. След инцидента министерството на отбраната разпореди дейностите по утилизация на боеприпаси в цялата страна да бъдат спрени, докато разследващите установят обстоятелствата. Само ден по-рано имаше подобен инцидент в склад в Поличан, при който беше ранен 34-годишен работник. Обезвреждането на стари боеприпаси придоби трагична известност преди три години в склада в Гърдец в близост до Тирана, където експлозия уби 26 души, рани множество други и причини огромни материални щети. (НОА, Шекули, Топ Ченъл - 28/04/11)
