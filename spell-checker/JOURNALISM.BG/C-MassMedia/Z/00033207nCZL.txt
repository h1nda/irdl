Руският посланик в БиХ призова за закриване на СВП
					28/01/2010
					 
						БАНЯ ЛУКА, Босна и Херцеговина (БиХ) -- Руският посланик в Сараево Александър Боцан-Харченко каза в сряда (27 януари), че е дошло времето за закриване на Службата на върховния представител (СВП). След среща с председателя на парламента на Република Сръбска (РС) Игор Радойчич в Баня Лука Боцан-Харченко каза, че правомощията на върховния представител са станали част от проблема, вместо да бъдат ключ към решаването му. Радойчич каза, че разговорите му с Боцан-Харченко са били съсредоточени върху постигането на петте цели и изпълнението на двете условия, поставени от Съвета за прилагане на мира, за трансформирането на СВП в Служба на специалния представител на ЕС. Представители на РС начело с министър-председателя постоянно критикуват решенията на СВП. (РТРС, СРНА, Фена, Дневни Аваз - 27/01/10)
