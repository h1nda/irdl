Решението на МС за Косово предизвика международна реакция
					23/07/2010
					 
						ХАГА, Холандия -- Много от западните страни реагираха на консултативното решение на Международния съд от четвъртък (22 юли), което потвърди законността на декларацията за независимост на Косово от Сърбия от 2008 г. Съдът постанови, че декларацията не е нарушила международното право. 
						Върховният представител за външната политика на ЕС Катрин Аштън предложи Прищина и Белград да използват това като катализатор за диалог с помощта на Съюза. Генералният секретар на НАТО Андерс Фог Расмусен каза, че мнението на МС няма да засегне мисията КФОР в Косово. Според медийни репортажи Съединените щати са поискали европейските нации да "се обединят" зад необвързващото решение на МС. Външните министри на Франция и Великобритания, Бернар Кушнер и Уилям Хейг, приканиха страните, които още не са признали Косово, да го направят. Русия обаче заяви, че решението няма да промени позицията на Москва против независимостта на Косово. (Коха Диторе, Зери, Експрес, Телеграфи - 23/07/10; РТК, Танюг, Б92, РТС, АФП, Би Би Си - 22/07/10)
