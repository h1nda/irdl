Ашдаун уволни ръководството на босненската електрическа компания
07/03/2003
 
САРАЕВО, Босна и Херцеговина (БиХ) -- Главният международен администратор на БиХ Пади Ашдаун уволни в четвъртък (6 март) цялото ръководство на електрическата компания Електропривреда в Мостар, след разкритията на одита за корупция, злоупотреби и източване на средства към хърватската националистическа партия ХДС. "Обикновените граждани и малките фирми, които са плащали сметките си за електричество, на практика са осигуравяли безплатна електроенергия и рушвети за ХДС и нейния привилегирован елит", заяви Ашдаун. Освен нареждането за законодателни промени с цел отстраняване на всякаква възможност за корупция, Ашдаун нареди всички фирми, които дължат на Електропривреда повече от 5 000 долара, да платят незабавно сметките си. Срещу всички участници в скандала ще бъдат повдигнати криминални обвинения, добави той. (Източници на СВП - 07/03/03; AП, AФП, ПБС БиХ, НТВ Хаят - 06/03/03)
