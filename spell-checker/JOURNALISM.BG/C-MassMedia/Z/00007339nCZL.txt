Върховният представител на ЕС Солана оцени високо гръцкото председателство
18/06/2003
 
ЛЮКСЕМБУРГ, Люксембург -- Върховният представител на ЕС по въпросите на външната политика и сигурността Хавиер Солана оцени високо гръцкото председателство на ЕС по време на пресконференция в понеделник (16 юни). Той подчерта, че Гърция е успяла да се справи с няколко проблема "от войната в Ирак до разширяването на ЕС". Той открои специалните заслуги на гръцкия външен министър Георгиос Папандреу и на премиера Костас Симитис.
Гръцкият министър на отбраната Янос Папандониу заяви във вторник, че според него най-голямото постижение по време на гръцкото председателство е било създаването на силите на ЕС за бързо реагиране и тяхното разполагане в Македония. ( МПА - 17/06/03)
