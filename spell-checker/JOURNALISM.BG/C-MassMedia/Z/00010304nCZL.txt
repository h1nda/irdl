Продажбата на хърватски острови предизвика разследване
29/03/2004
Главният прокурор на Хърватия реагира остро на съмнителната продажба на крайбрежна собственост и поиска анулиране на части от сделката.
От Миранда Новак за Southeast European Times в Загреб - 29/03/04
 
 
Остров Смоквиче бе продаден на компанията "Валадрия", което накара прокуратурата да инициира проверка. [www.broker.hr]
Хърватските медии съобщиха в края на миналия месец, че няколко адриатически острова са сменили собствениците си при подозрителни обстоятелства, като в хода на този операция са се разиграли милиони евро. Главният прокурор поиска анулиране на сделките за продажба на крайбрежните имоти.
В резултат на това новите собственици на Смоквиче Мале и Мали Кръкняс, за който е било платено повече от 2 млн. евро, няма да получат най-ценната част от островите - крайбрежните им ивици.
Островите се намират близо до далматинските градове Сибеник, Задар и Трогир. Компанията "Мали Кръкняс" купи остров Смоквице, докато компанията " Валадрия" придоби "Мали Кръкняс". Обществените подозрения бяха възбудени от подобието на имената и бе заведена молба за удостоверяване на връзките между субектите.
"Независими от формалната регистрация в имлячния регистър, крайбрежната ивица не може да бъде обект на частна собственост," заяви заместник-главният прокурор Снежана Фръкович. "Ето защо ще настояваме да бъде установена държавната крайбрежна ивица на островите, закупени от компанията " Мали Кръкняс". След това ще заведем дело, в което ще изискаме анулирането на акта за продажба по отношение на приморската част от имота."
Американската фирма "Трентън енд партнърз" е основала компанията "Валадрия". Прокурорите обаче заявяват, че все още не са идентифицирали кой точно е собственикът.
По-късно бе разкрита друга съмнителна операция. Островите Фраскур и Фраскерич близо до южния бряг на Истрия - за който се смята, че е най-привлекателната част на Адриатика - са били закупени през 2000 г. от компанията " Фраскер". Собствениците на "Фраскер" Миодраг Скръбич и Михаил Певцаев, зад които се твърди, че стоят руски и чешки инвеститори, са планирали да изразходват 16.5 млн. евро за развитие на тези острови с цел елитен туризъм. Общината в Медулин обаче, която има юрисдикция върху островите, реши, че няма да позволи урбанизация отвъд рамките, одобрени от местните жители.
На продадените острови не е разрешено строителство и за тях не е бил одобрен благоустройствен план. Следователно не е ясно какъв икономически потенциал предлагат тези острови на инвеститорите. По тази причина Главната прокуратура си сътрудничи с данъчната администрация и полицията в опит да открие кой фактически стои зад компаниите, закупили тези острови. Службата за превенция на прането на пари също така започна собствено разследване, за да провери дали парите, използвани за покупката на островите, са влезли легално в Хърватия.
Мнозина очакват, че новите собственици вероятно ще поискат концесии за използване на крайбрежните държави имоти. Местните органи на управление ще трябва да се произнесат по такива молби.
Междувременно прокуратурата обяви, че ще изпрати писмо до правителството и хърватското Министерство на околната среда и управлението на космоса, в което ще се поиска от държавата да обърне по-голямо внимание на въпроса с урбанизацията на острова и с даването на концесии за използване на крайбрежни имоти.
