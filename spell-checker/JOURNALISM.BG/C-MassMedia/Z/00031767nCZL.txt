Тадич: Сърбия няма да признае Косово
					27/09/2009
					 
						НЮ ЙОРК, Съединени щати -- Сръбският президент Борис Тадич заяви пред участниците в 64-та сесия на Общото събрание на ООН в петък (25 септември), че Белград никога няма да признае Косово за суверенна държава. Той призова друтите страни също да избегнат тази стъпка. 
						Тадич каза, че Международният съд вероятно ще се произнесе през 2010 г. относно законността на независимостта на Косово. Той изрази надежда, че петте постоянни членки на Съвета за сигурност на ООН ще участват в дебата в МС, който трябва да започне на 1 декември. (Б92 - 26/09/09; Уебсайт на ООН, Радио Сърбия, Блиц - 25/09/09)
