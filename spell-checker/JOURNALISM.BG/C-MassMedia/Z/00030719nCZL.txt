ЕБВР ще отпусне 250 милиона евро на БиХ
					25/06/2009
					 
						САРАЕВО, Босна и Херцеговина (БиХ) -- Европейската банка за възстановяване и развитие (ЕБВР) обяви в сряда (24 юни), че възнамерява да инвестира 250 милиона евро в БиХ през тази година, за да помогне в борбата със световната икономическа криза. До 100 милиона от тези средства са определени за финансовия сектор. Останалите пари ще бъдат използвани за проекти в селското стопанство, промишлеността и публичния сектор, включително транспорта, енергетиката и общинската инфраструктура. БиХ желае да получи 1,2 милиарда евро стендбай заем от МВФ. Според съобщенията той няма да бъде одобрен този месец, тъй като Федерация БиХ не успя да намали социалния си бюджет с 10 %, каквото беше изискването. (РТРС, СРНА, БХРТ, АФП, Ройтерс, Уебсайт на ЕБВР - 24/06/09)
