Косово започва подготовка за дело срещу Сърбия
					02/05/2011
					 
						ПРИЩИНА, Косово -- По време на редовно заседание в петък (29 април) правителството обяви създаването на институт за документиране на престъпленията и щетите, причинени от Сърбия през последното десетилетие, и ще изпрати неговите констатации до Международния съд. Този Институт за разследване на военните престъпления ще бъде публичен и ще функционира в рамките на министерството на правосъдието. Министърът на правосъдието Хайредин Кучи каза, че Косово ще съди Сърбия веднага щом това стане възможно. "Две условия трябва да бъдат изпълнени, за да съдиш една държава - да си член на ООН или да си страна, подписала Устава на Международния съд. Ние не сме нито едното, нито другото," каза Кучи, но добави, че това не означава, "че няма да бъдем в бъдеще, и трябва да сме подготвени." (Зъри, Коха Диторе, Косова Сот - 30/04/11)
