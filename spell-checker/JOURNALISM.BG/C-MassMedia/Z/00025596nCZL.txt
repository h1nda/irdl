Рюкер призова Сърбия да потвърди, че зачита ЮНМИК
					26/02/2008
					 
						ПРИЩИНА, Косово -- Ръководителят на ЮНМИК Йоахим Рюкер призова в понеделник (25 февруари) Сърбия да потвърди, че зачита поверената му организация. По време на среща със сръбския министър за Косово Слободан Самарджич, който посети сръбските анклави в Косово, Рюкер настоя за яснота дали правителството на Белград зачита мандата на ЮНМИК в Косово. Рюкер призна, че не е бил напълно удовлетворен от отговорите, които е получил. "Нашата среща завърши без общо съгласие," каза той. Първоначално той смяташе да забрани на Самарджич да посещава Северно Косово, но по-късно промени решението си.
						Други новини -- В понеделник около 19 служители на косовската полиция (КПС) бяха ранени при сблъсъци с военни ветерани от Южна Сърбия недалеч от контролно-пропускателния пункт "Мутиводе". КПС заяви, че е използвала сълзотворен газ срещу ветераните. (Б92, Бета, Танюг, Телеграфи, РТК - 25/02/08)
