България съобщава за рекорден търговски дефицит за 2005 г.
					16/02/2006
					 
						СОФИЯ, България -- Търговският дефицит на страната достигна рекордните 5 млрд. евро през 2005 г., съобщи Националният статистически институт в сряда (15 февруари). Износът е бил 9,3 млрд. евро, с 18 % повече от 2004 г. Вносът се е повишил с 26 % и е стигнал 14,4 млрд. евро. ЕС остава основният търговски партньор на България и основният й пазар за износ. Русия е начело в списъка на страните, изнасящи за България, което отразява продължаващата зависимост на страната от руския нефт и природен газ. (АП, БНТ - 15/02/06)
