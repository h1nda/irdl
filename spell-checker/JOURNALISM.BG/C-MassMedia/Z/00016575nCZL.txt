Ашдаун призова за конституционни промени в БиХ
					11/11/2005
					 
						САРАЕВО, Босна и Херцеговина (БиХ) -- Сегашната организационна структура на БиХ е твърде усложнена за присъединителните процеси, каза върховният представител Пади Ашдаун пред информационната агенция "Фена" в четвъртък (10 ноември), като добави, че най-важният аспект на една конституционна промяна е политическият консенсус. В сряда вестник "Гардиън" съобщи, че през последните няколко месеца е била изготвена проектоконституция на БиХ под егидата на администрацията на САЩ и с участието на политическите партии в БиХ. Според съобщенията БиХ ще има един национален парламент, едно централно правителство с всички изпълнителни правомощия и един президент. Отделните републики ще имат значително по-малко власт. (Независне новине, Дневни аваз - 11/11/05; Фена, ПБС БиХ, Гардиън - 10/11/05)
