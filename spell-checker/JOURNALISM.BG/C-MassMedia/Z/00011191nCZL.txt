Турция не смята, че има сериозна терористична заплаха за срещата на върха на НАТО
18/06/2004
 
ИСТАНБУЛ, Турция -- Правителството не разполага с информация за сериозна заплаха за срещата на върха на НАТО в Истанбул в края на месеца, заяви пред репортери областния управител на Истанбул Муамер Гюлер в четвъртък (17 юни). "Вземаме и ще продължим да вземаме всички възможни мерки да гарантираме сигурността на срещата," каза той.
Други новини: Комисарят на ЕС по разширяването Гюнтер Ферхойген заяви пред група турски политици и бизнесмени, че страната им е реализирала голям напредък в приемането на законодателство за укрепване на демокрацията. Той предупреди обаче, че липсата на обща външна политика на ЕС би могла да забави преговорите за присъединяване с Турция. През декември лидерите на ЕС трябва да решат дали да започнат преговори с Анкара. (AП, AФП - 17/06/04)
