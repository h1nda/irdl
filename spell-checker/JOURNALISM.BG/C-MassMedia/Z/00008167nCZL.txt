В Охрид се открива международен форум
29/08/2003
 
ОХРИД, Македония -- Международният форум " Диалог между цивилизациите" се открива в петък (29 август) в Охрид с участието на президентите на всички държави от ЮИЕ, Генералния директор на ЮНЕСКО Коичиро Мацура, официални представители на ООН, ЕС и други международни институции, както и на представители на международната делова общност. Македонският президент Борис Трайковски ще използва случая, за да проведе серия от срещи със своите колеги от региона.
В четвъртък премиерът Бранко Цървенковски се срещна с унгарския президент Ференц Мадъл, който е на тридневно посещение в Македония. Разговорите бяха съсредоточени върху икономическото сътрудничество. (А1, ТВ, МИА - 28/08/03)
