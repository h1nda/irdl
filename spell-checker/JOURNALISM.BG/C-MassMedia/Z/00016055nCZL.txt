Полицията на РС претърсва къщи с цел арестуването на бивш офицер, специалист по логистика на Караджич
		26/09/2005
		 
			БАНЯ ЛУКА, Босна и Херцеговина (БиХ) -- Полицията на Република Сръбска (РС) претърси две къщи в Баня Лука и Лакташи в неделя (25 септември), в опити да открие и арестува Любан Еким, бивш заместник шеф на Държавна сигурност на РС и бивш офицер, специалист по логистика на Радован Караджич. Според събщения в местните медии, членове на многонационалните сили на ЮФОР са оказали съдействие при операцията, която започнала преди разсъмване и продължила пет часа. Говорител на полицията на РС е заявил, че никой не е бил арестуван, но информацията, получена по време на операцията ще помогне в бъдещите усилия на правителството на РС да окаже пълно сътрудничество на трибунала на ООН в Хага. (Независне новине - 26/09/05; РТРС - 25/09/05)
