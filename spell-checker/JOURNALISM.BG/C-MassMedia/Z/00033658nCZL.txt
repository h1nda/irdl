Бивш министър на отбраната на България беше обвинен в корупция
					05/03/2010
					 
						СОФИЯ, България -- В четвъртък (4 март) прокуратурата повдигна обвинения в корупция срещу бившия министър на отбраната Николай Цонев във връзка с обвинения, че е подписал договори, стрували на страната милиони. Според обвинението България е платила около 4 милиона евро повече заради раздути цени на стоки. Цонев е вторият министър от бившето правителство на Българската социалистическа партия, срещу когото се повдигат обвинения, след като партията загуби общите избори през 2009 г. от "Граждани за европейско развитие на България". Миналата седмица бившият министър на труда и социалните грижи Емилия Масларова беше обвинена в злоупотреба с 5,5 милиона евро държавни средства. (ДПА, Дневник, Медиапул, Дарик - 04/03/10)
