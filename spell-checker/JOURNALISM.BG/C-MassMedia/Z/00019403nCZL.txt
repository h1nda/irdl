Посланикът на ЕК в Хърватия осъди нападение срещу домове на завърнали се сръбски бежанци
					27/07/2006
					 
						ЗАГРЕБ, Хърватия -- Посланикът на Европейската комисия (ЕК) в Хърватия, Венсан Дежер, излезе в сряда (26 юли) с изявление, осъждащо етнически мотивираните нападения с камъни срещу къщи на завърнали се сръбски бежанци в село Задар в окръг Биляни Дони предния ден. Като предупреди, че подобни инциденти нарушават "ценностите на ЕС за върховенство на закона и толерантност", Дежер отбеляза, че Съюзът ще следи отблизо ситуацията в рамките на процеса на присъединяване на Хърватия. Президентът Стипе Месич, заместник-премиерът Ядранка Косор, представители на ОССЕ и местната общинска администрация посетиха в сряда завърналите се сърби. Те също осъдиха инцидента и изразиха увереността си, че извършителите ще бъдат наказани. Ще бъдат осигурени средства за ремонт. (Весник, Вечерни Лист - 27/07/06; ХИНА - 26/07/06)
