Сърбия заяви, че е предоставила доказателства за трафик на човешки органи от Косово
					05/08/2009
					 
						БЕЛГРАД, Сърбия -- Във вторник (4 август) прокурорът за военни престъпления Владимир Вукчевич връчи на специалния докладчик на Съвета на Европа (СЕ) Дик Марти материали, смятани от Белград за доказателства, че членове на разпуснатата понастоящем "Армия за освобождение на Косово" (АОК) са отвличали сръбски цивилни граждани по време на конфликта в Косово и са ги отвеждали в лагери в Северна Албания, където са изваждали техни органи за продажба на черния пазар. "Ние представихме на Марти анализи, резултати от разследвания, доказателства и обширни материали, които подкрепят нашите твърдения" каза Бруно Векарич, говорител на службата на Вукчевич. Той добави, че Белград се надява, че СЕ ще приеме резолюция с препоръки по въпроса. Марти приключи двудневната си визита в Сърбия във вторник, преди да отпътува за Албания на допълнителна проучвателна мисия. (Танюг, РТС, Б92, Бета, АП - 04/08/09)
