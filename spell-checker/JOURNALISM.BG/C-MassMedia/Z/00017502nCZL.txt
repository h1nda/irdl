Испания подкрепя кандидатурите на Албания и Македония за евроатлантическа интеграция 
					07/02/2006
					 
						ТИРАНА, Албания -- Испанският външен министър Мигел Анхел Моратинос изказа подкрепата на страната си за кандидатурите на Албания и Македония за членство в евроатлатическите структури по време на посещения в двете държави в понеделник (6 февруари). В Тирана Моратинос се срещна с президента Алфред Мойсиу и с премиера Сали Бериша и обеща да насърчи испанските инвестиции в Албания. 
						По-късно в Скопие Моратинос подписа двустранно споразумение за реадмисия с колегата си от Македония Илинка Митрева и изрази надежда, че страната ще започне преговори за присъединяване към ЕС през тази година. Във вторник той пътува за Атина. (Уеб сайт на албанския президент, Уеб сайт на албанското правителство, Макфакс, А1 ТВ - 06/02/06)
