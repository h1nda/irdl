Директорът на сръбската държавна информациона агенция "Танюг" подаде оставка 
					19/06/2008
					 
						БЕЛГРАД, Сърбия -- Директорът на информационна агенция "Танюг" Лука Мичета подаде оставка в сряда (18 юни), един месец преди изтичане на мандата му. Мичета е на този пост от 2003 г. По закон управителният съвет, назначаван от правителството, избира ръководителя на "Танюг".
						Други новини от сряда -- Организация на медиите в Югоизточна Европа (SEEMO) твърди, че медиите остават под постоянен натиск от страна на политическите партии и собствениците на едрия капитал. На представяне на оценката на SEEMO в Белград Желко Иванович, съсобственик на излизащия в Подгорица всекидневник "Виести", каза, че журналистиката днес е по-трудно занимание, отколкото е била през 90-те години при режима на Милошевич. (Бета, Б92, Правда, Блиц, РТВ, Макфакс - 18/06/08)
