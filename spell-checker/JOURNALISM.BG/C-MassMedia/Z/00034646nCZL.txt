Силайджич от БиХ ще направи историческо посещение в Сърбия
					21/05/2010
					 
						САРАЕВО, Босна и Херцеговина (БиХ) -- Председателят на председателството Харис Силайджич е приел поканата на Сърбия да посети Белград във вторник (25 май), потвърди представител на кабинета му в четвъртък. Той ще се срещне със сръбския президент Борис Тадич при първото подобно посещение от края на босненския конфликт от 1992-1995 г. (Фена, Дневни Аваз, sarajevo-x.com, Бета - 20/05/10)
