Македония регистрира напредък в кампанията по събиране на оръжията
14/12/2003
 
СКОПИЕ, Македония -- Оперативният център съобщи в събота (13 декември), че третият етап на доброволната кампания по събиране на незаконно притежаваните оръжия е успешен. Говорителят на центъра Никола Кунихин заяви, че общо са събрани 4002 оръжия, 76419 муниции, 540 бомби и 137 кг експлозиви. Третата фаза на кампанията приключва в понеделник. Кунихин отбеляза, че успехът на операцията потвърждава нарастващата съзнателност на гражданите.
В други новини, в петък македонският парламент единодушно ратифицира споразумението между Македония и ЕС за полицейската мисия на ЕС Проксима. Споразумението определя статута и дейността на мисията, която ще включва 180 полицаи и 20 международни цивилни служители. 12-месечният мандат на мисията трябва да започне в понеделник. Нейната щаб-квартира ще бъде в Скопие, където ще работят 30 служители. (MИA - 13/12/03)
