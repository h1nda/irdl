Управляващата в България БСП обсъжда кандидатурите на Калфин и Паскалев за надпреварата за кмет на София 
					07/08/2007
					 
						СОФИЯ, България -- Според съобщения в местната преса от вторник (7 август) лидерите на управляващата Българска социалистическа партия най-вероятно ще избират между външния министър Ивайло Калфин и Костадин Паскалев, бивш кмет на Благоевград, за кандидат на партията за кметските избори в София. Паскалев изглежда е предпочитаният кандидат, като се има предвид опитът му като кмет. Местните избори са насрочени за 28 октомври. 
						Колкото до десните партии, Съюзът на демократичните сили изглежда ще подкрепи настоящия кмет Бойко Борисов от ГЕРБ за втори мандат, докато Демократи за силна България вероятно ще излъчат собствен кандидат. Националното движение за стабилност и възход още не е обявило позицията си. (Сега, Монитор, Труд, Дума, Дарик - 07/08/07; Медиапул - 06/08/07)
