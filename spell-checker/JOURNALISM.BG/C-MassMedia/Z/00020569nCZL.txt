Британският министър по европейските въпроси подкрепи кандидатури за присъединяване към ЕС
					09/11/2006
					 
						ПОДГОРИЦА, Черна гора -- В сряда (8 ноември) гостуващият в страната британски министър по европейските въпроси Джеф Хун приветства мирния и демократичен начин, по който Черна гора е получила своята независимост. Той обеща, че британската подкрепа за интеграцията на страната в евроатлантическите структури ще продължи. След разговори с президента Филип Вуянович и оттеглящия се от премиерския пост Мило Джуканович Хун обяви плановете за откриване на британско посолство в Подгорица.
						По-късно в сряда той посети Македония, последната спирка от регионалната му обиколка. След среща с премиера Никола Груевски Хун отново потвърди, че Великобритания иска да види Македония в ЕС. Същевременно той подчерта, че приемането на страната в блока зависи от темповете на реформите. (Победа, Виести, Дневник - 09/11/06; Макфакс, Телма ТВ - 08/11/06)
