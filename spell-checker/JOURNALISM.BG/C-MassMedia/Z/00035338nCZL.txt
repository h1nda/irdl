ЕС и ООН ще координират разговорите между Прищина и Белград
					19/07/2010
					 
						ПРИЩИНА, Косово -- Върховният представител за външната политика на ЕС Катрин Аштън се е договорила с генералния секретар на ООН Бан Ки Мун да координират бъдещите разговори между Косово и Сърбия, предаде в неделя (18 юли) всекидневникът "Експрес". Бан бе предложил процесът да се координира с ЕС от ръководителя на ЮНМИК Ламберто Заниер с подкрепата на представителя на ООН в Белград Андрю Гилмор. Аштън е отговорила на молбата на Бан с писмо, от което "Експрес" твърди, че има екземпляр. Сигурността и стабилността в региона е продукт на съвместни усилия, се казва в писмото, като се добавя, че дългосрочен успех може да се постигне единствено чрез съгласуван подход от основните международни заинтересовани страни в Косово. Аштън пише, че след като Международният съд обяви мнението си в четвъртък, ЕС ще иска да помогне на Белград и Прищина да продължат своя път към Европа. "Експрес" съобщава, че съветникът на Аштън, Робърт Купър, ще оглави екипа на ЕС за координиране на работата с представителите на ООН. (Експрес, Кохавижън, Телеграфи - 18/07/10)
