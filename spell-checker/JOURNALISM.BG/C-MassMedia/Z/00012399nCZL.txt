България и Македония обсъждат защитата на въздушното пространство 
					22/10/2004
					 
						СКОПИЕ, Македония -- Възможното участие на България в защитата на въздушното пространство на Македония бе основната тема на тридневното посещение на началника на ГЩ на българската армия ген. Никола Колев в Македония. Колев и македонският му колега, ген. Георги Бояджиев, обсъдиха също разширяването на двустранното военно сътрудничество и подкрепата на България за усилията на Македония за членство в НАТО. Колев си тръгна от Скопие в четвъртък (21 октомври). 
						Други новини: Очаква се гръцкият министър на външните работи Петрос Моливиатис да посети Скопие в петък. Според съобщенията разговорите с македонските лидери ще се съсредоточат върху възможно решение на спора за името на държавата Македония между двете страни. (24 часа, Труд - 22/10/04; Макфакс - 21/10/04)
