ЕК отпусна предприсъединителни средства за Хърватия
					27/07/2008
					 
						БРЮКСЕЛ, Белгия -- Европейската комисия (ЕК) реши в петък (25 юли) да отпусне 66 милиона евро от предприсъединителната помощ за Хърватия, която бе замразена поради загриженост за управлението на средствата. Хърватия постигна значителен напредък в подобряване на административния капацитет на управление на предприсъединителните средства от ЕС, заяви пред АФП говорител на ЕК. Страната се надява да приключи преговорите през 2009 г. и да се присъедини към ЕС през 2010 г. (Index.hr - 26/07/08; AФП, БТА, Ройтерс - 25/07/08)
