Кюрдска терористична групировка обяви едномесечно примирие
					19/08/2005
					 
						БРЮКСЕЛ, Белгия -- В изявление, предадено на репортери в Брюксел в петък (19 август), Кюрдската работническа партия (ПКК) обяви, че спира за един месец въоръжената си кампания в Турция. "С изключение на оправданата самоотбрана срещу унищожението ни, изключително важно е да няма въоръжени сблъсъци, за да се създаде безконфликтна обстановка," заяви групировката, като добави, че призовава въоръженото си крило да преустанови нападенията.
						Очакваше се председателят на ПКК Зубеир Айдар лично да направи това съобщение на пресконференция в петък, но тя бе отменена малко преди началото й. Турция е поискала от белгийските власти да арестуват Айдар, който е бил наречен "разбойник и ръководител на терористична организация".
