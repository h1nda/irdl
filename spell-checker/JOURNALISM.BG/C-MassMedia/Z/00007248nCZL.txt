Съобщава се, че укриващ се хърватски генерал е готов да разговаря с Трибунала на ООН
10/06/2003
 
ЗАГРЕБ, Хърватия -- Генералът от запаса Анте Готовина признава Трибунала на ООН за военни престъпления и е готов да разговаря с неговите следователи, но само при определени условия, съобщава загребският седмичник &lt;I&gt;Национал&lt;/I&gt;. В понеделник (9 юни) главният редактор Иво Пуканич разкри някои подробности от интервю, първото публично изявление на генерала откакто трибуналът поска неговата екстрадиция преди две години. Той каза, че Готовина иска да бъде разпитан от следователи в Загреб, както това бе направено с генерала от запаса Петър Стипетич. В отговор вътрешното министерство заяви ,че полицията ще действа в съответствие с условията на международната заповед за арест, като допълни, че министерството иска да разговаря с Пуканич относно обстоятелствата около интервюто на Готовина. Междувременно СФОР са провели серия от акции в понеделник в източна Босна и Херцеговина, където се смята, че Готовина се крие, но не са го открили.
Други новини: Върховният съд на Хърватия отхвърли жалбата по екстрадицията на обвинения във военни престъпления Ивица Раич, като по този начин откри пътя за неговото екстрадиране към Трибунала на ООН в Хага. Той е обвинен във връзка с масовите убийства през 1993 година на най-малко 16 босненци в село Ступни Дол. (ХРТ1 ТВ, ХИНА, ФЕНА, Би Би Си, АП, Б92, АФП, Ройтърс - 09/06/03)
