Специалният пратеник на ЕС каза, че бъдещото правителство на Македония трябва да отразява нейната многоетническа същност
					10/07/2006
					 
						СКОПИЕ, Македония -- Специалният пратеник на ЕС в Македония Ерван Фуере заяви, че бъдещото коалиционно правителство трябва да отразява многоетническия характер на страната, както и да бъде в съответствие с волята на мнозинството, изразена на парламентарните избори на 5 юли. В интервю, излъчено в края на седмицата по "Сител ТВ", Фуере каза, че ЕС очаква коалицията да има ясни приоритети относно прилагането на най-важните реформи. Последният Доклад за ранно предупреждение, публикуван от ПРООН в петък, заключава, че безработицата, бедността и корупцията остават основните проблеми, пред които са изправени мнозинството от македонските граждани. Констатациите се базират на проучване, проведено през май. (Вечер - 10/07/06; Макфакс, А1ТВ, Телма ТВ - 09/07/06; MРT, A1 TВ - 07/07/06)
