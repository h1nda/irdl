Турция и Армения обсъдиха нормализирането на отношенията си
					25/11/2008
					 
						ИСТАНБУЛ, Турция -- Арменският външен министър Едуард Налбандян каза в понеделник (24 ноември), че неговата страна е готова да установи дипломатически отношения и да отвори границата си с Турция без предварителни условия. Налбандян даде пресконференция в Истанбул след срещата на Организацията за черноморско икономическо сътрудничество и разговори със своя турски колега Али Бабаджан. "Подобно развитие би било от полза и за двете страни", каза Набандян, като добави, че не вижда големи пречки за нормализиране на отношенията между Турция и Армения.
						Турция обяви плановете си за възстановяване на дипломатическите отношения с Армения с назначаването на "акредитиран посланик". Двете страни не са установявали дипломатически отношения, откакто Армения придоби независимост от Съветския съюз през 1991 г. Главната причина за това е противопоставянето на Турция на арменската окупация на областта Нагорни Карабах в Азербайджан и опитите на Ереван да се обяви за геноцид избиването на 1,5 милиона арменски цивилни граждани от отоманските турци в периода 1915 -1917 г. Грузия отдавна играе ролята на посредник между Турция и Армения. (Хюриет, Анадолска информационна агенция, Заман, НТВ, ДПА, АП, АФП, Си Ен Ен Търк, Синхуа, РИА Новости, АНА-МПА, Катимерини, In.news - 24/11/08)
