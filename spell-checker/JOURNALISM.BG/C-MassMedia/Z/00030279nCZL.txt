Хиляди се събраха на протест в Букурещ
					15/05/2009
					 
						БУКУРЕЩ, Румъния -- Хиляди държавни служители и други работници демонстрираха в четвъртък (14 май) в Букурещ с настояване за по-високи заплати и сигурност на работните места. Лявоцентристкото правителство замрази заплатите в държавния сектор и се очаква да ореже ведомостите в огромната публична администрация и държавните предприятия. Протестиращите скандираха лозунги пред парламента и икономическото министерство в столицата. Румъния пострада силно от глобалната финансова криза, която я превърна от атрактивна дестинация за инвестиции в страна с растящ външен дълг и западащо доверие в пазара. Промишленият сектор съкрати хиляди работни места, а правителството се принуди да търси помощ от МВФ. (АФП, Ройтерс, Медиафакс - 14/05/09)
