Македонският премиер потвърждава смяната на четирима министри
03/11/2003
 
СКОПИЕ, Македония -- Премиерът Бранко Цървенковски потвърди в неделя (2 ноември), че сменя четирима министри от своя кабинет: финансовия министър Петър Гошев, министъра на икономиката Илия Филиповски, министъра на транспорта и комуникациите Милаим Айдини и министъра на правосъдието Исмаил Дардиста. Цървенковски добави, че ще назначи председателя на парламента Никола Поповски за нов финансов министър, кмета на Карпос Стевче Якимовски за министър на икономиката, заместник-председателя на парламента Агрон Буджаку за министър на транспорта и комуникациите, и конституционния съдия Иджет Мемети за министър на правосъдието. В сряда Цървенковски ще представи промените в кабинета пред парламента заедно с доклад за работата на правителството през последната година (Дневник, Утрински вестник - 03/11/03; МИА- 02/11/03)
