Солана призова Македония да предприеме по-широки реформи
					24/03/2006
					 
						БРЮКСЕЛ, Белгия -- В четвъртък (23 март) върховният представител на ЕС за външната политика и сигурността Хавиер Солана се срещна с македонския премиер Владо Бучковски, с когото обсъди реформите в страната и подготовката за парламентарните избори. Солана посочи по-конкретно, че е необходимо да се приеме законодателство за реформата в полицията и съдебната система. Той подчерта също, че е важно да се проведат честни избори в съответствие с международните стандарти. Бучковски обсъди и въпроса за либерализацията на визовия режим с еврокомисаря по разширяването Оли Рен. (Уеб сайт на ЕС, Макфакс, МИА, A1 ТВ - 23/03/06)
