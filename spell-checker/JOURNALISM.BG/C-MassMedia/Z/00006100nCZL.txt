ЕС ще осигури по-широка финансова подкрепа за осъществяването на Охридския мирен договор
26/02/2003
 
СКОПИЕ, Македония -- Във вторник (25 февруари) представители на ЕС отправиха молба към външния министър Илинка Митрева да предостави изчисления за общата сума на средствата, необходими за осъществяването на Охридския мирен договор. Митрева бе на двудневно посещение в Брюксел. Представителите на ЕС заявиха, че определено ще подкрепят проекта за по-широко участие на етническите албанци в държавната администрация. В Брюксел Митрева се срещна и с генералния секретар на НАТО Джордж Робъртсън.
Междувременно, партиите от мултиетническия коалиционен кабинет започнаха дискусии върху пакет от няколко спорни закона, в това число закон за използването на албанския език в парламента и закон за въвеждането на нови документи за самоличност на албански език. (МИА, Макфакс, А1 ТВ - 25/02/03)
