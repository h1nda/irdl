Емил
			Бок
		
		Министър-председател, Румъния
		(Различни източници)
 
		 
			
			Емил Бок положи клетва като министър-председател на Румъния на 22 декември, 2008 г. Лидерът на Демократическата либерална партия (ДЛП) бе номиниран за поста на 15 декември, когато Теодор Столожан оттегли кандидарата си две седмици след общите избори в страната на 30 ноември. Бок смени на поста лидера на Националната либерална партия (НЛП) Калин Попеску Търичану, който оглави дясноцентристкото коалиционно правителство след парламентарните избори през ноември 2004 г. 
			Лявоцентристкото коалиционно правителство на парията на Бок и на Социалдемократическата партия (СДП) на Мирча Джоана бе одобрено с 324 срещу 115 гласа в двукамерния 454-местенн парламент. ДЛП и СДП спечелиха заедно парламентарно мнозинство от 70% на изборите. 
			Бок е роден в село Ричителе, окръг Клуж на 6 септември 1966 г. Той завършва право през 1955 г. и след това докторантура по политически науки и политическа философия в Университета Бабес-Боляй в Клуж-Напока през 2000 г. Бок води курсове по конституционно право и политически институции, за румънската политическа система и политическите свободи в Румъния в университета Бабес-Боляй. 
			Той е член на Американската асоциация за политически науки от 1994 г. и на Румънското общество за политически науки от 1999 г. 
			Политическата кариера на Бок започва през 2000 г., когато е избран за депутат в парламента с листата на Демократическата партия (ДП). През 2004 г. той печели местните избори срещу крайно десния националист Георге Фунар и става кмет на Клуж-Напока, най-големият град в родната му Трансилвания. Преизбран е на поста на първия кръг на местните избори през юни 2008 г. в Румъния. 
			Бок е избран за председател на ДП през 2003 г. Траян Бъсеску, който оглавява партията по това време, печели президентските избори през декември 2004 г. и Бок го сменя като лидер на партията. През декември 2007 г. ДП се слива с Либерално-демократическата партия и създават Демократическа либерална партия, като Бок оглавява новата политическа формация. 
			Бок е кмет на Клуж-Напока, когато му предлагат да сформира новото правителство на Румъния. В обръщение пред парламента, преди да бъде гласувано предложението му за състав на кабинета една седмица по-късно, той обещава да продължи осъществяването на икономическите реформи и да намали разходите в бюджета, за да се справи с последиците на глобалната финансова и икономическа криза. 
			"Кризата не е извинение за липсата на реформи", заяви Бок. "Ще имаме правителство, което ще намаали разходите с 20%", добави той и увери законодателите, че неговият кабинет няма "да се поколебае да вземе строги мерки, както и че няма да жертва социалната политика, за да намали последиците от кризата". 
			Бок говори английски и френски. Женен е и има две дъщери.
