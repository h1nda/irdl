БиХ поиска екстрадирането на Божидар Вучуревич
					15/04/2011
					
						САРАЕВО, Босна и Херцеговина (БиХ) - Министерството на правосъдието е изпратило до Сърбия искане за екстрадиция на Божидар Вучуревич, каза в четвъртък (14 април) говорителят на министерството Марина Бакич. Тя изтъкна, че от сръбските власти зависи да решат къде да бъде изпратен Вучуревич. Хърватия вече е поискала екстрадицията му, твърдейки, че той е отговорен за военни престъпления срещу цивилни, извършени по време на обстрела на Дубровник през 1991 г. Сръбската полиция арестува военновременния кмет на босненския град Требине, Вучуревич, на 4 април на босненско-сръбски граничен пункт въз основа на обвинения във военни престъпления. Босненската прокуратура настоява, че той трябва да бъде съден в БиХ, тъй като е босненски гражданин и е обект на разследване за военните престъпления, извършени в Требине. (СРНА, Независне Новине, РТРС -14/04/11)
