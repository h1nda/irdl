Български съд отхвърли обвиненията срещу Доган в корупция
					19/10/2010
					 
						СОФИЯ, България -- Върховният административен съд оправда в понеделник (18 октомври) Ахмед Доган, лидер на опозиционната етническа турска партия Движение за права и свободи (ДПС) в голям корупционен процес. Случаят датира от септември, когато парламентарна комисия установи възможен конфликт на интереси за Доган. Той е получил около 1 милион евро за консултантска дейност за проекти за водноелектрически централи през 2008 и 2009 г., когато неговата партия бе на власт като коалиционен партньор. Той обаче не е обявил публично връзката си с компанията, която го е наела. Според парламентарната комисия, разследваща случая, Доган също не е притежавал неоходимата квалификация, за да действа като консултант по проектите, което е накарало разследващите да заподозрат корупция. Но в решението си в понеделник съдът е сметнал, че няма доказаталства, според които Доган е нарушил обществения интерес, като е получил хонорар. Парламентарната комисия събощи, че ще обжалва решението. (Ройтерс, Фокус, БНТ, бТВ - 18/10/10)
