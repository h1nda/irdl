Активисти в Турция бяха арестувани по време на протест срещу атомна електроцентрала
					24/08/2008
					 
						AНКАРА, Турция -- Повече от 30 активисти бяха арестувани в събота (23 август) по време на протест срещу плановете на правителството да построи атомна електроцентрала в черноморския пристанищен град Синоп. Всички освен един са чужди граждани, включително граждани на САЩ, Германия и Франция. Властите са ги арестували заради "несанксионирано" организиран протест. Правителството планира да построи атомна електроцентрала в Синоп, като първата подобна електроцентрала в страната е построена близо до средиземноморското пристанище Мерсин. (AП, Биамаг - 23/08/08)
