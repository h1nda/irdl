Министерският съвет на БиХ одобри създаването на дирекция за реформи в полицията
					09/12/2005
					 
						САРАЕВО, Босна и Херцеговина (БиХ) -- Министерският съвет одобри в четвъртък (8 декември) създаването на дирекция за реформи в полицията, първата конкретна стъпка към прилагане на плана за преструктуриране на полицията. Мандатът на дирекцията е ограничен до 12 месеца, през които тя трябва да изготви необходимите проектозакони и бюджет, за да се осигури прехвърлянето на отговорностите от областните към държавните институции. Реформите в полицията са условието за подписването на Споразумението за стабилизация и асоцииране с ЕС.
						В други новини от четвъртък се съобщава, че правителството на Република Сръбска е приело проектозакона за бюджета за 2006 г. Правителството също е приело икономическата програма за 2006 г., предвиждаща 7 процента ръст в реалния ОВП. (Дневни аваз, Независне новине - 9/12/05; РТРС, ПБС БиХ, Фена - 8/12/05)
