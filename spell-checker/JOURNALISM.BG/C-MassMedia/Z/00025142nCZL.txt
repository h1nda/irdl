Иракски имигранти, търсещи убежище, прекратиха протестите си в Кипър
					15/01/2008
					 
						НИКОЗИЯ, Кипър -- В понеделник (14 януари) група иракчани прекрати шестдневния си протест пред британска военна база в Северен Кипър. Шестимата мъже, които се бяха изкачили на висока 14 метра противопожарна кула, заплашваха да се хвърлят от там, ако не получат британски паспорти. Те твърдят, че британците първоначално са им обещали да им издадат такива документи, а по-късно са им казали да подадат заявления за получаване на убежище в Република Кипър. Според говорител на базата шестимата са се съгласили да напуснат кулата и да подадат заявления в Кипър, а според съобщения в местните медии те са направили това, принудени от глада. (Синхуа, АП, АФП - 14/01/08)
