Според Кощуница Сърбия е готова на компромис по Косово 
					25/04/2005
					Сръбският премиер Воислав Кощуница каза в неделя, че Белград е готов да започне диалог по намиране на компромисно решение за Косово, но няма да се съгласи с преначертаване на границите на страната. 
					 (Блич - 25/04/05; Радио Б92, Бета, Koсоварепорт - 24/04/05; Би Би Си мониторинг - 23/04/05; Уеб сайт на сръбското правителство - 22/04/05)
 
					 
						
"Сърбия е готова на компромис, тъй като иска да отстоява жизнените и важните национални и държавни интереси," каза премиерът Воислав Кощуница. [AФП]
						Макар че изрази готовността на Белград за диалог, насочен към намиране на решение по статута на Косово, сръбският премиер Воислав Кощуница каза в неделя (24 април), че няма да бъде прието решение, което води след себе си промяна в сегашните граници на страната. 
						"Сърбия е готова на компромис, тъй като желае да отстоява жизненоважните и държавни интереси, като повече от всичко трябва да гарантираме, че международно признатите граници на нашата държава няма да се променят," каза Кощуница по време на честванията на 190-та годишнина на сръбското въстание срещу Отоманското владичество.
						Въпреки че формално е част от Сърбия-Черна Гора, Косово е де факто протекторат на ООН от юни 1999 г. Косовските албанци, които представляват 90% от населението в провинцията, настояват за независимост, докато сърбите в тази провинция искат тя да остане в рамките на Сърбия. 
						Очаква се международната общност да направи преглед до края на годината на напредъка на Косово по прилагане на набора от стандарти в осем области, определени от ООН, сред които: върховенство на закона, демократични институции, зачитане на човешките и малцинствените права, както и икономиката. Една положителна оценка би проправила пътя към преговорите за определяне на окончателния статут на провинцията, които могат да започнат по-късно тази година. 
						"Едната страна не може да вземи всичко, докато другата да изгуби всичко," каза Кощуница. "Желаем политически диалог и искаме да намерим общо решение чрез търпеливи преговори, защитаващи интересите на албанския и сръбския народи и допринасящи към стабилността както в нашата страна, така и в целия регион. "
						В предходни свои изказвания той изразяваше подкрепа за намиране на решение на косовския въпрос въз основа на формулата "повече от автономия, но по-малко от независимост."
						Изказването на Кощуница от неделя последва срещата два дни преди това между сръския президент Борис Тадич и Небойша Чович, ръководител на сръбския Координационен център по Косово. Двамата се споразумяха да следват активна политика в три области, вкл. работните групи между Белград и Прищина по техническите аспекти. Те също така решиха да потърсят подкрепата на УНМИК за участие на сръбски представители в работната група, която се занимава с децентрализация на властта в провинцията, както и да настояват за преговори между косовските и сръбските лидери
