Роднини на укриващи се от правосъдието военнопрестъпници са добавени в черния списък на ЕС
					24/06/2007
					 
						БАНЯ ЛУКА, Босна и Херцеговина (БиХ) -- Съветът на ЕС добави още 15 нови имена в своя черен списък с лица, на които е забранено да влизат или да пътуват в страните-членки на ЕС. Според събщения в регионалните медии в събота (23 юни) списъкът включва няколко роднини на укриващи се от правосъдието, издирвани от Трибунала на ООН за военни престъпления. Сред добавените към списъка са братът и дъщерята на Радован Караджич, Лука и Соня, синът и снахата на Ратко Младич, Дарко и Биляна, четирима членове на семейството на Стоян Зуплянин - съпругата му Дивна, синовете Младен и Павле и братовчед му Слободан, както и съпругата на Горан Хаджич, Живка, синът и дъщеря му Сречко и Ивана и сестра му Горанка. 
						Началникът на полицията на Република Сръбска (РС) Урос Пена заяви в петък, че никой от останалите четирима укриващи се от правосъдието - Караджич, Младич, Зуплянин и Хаджич, не се намира в РС или в БиХ. (РТРС, Блиц, Танюг, Макфакс - 23/06/07)
