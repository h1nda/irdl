Бивш муджахидински боец беше депортиран от БиХ
					31/03/2009
					 
						САРАЕВО, Босна и Херцеговина (БиХ) -- Бившият муджахидински боец Али Ахмед Али Хамад, известен също като Убейда, беше депортиран от БиХ в родината си Бахрейн в понеделник (30 март). Последните няколко месеца той прекара в лагер за задържане на имиграционните служби, след като бе освободен от затвора в Зеница, където прекара 12 години за заговор за атентат с кола бомба в Мостар. Той даде показания и в процеса срещу бившия генерал от армията на БиХ Расим Делич в Трибунала за военни престъпления в Хага. Поради това, че се е сражавал в БиХ, той получи гражданство, което обаче страната му отне при преразглеждането му. (Дневни Аваз, Фена, РТРС, СРНА, Сербиана, МИА - 30/03/09)
