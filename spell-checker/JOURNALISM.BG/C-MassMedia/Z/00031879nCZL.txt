Германското посолство финансира разчистване на мини в Албания
					05/10/2009
					 
						ТИРАНА, Албания -- Германското посолство в Тирана ще отпусне безвъзмездно 2,8 млн. евро на албанските власти по проект за разчистване на мини, съобщи посолството в петък ( 2 октомври). Проектът ще обхване мините по границата с Косово, за които се смята, че са били заложени по време на конфликта в Косово през 1998-1999 г. Оттогава мини край границата са убили 34 души, а други 238 са били ранени. (Старт, Телеграфи - 03/10/09; Алсат - 02/10/09)
