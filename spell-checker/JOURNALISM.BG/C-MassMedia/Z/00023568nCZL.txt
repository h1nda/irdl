Албания е застрашена от енергийна криза 
					16/08/2007
					 
						ТИРАНА, Албания -- Страната е на ръба на сериозен недостиг от електричество поради лятната суша, смята министерството на икономиката. АФП цитира в сряда (15 август) говорител на министерството, който е казал, че нивото на водата в язовирите е спаднало с 85 %, което е принудило правителството да въведе ограничения за потреблението на електричество от домакинствата, правителствените институции и предприятията. В някои случаи продължителността на работния ден е намалена от осем на пет часа или са въведени вечерни или нощни смени - по време, когато консумацията на електричество е по-малка. Албания се нуждае от около 18 млн. квтч електричество на ден. Страната произвежда 5,5 млн. квтч и внася над 6,5 млн. квтч. Остарели водноелектрически централи, построени през комунистическата епоха, са единственият източник на електричество в Албания, макар че чуждите инвестиции изглежда се увеличават. (AФП, БТА, Дарик - 15/08/07)
