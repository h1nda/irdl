Словения потвърждава подкрепата си за хърватската кандидатура за членство в ЕС
17/05/2004
 
ЗАГРЕБ, Хърватия -- Председателят на словенския парламент Желко Качин заяви в интервю за Неделни Виесник, че Словения е "най-добрият приятел" на Хърватия по пътя към членството в ЕС. В интервю, публикувано в неделя (16 май), Качин каза, че Словения иска всички републики от бившата Югославска федерация да влязат в ЕС. Словения се присъедини към Съюза на 1 май.
Други новини: Подразделения на противопожарната охрана и гражданска защита от Хърватия и Словения проведоха съвместно учение в събота в словенския град Ормоз. Изпробван бе капацитетът за спасителни операции по време на симулирана криза, касаеща изпускането на опасни вещества в пограничните райони. (СТА - 16/05/04; ХИНА - 15/05/04)
