Делото срещу Медиу в Албания отново бе отложено
					07/07/2009
					 
						ТИРАНА, Албания -- В понеделник (6 юли) Върховният съд в Тирана отново отложи делото срещу бившия министър на отбраната Фатмир Медиу, който трябва да отговаря по обвинения в злоупотреба с власт. Адвокатите на Медиу не се явиха в съда, посочвайки като причина временното затваряне на тунел на магистралата Дуръс-Кукъс. Прокуратурата заяви, че затварянето на тунела е било обявено няколко дена предварително. Делото сега е насрочено за септември. Медиу е обвинен във връзка с експлозиите миналата година в склада за боеприпаси в Гердец, при които бяха убити 26 и ранени 300 души. (Нюз 24, Болкън Уеб, Телеграфи, Шекули - 06/07/09)
