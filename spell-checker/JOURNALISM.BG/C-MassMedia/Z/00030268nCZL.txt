Албански директор на затвор беше уволнен за корупция
					14/05/2009
					 
						ТИРАНА, Албания -- Директорът на затвора в Рогожина Назми Тотраку беше уволнен в сряда (13 май) във връзка със скандал, за който съобщи частна телевизия. Журналистическо разследване разкри, че затворниците могат "да си купят" свобода за няколко дена, като заплатят по 100 евро за всеки ден. Скритите камери са заснели шофьор от затвора, който е сключил сделката от името и за сметка на Тотраку.
						Други новини от сряда -- Полицията в източния град Корча залови 7 кг марихуана и арестува един човек. Наркотикът е открит в кола, пътуваща по магистралата Корча-Ерсека в близост до гръцката граница. (Топ Ченъл, Нюз 24, Топ Нюз, Клан - 13/05/09)
