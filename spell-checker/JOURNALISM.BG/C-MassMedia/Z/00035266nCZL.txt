Сърбия премахва изискването за визи за турски граждани
					12/07/2010
					 
						БЕЛГРАД, Сърбия -- Правителството реши да премахне изискването за входни визи за турските граждани, считано от понеделник (12 юли), деня, в който турският премиер Реджеп Тайип Ердоган започва посещение в страната. Той ще се срещне с президента Борис Тадич и с премиера Мирко Цветкович. Програмата включва още посещение в преобладаващо мюсюлманския град Нови Пазар. Ердоган пристига в Белград от Босна и Херцеговина, където присъства на възпоменанието в неделя на 15-ата годишнина от клането в Сребреница. (Танюг, Б92, Бета, Заман - 12/07/10; АФП, Хюриет - 11/07/10)
