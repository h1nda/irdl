Според съобщения заподозрян е признал, че талибаните са финансирали терористичен заговор в Турция
					22/02/2006
					 
						ИСТАНБУЛ, Турция -- Лоаи Мохамад Хадж Бакр Ал Сака, сирийски гражданин, заподозрян във връзки с "Ал Кайда" и терористични заговори в Турция, според съобщенията е заявил пред турските власти, че е получил финансиране от талибанския лидер Мулла Омар за планираните бомбени атентати срещу израелски пътнически кораби в Турция миналото лято. Според репортаж на НТВ от вторник (21 февруари) Ал Сака е признал по време на полицейски разпит, че е получил 50000 щатски долара за предложеното нападение. По-рано този месец турските прокурори поискаха доживотен затвор за сириеца, който е главният заподозрян за самоубийствените бомбени атентати в Истанбул през 2003 г., при които загинаха 58 души. (НТВ, TurkishPress.com - 21/02/06)
