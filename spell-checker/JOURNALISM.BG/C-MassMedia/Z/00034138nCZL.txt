Процесът в Сърбия за убийството на футболен фен започва следващата седмица 
					13/04/2010
					 
						БЕЛГРАД, Сърбия -- Процесът за убийството на френския футболен запалянко Брис Татон в Белград миналата година ще започне на 21 април, съобщиха местните медии в понеделник (12 април). По случая са обвинени 15 души. Двама от тях ще бъдат съдени задочно. Татон, на 28 г., фен на френския футболен клуб „Тулуза”, почина в болница в Белград през септември 2009 г., след като беше нападнат от фенове на противниковия клуб „Партизан” (Белград) преди началото на мача между двата отбора. (Бета, Политика, РТС, Танюг, Б92 - 12/04/10)
