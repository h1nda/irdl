Кощуница направи коледно посещение в Косово 
					09/01/2005
					 
						ПРИЩИНА, Косово, Сърбия-Черна гора -- Сръбският премиер Воислав Кощуница посети Косово, за да присъства на тържествата по случай Коледа в петък (7 януари). Това е второто от 1999 г. насам официално посещение на сръбски ръководител в администрираната от ООН провинция. Кощуница присъства на литургия в западния град Печ и се срещна с жителите на няколко сръбски селища в Косово. Той ги увери, че неговото правителство ще направи всичко възможно, за да подкрепя сръбската общност в провинцията. 
						В други новини, сръбският министър на отбраната Първослав Давинич посети Буяновац в събота с цел успокояване на напреженията, възникнали след убийството в петък на албански младеж в долината Пресово. Граничният патрул е открил огън по Дашним Хайрулаху, когато той незаконно е преминавал границата между южна Сърбия и Македония. Давинич изрази съжаление, но в същото време каза, че граничарите са спазили процедурата. (Ротерс, АФП, Би Би Си, Танюг, Б92 - 08/01/05; Танюг, КосоваЛайв, Ройтерс - 07/01/05)
