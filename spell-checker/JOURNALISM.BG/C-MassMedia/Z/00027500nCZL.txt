Съветът за сигурност на Турция обсъжда тероризма и ситуацията в Южна Осетия
					22/08/2008
					 
						ИСТАНБУЛ, Турция – Съветът за национална сигурност (СНС) проведе редовното си двумесечно заседание в четвъртък (21 август) в Истанбул, за да обсъди текущи въпроси на сигурността, засягащи Турция. Неотдавнашното засилване на терористичната активност и конфликтът между Русия и Грузия в Кавказкия регион бяха начело в дневния ред на заседанието. В изявление по-късно генералният секретариат на СНС заяви, че Турция ще продължи решително с антитерористичните си усилия. Съветът разисква също последиците от конфликта в Южна Осетия за региона и евентуалните мерки за предотвратяване на подобни конфликти. Това бе последното подобно заседание за началника на ГЩ на турската армия, генерал Яшар Буюканът, който се оттегля на 31 август. (Заман - 22/08/08; Араб Монитор - 21/08/08)
