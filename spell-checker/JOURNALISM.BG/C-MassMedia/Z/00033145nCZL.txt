Гръцките фермери вдигнаха част от блокадите
					24/01/2010
					 
						АТИНА, Гърция -- Гръцките фермери отслабиха протестите си в събота (23 януари), вдигайки блокадите на около 20 магистрали в страната, като останаха още 14, включително една на граничнопропускателния пункт Кулата-Промахон с Бългаия. В петък премиерът Георгиос Папандреу призова за прекратяване на протестите. Протестиращите настояват за сигурни субсидии, гарантирани изкупни цени на продукцията им, по-ниски производствени разходи и замразяване на банковите им кредити. Папандреу, чието правителство е в състояние на остра финансова криза, заяви на фермерите, че ще се придържа към сегашните строги мерки. Част от блокадите бяха вдигнати, когато българският премиер Бойко Борисв се срещна с протестиращите на границата и им каза ,че ще информира ЕС за техните искания. България иска компенсация от 10 милиона евро за загубите, които е претърпяла вследствие на протестите. (ДПА - 23/01/10; Ройтерс, бТВ - 22/01/10)
