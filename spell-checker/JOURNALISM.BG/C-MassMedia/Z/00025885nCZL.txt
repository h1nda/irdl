Затворници в БиХ организират протест срещу корупцията
					23/03/2008
					 
						САРАЕВО, Босна и Херцеговина (БиХ) - Около 70 затворници близо до Баня Лука организираха протест в събота (22 март) срещу корупцията. Те барикадираха втория етаж на затвора и настояха да разговарят с босненския сръбски министър на правосъдието Джерард Селман. Те заявиха, че не са доволни от привилегиите, които някои затворници получават и разкритикуваха корупцията сред охраната на затвора и други служители. В началото на февруари "Амнести Интърнешънъл" публикува доклад, в който се критикува насилието в затворите в БиХ. 
						IДруги новини - Трима души загинаха в събота (22 март), след като пехотна мина от конфликта през 1992-1995 г. експлодира в Югоизточна БиХ, съобщиха от полицията. "Двама полицейски служители и един член на звено на гражданска защита на БиХ бяха изпратени да отбележат местонахождението на мината, открита тази сутрин. Малко по-късно се чу експлозия и стана ясно ,че те са навлезли в минирана зона", заяви говорител на полицията. (Дневни Аваз, НТВ Хаят, Независне Новине, Фена, РТРС, СРНА, AФП, Maкфакс, ДПА, Ройтерс - 22/03/08)
