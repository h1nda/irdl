Чуждестранни експерти призовават към междуетническа толерантност в Македония
05/04/2004
 
СКОПИЕ, Македония -- По-голямата междуетническа толерантност е от решаващо значение за успешното прилагане на Охридското мирно споразумение е мнението на чуждестранни експерти, взели участие в семинар в петък (2 април) в Скопие. Те подчертаха, че изграждането на мира трябва да започне още от училище, за да се преодолеят миналите разделения и да се подчертае важността на единството за развитието на страната.
Междувременно , в хода на кандидат-президентската кампания в неделя премиерът Бранко Цървенковски обеща да продължи усилията на покойния президент Борис Трайковски за бърза евроатлантическа интеграция. Цървенковски от управляващия Социалдемократически съюз на Македония се надява да наследи Трайковски след предсрочния президентски вот на 14 април. Другите кандидати са Сашко Кедев от опозиционния ВМРО-ДПМНЕ, Джим Острени от Демократическия съюз за интеграция и Зуди Джелили от Демократическата партия на албанците. (Утрински вестник, Дневник - 05/04/04; А1 ТВ - 04/04/04; А1 ТВ - 02/04/04)
