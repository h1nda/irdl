Списък на 30 предполагаеми корумпирани съдии бе предаден на главния прокурор на България 
					27/01/2006
					 
						СОФИЯ, България -- Шефът на Националната следствена служба на България Ангел Александров предаде в четвъртък (26 януари) списък с 30 заподозрени в корупция съдии на главния прокурор Никола Филчев. Филчев бе поискал информация за евентуална корупция в средите на съдиите и прокурорите. Мандатът му на главен прокурор изтича на 22 февруари. Неговият приемник Борис Велчев каза, че борбата с корупцията ще бъде основен приоритет.
						Също в четвъртък представители на Либия, ЕС и Съединените щати са се срещнали в София с официални български представители. Според съобщения в местните медии разговорите при закрити врати са се съсредоточили върху случая с петте български медицински сестри и палестинския лекар, осъдени на смърт по обвинения, че са заразили стотици деца с HIV. Миналия месец Триполи нареди да започне нов съдебен процес. (Новинар, Стандарт, Сега - 27/01/06; бТВ, БНР, БТА - 26/01/06)
