Турската полиция се сблъска с протестиращи в демонстрация в подкрепа на Йоджалан
					19/02/2009
					 
						АНКАРА, Турция -- В сряда (18 февруари) полицията се сблъска с протестиращи по време на демонстрация в Диарбекир за отбелязване на 10-ата годишнина от ареста на лидера на терористичната Кюрдска работническа партия Абдула Йоджалан. Около 5 000 души се събраха пред местен офис на прокюрдската Партия на демократичното общество, въпреки че властите забраниха протестите. Тълпата носеше плакати на Йоджалан и скандираше лозунги в подкрепа на ПКК. Някои от демонстрантите се отправиха към местния офис на управляващата Партия на справедливостта и развитието (ПСР) и замерваха сградата с камъни. Друга група участва в подобен инцидент пред регионален офис на ПСР в друга част на Диарбекир. Полицията използва сълзотворен газ и водни струи, за да разпръсне тълпата, и е извършила няколко ареста. (АП, МИА - 18/02/09)
