Лобист на НАТО оцени високо реформите в сектора на отбраната в Македония
26/09/2003
 
СКОПИЕ, Македония -- Представителят на лобито на НАТО, Брус Джаксън, който е ръководител на "Проект за демокрациите в преход", заяви в четвъртък (25 септември), че Македония е отбелязала сериозен напредък в реформирането на отбранителния си сектор. Джаксън обсъди подготовката за членство в НАТО с министъра на отбраната Владо Бучковски и ще присъства на срещата на високо равнище в Охрид на четирите страни, подписали Адриатическата харта: Македония, Албания, Хърватия и Съединените щати.
Други новини: Хърватското правителство прие план за действие за членство в НАТО за периода 2003-2004 г. То включва мерки за политически, икономически, военни и законодателни реформи. (Дневник - 26/09/03; МИА, ХИНА - 25/09/03)
