Министрите на отбраната от ЕС са убедени, че мироподдържащите части в БиХ и Косово могат да се справят с безредиците
					22/02/2008
					 
						ЛЮБЛЯНА, Словения -- Министрите на отбраната от ЕС се съгласиха в четвъртък (21 февруари), че международните мироподдържащи части в Босна и Херцеговина (БиХ) и Косово могат да се справят с всички безредици, които биха могли да възникнат вследствие на решението на Косово да се отдели от Сърбия. На неофициална среща в Словения министрите посочиха още, че са готови да увеличат числеността на 2 500-членната ЮФОР в БиХ, ако действията на сепаратистите се засилят, но подчертаха, че засега няма такава необходимост. "Добрата новина е, че от гледна точка на сигурността Босна е много стабилна и съвсем незасегната от събитията в Косово," каза генерал-лейтенант Дейвид Лийки, генерален директор на военния щаб на ЕС.
						Малко преди да пристигне на срещата, германският външен министър Франц Йозеф Юнг посети Прищина, където обяви, че страната му признава независимостта на Косово. Той обеща също, че Германия ще помогне на Косово да защити териториалната си цялост. (AП, Макфакс, СТА, Фокус - 21/02/08)
