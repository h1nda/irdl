Сблъсъци между полицията и протестиращи студенти в Анкара 
					06/01/2011
					 
						АНКАРА, Турция -- В сряда (5 януари) станаха сблъсъци между полицията и около 500 студенти, протестиращи срещу правителството на Партията на справедливостта и развитието (ПСР). Студентите са се били събрали пред кампуса на Близкоизточния технически университет в Анкара с намерението да проведат демонстрация близо до седалището на ПСР. Полицията за борба с безредиците обаче е използвала сълзотворен газ и водни бомби, за да разпръсне протестиращите, които са хвърляли камъни по силите на реда. Един журналист е бил ранен. Планираният протест е бил в отговор на силната реакция на полицията на демонстрация на 4 декември в Истанбул, когато министър-председателят Реджеп Тайип Ердоган е бил на среща с ректорите на университетите, за да бъдат обсъдени реформи във висшето образование. (Хюриет, Уърлд Булетин, АФП - 05/01/11)
