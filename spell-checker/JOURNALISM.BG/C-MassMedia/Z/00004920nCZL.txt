Ашдаун вижда региона замесен в скандала с оръжието за Ирак
28/10/2002
 
САРАЕВО, Босна и Херцеговина (БиХ) -- Пади Ашдаун, върховният международен представител в БиХ каза пред репортери в неделя, че скандалът с участието в продажбите на резервни части за Ирак може да се окаже по-голям от очакваното. "Той ще бъде регионален и ще се разпростре в области, които ще ни изненадат", каза той. От известно време наблюдатели спекулират, че отделни компоненти от военно-промишления комплекс на бивша Югославия може би са продължавали функционират като мрежа, въпреки разпадането на страната.
Върховният Съвет на Отбраната на Република Сръбска (РС) свиква заседание в понеделник, за да обсъди участието на компанията Орао и да реши дали Командващият генералния щаб на РС Генерал Новица Симич ще бъде принуден да поеме отговорност за нарушаване на оръжейното ембарго на ООН срещу Ирак.
Междувременно, югославският президент Воислав Кощуница призова висши федерални служители, за да обсъдят докладите, според които държавната компания Югоимпорт незаконно е продавала оръжие и друго военно оборудване за Ирак. (OХР, Tанюг, Б92, Данас - 28/10/02; AФП, РТРС, ПВС БиХ, Онаса, БиХ Прес, БХ Радиo, ББС, Победа - 27/10/02)
