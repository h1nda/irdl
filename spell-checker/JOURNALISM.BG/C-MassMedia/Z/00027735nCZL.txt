Румънската ДЛП номинира Теодор Столоян за свой кандидат за премиер
					14/09/2008
					 
						БУКУРЕЩ, Румъния -- Демократическата либерална партия (ДЛП) номинира в петък (12 септември) заместник-лидера на партията Теодор Столоян за кандидат на партията за премиер. Решението бе взето единодушно от ръководството на ДЛП на годишната национална конференция на партията. ДЛП също одобри платформа за управление на партията, която предвижда средна заплата от 900 евро и средна пенсия от 405 евро. ДЛП, управляващата Национал-либерална партия (НЛП) и главната опозиционна Социалдемократическа партия (СДП) се очаква да бъдат главните съперници в парламентарните избори на 30 ноември. (Реалитатеа ТВ, Meдиафакс, Aгерпрес, Hotnews - 12/09/08)
