Сръбската полиция разби мрежа за трафик на хора
					27/11/2008
					 
						БЕЛГРАД, Сърбия -- Полицията извърши седем ареста, след като разби мрежа за трафик на нелегални имигранти за Западна Европа, съобщи вестник "Политика" в сряда (26 ноември). Съобщава се, че един от участващите в мрежата е полицейски служител. Имигрантите, които са били прехвърляни по различни канали, са били етнически албанци, повечето от Косово. Имало е и известен брой от Албания и Македония. (АФП, Политика - 26/11/08)
