Селскостопанските фондове от ЕС за България са изложени на риск
					05/08/2009
					 
						СОФИЯ, България -- Във вторник (4 август) министърът на земеделието Мирослав Найденов предупреди, че може да се наложи България да връща преките селскостопански плащания от ЕС за 2007 г. и може да не получи никакви такива плащания за 2009 г. Проблемът са сателитните фотографии на обработваемата земя, които не са били актуализирани въпреки застрашително наближаващия краен срок през септември. Неизпълнението на това изискване ще лиши селското стопанство от субсидии от около 350 милиона евро само за тази година и от общо 3,2 милиарда евро преки селскостопански субсидии до края на 2013 г. Освен това България може да бъде задължена да върне парите, получени за 2007 г., поради широко разпространените измами и процедурни нарушения.
						Други новини -- Земетресение със сила около 5,0 по скалата на Рихтер разтърси Северна България и части от Южна Румъния в сряда преди обед. Не се съобщава за пострадали хора, но някои домове са били леко повредени. Също в сряда в Западна България, включително в региона на София, се разразиха силни бури. Съобщава се за наводнения, а три села в област Монтана са останали без електричество. (Сега, Труд, Ройтерс, БНТ, Фокус, Standart.news - 05/08/09)
