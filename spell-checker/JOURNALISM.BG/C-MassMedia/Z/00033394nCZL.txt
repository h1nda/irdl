Инцко се срещна с босненските сръбски лидери
					12/02/2010
					 
						БАНЯ ЛУКА, Босна и Херцеговина (БиХ) -- Върховният представител Валентин Инцко се срещна в четвъртък (11 февруари) в Баня Лука с босненски сръбски политически лидери във връзка с продължаващата политическа криза и въпросите, свързани с държавната и военната собственост. Той предупреди, че партиите, подкрепили новия закон за референдумите в Република Сръбска (РС), ще бъдат държани отговорни за последиците от него. Инцко заяви, че с оглед на ситуацията в БиХ всеки референдум може да бъде разглеждан като провокация и може да застраши основните принципи на Дейтънското мирно споразумение от 1995 г. и на международното право. (РТРС, Дневни Аваз, СРНА, Онаса, Фена - 11/02/10)
