Директорът на МВФ заяви, че гърците "не трябва да се страхуват" от механизма за помощ
					25/04/2010
					 
						ВАШИНГТОН, Съединени щати -- Директорът на МВФ Доминик Строс-Кан се опитва да разсее безпокойството на гърците, свързано с ролята на Фонда в решаването на проблемите с дълга на Атина. "Гръцките граждани не трябва да се страхуват от МВФ. Ние се опитваме да им помогнем", каза той на пресконференция след среща в събота (24 април) на Управителния комитет на МВФ във Вашингтон. Строс-Кан се срещна с гръцкия финансов министър Георгиос Папаконстантину, който започна серия от преговори с официални представители на международната общност за механизма за помощ на ЕС/МВФ, след като Гърция поиска активиране на пакета от 45 милиарда евро , което според еврокомисарят по икономически и валутни въпроси Оли Рен може да стане в началото на май.
						В петък около 2500 души се събраха в центъра на Атина, за да протестират срещу решението на правителството да поиска международна помощ. Полицията използва сълзотворен газ, за да им попречи да стигнат до централата на ЕС. (АФП, Би Би Си, Блумбърг, ЮПИ, АП - 24/04/10; Би Би Си, Ройтерс - 23/04/10)
