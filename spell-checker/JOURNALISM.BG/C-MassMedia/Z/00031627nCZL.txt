Белград ще бъде домакин на конференция за организираната престъпност
					14/09/2009
					 
						БЕЛГРАД, Сърбия -- На 28 септември Белград ще бъде домакин на министерска конференция за борбата срещу организираната престъпност на Балканите, заяви в неделя (13 септември) министърът на правосъдието Снежана Малович в интервю за белградския всекидневник "Блиц". Очаква се във форума да участват министрите на вътрешните работи и правосъдието на балканските държави, както и еврокомисарят по правосъдието Жак Баро. Конференцията има за цел да спомогне за ускоряване на процеса на евроинтеграция и за премахване на визовите изисквания, заяви Малович. (Блиц, Б92 - 13/09/09)
