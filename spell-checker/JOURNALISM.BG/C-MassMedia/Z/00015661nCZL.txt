Жертвите от бурите в Румъния са достигнали 14 души; България обявява извънредно положение
					21/08/2005
					 
						БУКУРЕЩ, Румъния -- Жертвите от наводненията и силните бури достигнаха 14 души в събота (20 август), съобщи министърът на вътрешните работи Василе Блага. В петък трима души са били убити от гръм в северната част на страната, а други двама са се удавили в придошла река в централна Румъния. Нанесени са щети на около 4000 жилища и 700 моста и над 1000 души е трябвало да бъдат евакуирани поради наводненията.
						В съседна България правителството обяви извънредно положение в 15 градове и села. В резултат на наводненията и мълниите са загинали 20 души и са нанесени щети на стойност 520 млн. евро. Армията съобщи, че е отменила военните учения и е изпратила войниците да помагат за възстановяването на мостовете и другата инфраструктура. Премиерът Сергей Станишев и неговият заместник, министър на държавната политика при бедствия и аварии Емел Етем, посетиха най-засегнатите райони в събота. (Ройтерс, РедНова, Ромпрес, Уебсайт на българското правителство, AП, БНТ- 20/08/05)
