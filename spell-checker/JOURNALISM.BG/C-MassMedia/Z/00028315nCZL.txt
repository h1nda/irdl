Румънските жп работници отложиха стачката си
					07/11/2008
					 
						БУКУРЕЩ, Румъния -- Синдикалните лидери от държавната железопътна компания „Каиле Ферате Ромъне" (КФР) обявиха в четвъртък (6 ноември), че след разговори с транспортния министър Людовик Орбан работниците са решили да отложат с две седмици предупредителната си стачка, която бяха запланували за петък. Влаковете ще се движат по обичайното си разписание. КФР съобщи, че разговорите с Орбан са довели до споразумения по четири главни проблема, свързани с работниците. (Евениментул Зилеи - 07/11/08; Ziare.com, Медиафакс - 06/11/08)
