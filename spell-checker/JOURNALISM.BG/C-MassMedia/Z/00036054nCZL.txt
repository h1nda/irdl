ЕС назначи свой висш дипломат в Тирана 
					16/09/2010
					 
						ТИРАНА, Албания -- Италианецът Еторе Секуи беше назначен за ръководител на Делегацията на Европейската комисия (ЕК) в Албания, наследявайки Хелмут Лохан, чийто четиригодишен мандат изтича този месец. Канцеларията на ръководителя на външната политика на ЕС Катрин Аштън съобщи за назначението в сряда (15 септември), наред с имената на представителите на блока в 25 други държави. Секуи, на 54 г., е бил на служба в Албания от 2000 до 2004 г. като първи съветник и заместник-ръководител на италианското посолство. Дипломат от кариерата, той е служил също като посланик в Афганистан и специален пратеник на ЕС в Кабул. (Шекули, Алсат, Клан, Топ Нюз - 15/09/10)
