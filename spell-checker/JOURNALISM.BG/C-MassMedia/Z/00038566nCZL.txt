Кюрди протестираха срещу убийствата на бунтовници от ПКК в Турция 
					17/05/2011
					
						ИСТАНБУЛ, Турция -- Стотици кюрди се събраха в Истанбул и Югоизточна Турция в понеделник (16 май), за да протестират срещу ликвидирането от армията на 12 кюрдски бунтовници миналата седмица. Кюрдският политик Хасип Каплан каза, че няколко тела са били открити в планинските райони на провинция Шърнак. По-рано прокюрдската Партия на мира и демокрацията обвини управляващата Партия на справедливостта и развитието в опит да си осигури гласове на парламентарните избори на 12 юни чрез тези акции. (Заман, Хабер Тюрк, Хюриет - 16/05/11)
