Терористите от ПКК в Турция обявиха прекратяване на огъня поради религиозен празник
					08/12/2008
					 
						АНКАРА, Турция -- В неделя (7 декември) терористичната Кюрдска работническа партия (ПКК) обяви деветдвневно прекъсване на огъня по повод на мюсюлманския религиозен празник Курбан Байрам, който започва в понеделник. Прекратяването на огъня е жест на добра воля и "първа стъпка към мира", заяви говорителят на ПКК Ахмед Дениз, който добави, че политическите и военни лидери на групировката искат да решат този конфликт с Турция по мирен начин. Турция вече отхвърли няколко декларации за прекратяване на огъня от страна на ПКК.
						Междувременно турски военни самолети продължиха да нанасят въздушни удари срещу цели на ПКК в Северен Ирак, съобщават медиите в понеделник, като се позовават на източници от министерството на отбраната. Последното от поредицата нападения беше извършено в неделя вечерта. Турските телевизионни канали съобщиха, че няма жертви сред цивилното население. Също в неделя турският генерален щаб заяви, че силите за сигурност са убили двама бунтовници от ПКК в сблъсъци в събота в югоизточната провинция Шърнак. (НТВ, РИА Новости- 08/12/08; АФП, АП, Прес ТВ, Анадолска информационна агенция, ДПА, Синхуа - 07/12/08)
