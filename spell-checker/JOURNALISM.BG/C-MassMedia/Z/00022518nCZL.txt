Председателят на съдебния състав по делото за убийството на Джинджич е получила заплашително писмо
					10/05/2007
					 
						БЕЛГРАД, Сърбия -- Белградският районен съд съобщи в сряда (9 май), че е получено писмо, съдържащо заплахи срещу съдия Ната Месаревич, която е председател на съдебния състав в процеса за убийството на премиера Зоран Джинджич. Според съобщенията писмото е изпратено от Чикаго, съдържа обиди срещу Джинджич и Месаревич и е подписано от група, самоназоваваща се "Организация за защита на сърбите". Вътрешното министерство разследва случая. 
						Други новини -- В сряда Белградската районна прокуратура сезира Върховния съд, за да обжалва присъдите, произнесени през февруари по така нареченото "Магистрално дело". Четирима представители на Сръбското движение за обновление (СДО) бяха убити през 1999 г., а председателят на СДО и тогавашен лидер на сръбската опозиция Вук Драшкович едва избягна смъртта. Белградският районен съд осъди бившия командир на специален полицейски отряд Милорад Улемек, известен с прякора "Легионера", на 15 години затвор. Прокурорите искат той да получи максималната присъда от 40 години. (Глас явности - 10/05/07; Танюг, РТС, Б92 - 09/05/07)
