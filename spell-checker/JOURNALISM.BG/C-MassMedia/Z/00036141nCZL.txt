България и Румъния работят за присъединяване към Шенген през март
					24/09/2010
					 
						СОФИЯ, България -- Румъния и България работят за присъединяване към т.нар. Шенгенска зона на ЕС през март 2011 г., каза в четвъртък (23 септември) румънският президент Траян Бъсеску на обща пресконференция с българския си колега Георги Първанов в София. Първанов потвърди общата цел и определи изпълнението на изискването за Шенген като висш приоритет за двете страни. Двамата държавни глави обсъдиха т.нар. ромски въпрос във връзка със започналото напоследък репатриране на членове на малцинството от Франция в двете им родни страни, България и Румъния. "Експулсирането на роми от Франция не трябва да засяга шенгенския процес," каза Бъсеску. "Ромите имат номадски начин на живот и интеграцията им трябва да бъде въпрос, занимаващ целия ЕС, а не само страните, от които те произхождат," добави той. (Новините, Блумбърг - 23/09/10)
