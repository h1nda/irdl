Мандатът на ЕСПМ в БиХ трябва да бъде продължен
					22/04/2007
					 
						САРАЕВО, Босна и Херцеговина (БиХ) -- Мандатът на Полицейската мисия на ЕС (ЕСПМ) в БиХ трябва да бъде продължен, тъй като основният проблем - реформата на полицията на държавно равнище - остава нерешен, заяви ръководителят на ЕСПМ Винченцо Копола. В изявление в петък (20 април), той отбеляза, че само Държавната агенция за информация и защита и граничната полиция на БиХ понастоящем функционират на държавно ниво.
						Същия ден председателите на общинските съдилища в Сараево и Баня Лука Горан Салихович и Милан Тегелтия се срещнаха за първи път в опит да координират усилията си и да рационализират използването на човешки и материални ресурси. Те бяха единодушни за необходимостта от укрепване на сътрудничеството в подпомагане на усилията на правителствата си за реформи в съдебната власт и икономиката.
						Други новини - В събота избухна пожар на етаж на сиропиталище в Сараево. Пет бебета се задушиха от дима в съня си, докато 17 други деца бяха ранени. Медицинска сестра, която се опита да ги спаси, също е получила изгаряния. (Би Би Си, Си Ен Ен - 22/04/07; Фена - 20/04/07)
