Албания подкрепя двойното гражданство за гръцкото малцинство
					10/11/2006
					 
						ТИРАНА, Албания -- Албанският премиер Сали Бериша посочи в четвъртък (9 ноември), че Албания ще приеме решението на Гърция да предостави двойно гражданство на гръцкото малцинство, живеещо в Албания. Партията за човешки права на гръцкото малцинство приветства изявлението на Бериша, заявявайки, че Албания е доказала готовността си да действа в съответствие с европейските практики. Очаква се около 20 000 албански граждани, членове на гръцкото малцинство, да получат гръцки паспорти.
						Също в четвъртък албанският министър на отбраната Фатмир Сейдиу заяви пред парламента, че министерството планира да унищожи над 100 000 тона боеприпаси, които не са необходими на албанската армия. Той обясни, че тези оръжия са остарели и няма да покрият изискваните от НАТО стандарти. (Албейниън Нюз - 10/11/06; Макфакс - 09/11/06)
