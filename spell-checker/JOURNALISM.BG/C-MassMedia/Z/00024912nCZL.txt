Солана обеща, че ЕС няма да пренебрегне своите отговорности във връзка с Косово
					19/12/2007
					 
						ЛЮБЛЯНА, Словения -- ЕС ще помогне за намирането на решение на въпроса за статута на Косово и няма да пренебрегне своите отговорности към обществото там въпреки провала на преговорите с посредничеството на международната тройка, каза във вторник (18 декември) върховният представител на ЕС по сигурността Хавиер Солана в Любляна. След среща със словенския външен министър Димитрий Рупел Солана каза пред репортери, че няма голямо разделение вътре в ЕС по въпроса за Косово, и подчерта, че единната позиция на ЕС ще бъде от решаващо значение за намирането на дълготрайно решение. Съветът за сигурност на ООН започна дебатите за бъдещето на Косово в сряда.
						Междувременно специалният пратеник на ЕС в международната тройка от посредници Волфганг Ишингер каза, че е сигурен, че процесът на определяне на статута ще завърши по мирен начин. Говорейки в Берлин късно в понеделник, Ишингер омаловажи заплахата от използването на военна сила от страна на Сърбия, ако Косово обяви независимост. (Телеграфи, Balkanweb, РТК, РТРС, Бета, Б92, Ройтерс - 18/12/07)
