Пожари опустошават райони в България; Румъния е връхлетяна от бури и наводнения
					27/08/2007
					 
						СОФИЯ, България -- Най-малко четирима души загинаха в неделя (26 август) при горските пожари, които изгориха до основи няколко къщи. Двама души загинаха в Хасковска област, а други двама в района на Свиленград, където местните власти обявиха извънредно положение. Силният вятър разнесе пламъците до границите със Северозападна Турция.
						Междувременно Румъния се бори с проливни дъждове и ураганни ветрове непосредствено след опустошителната жега през миналата седмица. В неделя загинаха двама души, включително малко дете. Бурите и наводненията прекъснаха електрозахранването в Централна, Северна и Източна Румъния. Властите евакуират туристи, блокирани в областта Брашов. Историческият манастир "Самбата де Сус" е пострадал лошо от наводненията. (Hotnews.ro - 27/08/07; БТА, БГНЕС, Фокус, Дарик, ИТАР-ТАСС, Макфакс, АФП, Реалитатя, АП, Нюз ин, Би Би Си - 26/08/07)
