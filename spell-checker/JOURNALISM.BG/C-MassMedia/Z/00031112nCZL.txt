Албания предприема мерки за легализиране на браковете между хомосексуалисти
					30/07/2009
					 
						ТИРАНА, Албания -- Премиерът Сали Бериша съобщи в сряда (29 юли), че неговото правителство обсъжда закон, който да легализира сключването на бракове между хомосексуални двойки. Законопроектът, изготвен с подкрепата на неправителствена организация в Тирана, ще бъде внесен в парламента. "Това ще създаде правна основа срещу дискриминацията, с което страната ще бъде в съответствие с вече одобрената от ЕС рамка", заяви Бериша. Гейовете и лесбийките в Албания все още са силно стигматизирани и живеят двойствен живот, страхувайки се, че безопасността им може да бъде застрашена, ако разкрият своята сексуална ориентация. (Шекули, Ора Нюз, Топ Чанъл - 29/07/09)
