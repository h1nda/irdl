Михаел 
			Щайнер
		
		Управляващ временната администрация на ООН в Косово
		(Икономист, МОНК) 
 
		 
			
			Михаел Щайнер е назначен за управляващ Мисията на обединените нации в Косово (МОНК) през декември 2001 г. от генералния секретар на ООН Кофи Анан. Той е третия специален представител на генералния секретар за Косово, след създаването на МОНК през1999 г. Наследява Ханс Хаекеруп от Дания и Бернар Кушнер от Франция.
			Преди назначението си в Косово, Щайнер в продължение на почти шест години е първи заместник на главния представител на ООН в Сараево (Босна и Херцеговина). Той е опитен дипломат и бивш съветник по въпросите на външната политика и сигурност на канцлера на Федерална Република Германия Герхард Шрьодер. Щайнер е заемал длъжности в Прага, Загреб и постоянните мисии на Германия към ООН в Ню Йорк.
			Михаел Щайнер е роден в Мюнхен, Германия на 28 ноември 1949 г. Той учи право в Париж и Мюнхен от 1971 до 1977 и се квалифицира като съдия през 1981 г. По-късно същата година започва работа във външно министерство на ФРГ. През забележителната си кариера в германското правителство Щайнер управлява офис за координация към германската хуманитарна помощ в Загреб, служи като немски представител в Контактната група за бивша Югославия, в която членуват шест нации, и ръководи координационния съюз за многостранни мирни опити. Той също ръководи специалния отдел “Международни усилия за мир в Югославия" от 1994 до 1995 г.
