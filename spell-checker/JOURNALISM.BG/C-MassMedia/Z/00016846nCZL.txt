Имигранти протестират в Атина, искат по-добри условия 
		05/12/2005
		 
			АТИНА, Гърция -- Имигранти, живеещи в Атина протестираха в събота (3 декември) срещу расизма и предявиха искания за по-добри условия на живот. Според всекидневника "Катимерини" главните искания на демонстрантите са били за гарантиране на повече права за децата им, тъй като според тях гръцките власти често отказват да издават актове за раждане на родените там деца.
			В Атина имаше и протести на учители в събота. Те настояваха за отпускането на повече средства за образованието. (Катимерини - 05/12/05; АНА - 04/12/05)
