Еврокомисарят по правосъдието посещава Букурещ
					13/03/2006
					 
						БУКУРЕЩ, Румъния -- Еврокомисарят по правосъдието Франко Фратини трябваше да пристигне в понеделник (13 март) в Букурещ за преговори с румънския президент Траян Бъсеску, премиера Калин Попеску Търичану, министъра на правосъдието Моника Маковеи и вътрешния министър Василе Блага. Централна тема на разговорите ще бъдат основните условия за членство в ЕС и по-конкретно съдебната реформа и борбата с организираната престъпност и корупцията. 
						Други новини -- Асоциацията за прозрачност и свобода на изразяването представи в неделя резултатите от свое неотдавнашно проучване. Тя е установила, че 51,2 % от респондентите в Румъния смятат, че политическата намеса оказва влияние върху действията на съдебната система в делата за корпуция на високо ниво. (Ромпрес, Найн О'Клок - 13/03/06)
