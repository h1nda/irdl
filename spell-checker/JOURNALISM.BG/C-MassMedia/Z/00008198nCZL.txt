Словения заплашва ,че ще оттегли подкрепата си за кандидатурата на Хърватия за членство в ЕС
02/09/2003
 
ЛЮБЛЯНА, Словения -- Външният министър Димитри Рупел заяви в понеделник (1 септември), че страната му ще преосмисли подкрепата си за присъединяването на Хърватия към ЕС, ако Загреб пристъпи към реализация на плана си да обяви изключителна икономическа зона в Адриатика. Този ход би оставил Словения без пряк достъп до международните корабоплавателни води. Хърватският парламент отхвърли споразумение от 2001 година между двете страни по този въпрос. Хърватският външен министър Тонино Пицула заяви пред медиите в неделя, че споразумението е вече недействително и че Словения трябва да приеме този факт. Противоречията се задълбочиха допълнително в неделя, когато Словения отзова посланика си в Загреб Петер Бекеш. Хърватските медии съобщават, че делегации на двете държави ще се срещнат на 16 септември, за да обсъдят въпроса. (АФП, Радио Словения, СТА, ХИНА, Би Би Си - 01/09/03)
