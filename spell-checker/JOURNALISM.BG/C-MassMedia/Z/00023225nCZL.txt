Стачка на служителите от охраната затвори Акропола 
					13/07/2007
					 
						АТИНА, Гърция -- Акрополът в Атина е затворен поради стачка на служителите от охраната. Гръцкият съюз на пазачите на археологически обекти обяви стачката в сряда (11 юли), като поиска по-гъвкаво работно време. Те искат също така правителството да даде на временните работници статут на постоянно наети. Съюзът планира да затвори Акропола отново по време на четиридневна стачка от 21 юли. Другите археологически обекти в Гърция няма да бъдат засегнати. Планираното преместване на големи експонати в нов музей на Акропола започна в четвъртък, както бе планирано. 
						Също в четвъртък българската прокуратура официално поиска от Гърция да върне девет сребърни чинии от 14-и век, които според твърденията са били изнесени контрабандно в Гърция през 90-те години на 20-и век. България твърди, че понастоящем те са изложени в три гръцки музея. (Катимерини - 13/07/07; АНА-МПА, АП, бТВ, Дарик - 12/07/07)
