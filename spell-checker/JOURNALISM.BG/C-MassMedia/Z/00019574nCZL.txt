Лидерите на БиХ и международната общност заклеймиха експлозията на гроба на Изетбегович
					13/08/2006
					 
						САРАЕВО, Босна и Херцеговина (БиХ) -- Бомбената експлозия в петък (11 август) на гроба на военновременния босненски лидер и бивш председател на председателството на БиХ Алия Изетбегович предизвика възмущение от страна на видни босненски и международни представители. Взривът в ранната сутрин нанесе значителни щети на гроба на Изетбегович в гробището "Ковачи" в Сараево. 
						В отделни изявления Върховният представител в БиХ Кристиян Шварц- Шилинг, командирът на полицейската мисия на ЕС бригаден генерал Винченцо Копола, председателят на Председателството на БиХ Сюлейман Тихич, премиерът Аднан Терзич и премиерът на Федерация БиХ Ахмет Хаджипашич заклеймиха бомбената експлозия и призоваха за разследване и наказание за отговорните за това лица. След експлозията в Сараево бе свикана спешна среща на началниците по сигурността и на представители на съдебната власт. (Независне новине, Дневни аваз - 13/08/06; ПБС БиХ, Pincom.info, РТРС - 11/08/06)
