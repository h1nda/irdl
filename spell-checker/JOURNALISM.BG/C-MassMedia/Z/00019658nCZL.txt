BiH's first civilian heliport opens in Trebinje 
					20/08/2006
					 
						ТРЕБИНЕ, Босна и Херцеговина (БиХ) -- Първото гражданско летище за хеликоптери в страната бе официално открито в Требине в събота (19 август). Проектът, който възлиза на около 50 000 евро, бе финансиран и осъществен от две местни компании, "Неимарство" и "Агрокоп" и бе подкрепен от правителството на Република Сръбска (РС). Деян Тодорович, ръководител на Дирекция "Граждански въздушен транспорт" на РС го окачестви като малък проект от огромно значение, тъй като той ще обслужва движението на хеликоптери в района на Източна Херцеговина и ще бъде много полезен при извънредни ситуации и спасителни операции. (Независне новине - 20/08/06)
