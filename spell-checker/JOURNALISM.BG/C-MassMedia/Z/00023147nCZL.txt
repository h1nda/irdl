Трибуналът на ООН отказа да прехвърли делото срещу Делич в БиХ 
					06/07/2007
					 
						ХАГА, Холандия -- Трибуналът на ООН отхвърли в четвъртък (5 юли) искане на прокурорите за прехвърляне на процеса срещу бившия босненски мюсюлмански военен командир Расим Делич в Босна и Херцеговина. Главният прокурор Карла дел Понте твърдеше, че той трябва да бъде съден в собствената си страна след изменение на обвинителния му акт. Делич е обвинен във военни престъпления, извършени от чуждестранни ислямски бойци под негово командване, и в частност за убийството на 24 босненски хървати край Малине през юни 1993 г. Тъй като той няма да бъде съден за престъпления, действително извършени от него, вече не е уместно Трибуналът на ООН да разглежда делото, твърдеше Дел Понте. Съдиите не се съгласиха, посочвайки, че няма да бъде раздадено правосъдие, ако процесът бъде преустановен в този момент. Заседанията по него ще започнат в понеделник. (Независне Новине, Дневни Аваз - 06/07/07; Ройтерс, АФП, РТРС, Фена, НТВ Хаят, АП - 05/07/07)
