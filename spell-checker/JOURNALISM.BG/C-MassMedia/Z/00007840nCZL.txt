Генералът от Сърбия-Черна Гора Арсич арестуван по обвинения в корупция
01/08/2003
 
БЕЛГРАД, Сърбия-Черна Гора -- Радио Б92, позовавайки се на свои източници, съобщи, че службата за сигурност в армията е арестувала генерала от армията на Сърбия-Черна Гора Вукосав Арсич по подозрения за корупция, злоупотреби и фалшификация на документи, свързани с продажбата на недвижим имот на армията. Според съобщението, по-рано тази седмица Върховният съвет за отбрана го е пенсионирал заедно с няколко други офицери и с началника на военното разузнаване ген. Радослав Скорич. Министърът на отбраната Борис Тадич отказа коментар, но съобщи, че имената на освободените наскоро офицери ще бъдат оповестени до десетина дни. (Б92, Бета, Би Би Си - 31/07/03)
