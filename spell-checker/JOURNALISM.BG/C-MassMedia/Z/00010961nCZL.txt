Убит е редактор на черногорски вестник
30/05/2004
 
ПОДГОРИЦА, Сърбия-Черна гора -- Редакторът на вестник Дан бе убит в столицата на Черна гора в петък (28 май). Душко Йованович бе прострелян в гърдите и главата в момент, когато е излизал от офиса. Не са извършени арести. Дан бе разтърсван от спорове. Трибуналът на ООН за военните престъпления миналата година повдигна обвинение срещу Йованович във връзка с разкриване от вестника на самоличността на защитен свидетел. Обвиненията бяха свалени неотдавна, след като той публикува редакционна статия, в която изразява съжаление за постъпката си. Междувременно черногорският премиер Мило Дюканович даде под съд Dan и неговия редактор за публикуване на статии, в които го замесват в трафик с хора. И други членове на управляващата партия са водили дела срещу вестника. Дюканович осъди убийството, определяйки го като "заплаха за сигурността". Неговото правителство предложи 1 млн. евро награда за информация, помагаща за арестуване на извършителите на убийството. (Б92 - 29/05/04; AП, АФП, Индепендънт, Б92, Медияпул - 28/05/04)
