Лайчак порица Тихич заради противопоставянето му на реформата в полицията на БиХ
					04/02/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак укори лидера на Партията за демократично действие (ПДД) Сюлейман Тихич за решението му да се оттегли от преговорите за реформа в полицията. В изявление от неделя (3 февруари) Лайчак настоя, че подобно поведение тласка БиХ назад и застрашава шансовете на страна да подпише Споразумение за стабилизация и асоцииране с ЕС преди края на словенското председателство на ЕС през юли. Лайчак се съгласи със сръбските партии, които обвиняват за решението на ПДД вътрешните борби в управляващата коалиция на Федерация БиХ с другата основна партия на бошнаците, Партията за БиХ.
						Тихич настоя, че промените, предвидени от работната група за реформа в полицията, са само козметични. (Дневни Аваз, Независне Новине - 04/02/08; РТРС - 03/02/08)
