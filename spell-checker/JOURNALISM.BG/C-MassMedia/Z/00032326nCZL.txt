Среща на босненските лидери беше отменена
					11/11/2009
					 
						САРАЕВО, Босна и Херцеговина (БиХ) -- Срещата на основните партии на бошнаците, хърватите и сърбите, насрочена за вторник в Сараево, беше отменена. Разговорите относно конституционните промени трябваше да се проведат по инициатива на Сюлейман Тихич, председател на бошнашката Партия на демократичното действие. Във вторник (10 ноември) обаче партията му обяви, че срещата няма да се състои, тъй като две партии са отказали да участват в нея - Социалдемократическата партия и Партията за Босна и Херцеговина. (Фена, Дневни Аваз - 10/11/09)
