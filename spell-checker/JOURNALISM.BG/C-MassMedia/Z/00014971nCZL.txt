Митрева иска подкрепа от САЩ за кандидатурата на Македония за членство в НАТО 
					20/06/2005
					 
						СКОПИЕ, Македония -- По време на тридневното си посещение във Вашингтон, което завърши в петък (17 юни), външният министър Илинка Митрева отново поиска подкрепата на САЩ за усилията на Македония да получи покана за членство в НАТО догодина. Тя произнесе и реч в Центъра за международни изследвания, в която отново подчерта ангажимента на Македония към опазването на световния мир и сигурност. 
						Други новини: Вътрешният министър Любомир Михайловски и колегата му от Австрия Лизе Прокоп се договориха да засилят двустранното сътрудничество. По време на посещение на Прокоп в Скопие в неделя двамата обсъдиха бъдещ проект за обмен на експерти и подкрепа на Австрия в откриването на фалшифицирани документи. (Уеб-сайт на македонското правителство - 20/06/05; Вест, Дневник - 18/06/05; Уеб-сайт на македонското правителство - 17/06/05)
