Румънски съд потвърди забраната за пътувания на Бекали
					10/06/2009
					 
						БУКУРЕЩ, Румъния -- Съдът потвърди във вторник (9 юни) наложената забрана за пътувания на крайнодесния политик Джиджи Бекали, което ще му попречи да поеме задълженията си като новоизбран член на Европейския парламент (ЕП). На Бекали му бе забранено да напуска страната след арестуването му през април заради предполагаемо отвличане на трима мъже, които според него са откраднали автомобила му. На изборите в неделя Бекали спечели място в ЕП като кандидат на партия “Велика Румъния”. Той обаче няма да може да заеме поста в Брюксел заради забраната за пътувания. В решението на съда се казва, че той трябва да остане в Румъния до приключване на разследването. (Медиафакс, Реалитатя ТВ, Хотнюз, АП, ДПА - 09/06/09)
