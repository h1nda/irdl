Пожар избухна близо до турския курорт Мармарис
					29/06/2008
					 
						AНКАРА, Tурция -- Огромен горски пожар избухна в петък (27 юни) близо до курорта Мармарис на турското егейско крайбрежие. Разпалван от силните ветрове, пожарът застраши сградите на хотел, докато пожарникарите успеят да овладеят положението. Според съобщения в местните медии пожарът започнал около 3 ч. следобед местно време в района на Армуталан. Причината за пожара все още се изяснява. Хеликоптери и други превозни средства участваха в операцията по потушаване на пожара, който стигна до 200 метра до хотела. Гостите на други два хотела в района са били евакуирани. През последните дни в Турция бяха регистрирани големи горещини, като температурите в много райони, особено близо до крайбрежието, достигнаха 40 градуса по Целзий. 
						В други новини от петък се съобщава, че четирима души са били убити, а 12 са били ранени при нападение срещу държавен минибус в Източна Турция. Според осведомителната агенция Анадолу нападателите са открили огън срещу минибуса в провинция Ван. Местните власти не изключват това да е било нападение на терористичната Кюрдска работническа партия, докато осведомителната агенция Доган твърди, че нападението е било предизвикано от кръвна вражда. (НТВ, Ройтерс, AП, Осведомителна агенция Анадолу, Доган - 27/06/08)
