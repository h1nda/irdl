Румънският премиер Настасе е на посещение в Брюксел
16/09/2003
 
БУКУРЕЩ, Румъния -- Премиерът Адриан Настасе е на работно посещение в Брюксел във вторник (16 септември) за среща с председателя на Европейската комисия Романо Проди, с комисаря по разширяването Гюнтер Ферхойген, както и с комисаря по финансовите въпроси Педро Солбес Мира. Разговорите ще се съсредоточат върху реформите, които Румъния провежда в държавната администрация, съдебната система и за защита на децата. Междувременно в Букурещ сходни теми ще бъдат във фокуса на дискусиите по време на първата сесия на Комитета ЕС-Румъния за реформа на публичната администрация и съдебната система.
Също във вторник румънският президент Йон Илиеску приключва двудневната си визита в съседна Унгария. В понеделник той изрази оптимизъм за бъдещето на двустранните отношения след среща със своя унгарски колега Ференц Мадъл. (Ромпрес - 16/09/03; МТИ, Ромпрес - 15/09/03)
