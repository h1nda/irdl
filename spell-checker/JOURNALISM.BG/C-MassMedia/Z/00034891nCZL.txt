Сърбия ще поиска екстрадирането на убиеца на Джинджич 
					10/06/2010
					 
						ЗАГРЕБ, Хърватия -- Сърбия ще поиска екстрадирането на Сретко Калинич, член на престъпната групировка „Земунски клан”, който беше арестуван в Хърватия, след като беше прострелян от друг член на бандата. Сръбският министър на правосъдието Снежана Малович каза в сряда (9 юни), че Белград ще подаде искането в най-скоро време. Властите в Загреб обаче отбелязаха, че екстрадирането ще изисква промяна в конституцията, тъй като Калинич има хърватско гражданство. Той се укриваше в продължение на седем години, преди да бъде намерен ранен в покрайнините на Загреб във вторник. През 2007 г. той беше обвинен в убийството на сръбския министър-председател Зоран Джинджич и осъден задочно на 30 години затвор. Полицията съобщи, че Калинич е бил прострелян от Милош Симович, друг член на "Земунския клан", който също е осъден задочно на 30 години затвор. Сръбската полиция го арестува рано сутринта в четвъртък при опит да пресече нелегално сръбско-хърватската граница. (Танюг, Б92, РТС - 10/06/10; Танюг, Бета, РТС, ХРТ - 09/06/10)
