Официален представител на САЩ посети Турция, за да обсъди санкциите на ООН срещу Иран
					22/10/2010
					 
						АНКАРА, Tурция -- Заместник-министърът на САЩ, отговарящ за тероризма и финансовото разузнаване Стюарт Ливи се срещна с официални представители в четвъртък (21 октомври) в опит да използва набраната инерция в прилагането на резолюцията на Съвета за сигурност на ООН за налагане на санкции на Иран заради ядрената му програма. "Като стесняваме избора на Иран, той може да осъзнае преимуществото да премине през отвораната врата, която ... лидерите в света му предоставиха", каза Ливи след среща с представители на банки и финансови институции в Истанбул и висши представители на правителството в Анкара. Той добави, че посещението му в Турция е част от общото усилие в тази насока, и отбеляза "важната роля на Анкара, предвид близостта й до Иран". 
						По време на посещението си във Вашингтон в четвъртък турският вицепремиер Али Бабакан заяви, че санкциите ще засегнат обема на търговията с източната съседка на Турция. "Ние не вярваме в санкции", каза той. (Хюриет, Ройтерс, Прес ТВ - 21/10/10)
