Хиляди се присъединиха към антиправителствен митинг в Скопие
					28/06/2010
					 
						СКОПИЕ, Македония -- Няколко хиляди души се събраха в центъра на Скопие в неделя (27 юни), за да протестират срещу политиката на правителството. Участниците в демонстрацията, организирана от основната опозиционна СДСМ, обвиниха водения от ВМРО-ДПМНЕ кабинет за икономическото положение и разкритикуваха премиера Никола Груевски, че не е успял да придвижи заявленията на Македония за членство в ЕС и НАТО. СДСМ иска предсрочни избори, но чак след срещата на върха на НАТО през ноември, за да не бъдат засегнати стремежите на страната за присъединяване към Алианса. (Дойче Веле - 28/06/10; Сител, Форум, Алсат М - 27/06/10)
