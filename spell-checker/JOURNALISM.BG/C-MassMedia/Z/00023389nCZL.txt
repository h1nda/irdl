БиХ сключи сделка за оборудване за контрол на въздушното си пространство
					30/07/2007
					 
						САРАЕВО, Босна и Херцеговина (БиХ) -- Гражданската авиация на БиХ и испанският производител на контролно оборудване за гражданската авиация "Индра Системас СА" подписаха в петък (27 юли) споразумение за доставка на оборудване. Споразумението ще даде възможност на БиХ да поеме пълния контрол над въздушния трафик в своето въздушно пространство. 
						БиХ отговаря в момента за въздушното си пространство на средни височини - от 3000 до 8000 м. Поради липсата на подходящо оборудване държавата плаща на Сърбия и Хърватия за помощ в контрола на въздушното пространство на големи височини - над 8 000 м. С испанското оборудване обаче центровете в Загреб и Белград повече няма да бъдат ангажирани за целта. (Фена - 27/07/07)
