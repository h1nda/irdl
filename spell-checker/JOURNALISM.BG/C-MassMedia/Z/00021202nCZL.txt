Роднините на задържаните в Либия български медицински сестри получиха разрешение да ги посетят 
					09/01/2007
					 
						СОФИЯ, България -- Роднините на петте български медицински сестри, осъдени на смърт в Либия в скандално съдебно дело за заразяване на деца с ХИВ, заминаха за Триполи, след като получиха разрешение да посетят медицинските сестри в затвора. В понеделник (8 януари) българското външно министерство съобщи, че на роднините ще бъде разрешено да се виждат със задържаните ежедневно до 17 януари. Планираното посещение на българския заместник-министър на правосъдието Маргарит Ганев бе отложено, след като не бе получено разрешение от Триполи. 
						Междувременно Националната федерация на белгийските медицински сестри съобщи, че досега е събрала 16 000 подписа под петиция за отмяна на смъртната присъда на петте медицински сестри и палестинския лекар, който също е подсъдим по делото. (Уеб сайт на българското правителство, БНР, Дарик - 08/01/07)
