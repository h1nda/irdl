МНТБЮ отделя повече пари за защитата на Караджич
					20/12/2009
					 
						ХАГА, Холандия -- Председателят на Трибунала на ООН за военни престъпления (МНТБЮ) Патрик Робинсън съобщи в петък (18 декември), че съдът е решил да определи допълнителни средства за защитата на бившия босненски сръбски лидер Радован Караджич. Робинсън обясни, че предишното решение на съда да плати за 4500 работни часа на екипа от юридически съветници на Караджич, не е взело предвид огромния обем на делото. Той добави, че сега съдът е решил, че на адвокатите ще трябва да бъде платено за около 7500 часа - около 165 000 евро. Процесът срещу Караджич в МНТБЮ започна през октомври, но бе бойкотиран от бившия босненски сръбски лидер, който твърди, че не му е било дадено достатъчно време, за да подготви защитата си. Съдебните процедури ще продължат на 1 март. (AП, МИА - 18/12/09)
