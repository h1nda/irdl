Бивш лидер на хърватските сърби обвинен от Хагския трибунал
18/07/2004
 
ХАГА, Холандия -- Трибуналът на ООН за военните престъпления в Хага съобщи в петък (16 юли), че е повдигнал обвинения срещу Горан Хаджич, 46-годишен, по 14 пункта за военни престъпления и престъпления срещу човечеството, в това число преследване, избиване, изтезания и безразборни разрушения. Хаджич, който бе централна фигура в самообявилата се сръбска република Крайна от 1992 до 1993 г., също така е обвинен за депортацията на 20000 души от град Вуковар, след завземането му от сръбските войски. Той сега живее в сръбския град Нови Сад. Министерството на външните работи на Сърбия-Черна гора заяви, че е получило обвинението и го е предало в белградски съд. (Ройтерс, Би Би Си - 16/07/04)
