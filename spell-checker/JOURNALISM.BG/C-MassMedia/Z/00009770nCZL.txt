Ръмсфелд оцени високо напредъка на Хърватия по пътя към членството в НАТО
09/02/2004
 
ЗАГРЕБ, Хърватия -- Американският министър на отбраната Доналд Ръмсфелд оцени високо напредъка, който Хърватия е постигнала при реформиране на системата си за отбрана и каза, че очаква деня, в който страната ще стане член на НАТО. По време на три-четиричасовата си визита в неделя (8 февруари) той обсъди възможността за по-широк хърватски ангажимент в Афганистан. Премиерът Иво Санадер заяви, че правителството му обмисля увеличаване на персонала, който Хърватия понастоящем е разположила в Кабул, както и възможна мисия в Ирак. Той добави, че съществува широк консенсус по това, че страната му трябва да стане част от ръководената от Вашингтон антитерористична коалиция. Ръмсфелд се срещна и с президента Стипе Месич, за да обсъди възможностите за по-тясно военно сътрудничество. (Виесник - 09/02/04; АП, АФП, ХРТ, ХИНА - 08/02/04)
