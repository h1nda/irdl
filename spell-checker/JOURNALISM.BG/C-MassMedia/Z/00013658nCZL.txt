Румъния ще бъде домакин на конференция, посветена на сигурността в Ирак 
					21/02/2005
					 
						ТАМПА, САЩ -- Централното командване на САЩ обяви в неделя (20 февруари), че Румъния ще бъде домакин на конференция, посветена на Ирак. Представители на САЩ, Ирак и много от коалиционните партньори ще се срещнат в Букурещ във вторник и сряда, за да обсъдят участието в усилията за възстановяване на Ирак след изборите миналия месец. 
						Други новини: Националната банка на Румъния обяви в неделя, че ще позволи на местни фирми да купуват долари и евро без ограничения. До този момент фирмите можеха да купуват чуждестранна валута само с разрешение на Централната банка. Решението цели да помогне на компаниите да се защитят срещу валутни колебания, които нанасят ущърб на печалбите им. (АП - 21/02/05; Блумбърг - 20/02/05)
