Aлбанската полиция преследва трафикантите
					31/08/2009
					 
						ТИРАНА, Aлбания -- Полицията арестува мъж, заподозрян в нелегален трафик на албанци в Гърция, съобщиха местните медии в неделя (30 август). Арианит Пашай бе задържан близо до град Джирокастра в югоизточната част на страната, докато транспортирал четири души към границата. Властите твърдят, че той е взел от всеки от четиримата по 1 500 евро.
						Други новини -- Полицията във Вльора залови моторна лодка в неделя, за която се подозира, че е използвана за контрабанда на наркотици в Италия. Двама души бяха арестувани. (Газета Шкиптаре, Панорама - 31/08/09; Нюз 24, Болкън Уеб - 30/08/09)
