България и Испания обсъждат Ирак
14/10/2003
 
ЛЮКСЕМБУРГ, Люксембург -- В понеделник (13 октомври) българският външен министър Соломон Паси се срещна с испанската си колега Ана де Паласио. Разговорите са се съсредоточили върху ситуацията в Ирак и подготовката на нова резолюция на СС на ООН по този въпрос. Паси е в Люксембург, за да участва като наблюдател в Междуправителствената конференция на ЕС.
Междувременно председателят на българското Народно събрание Огнян Герджиков се срещна в понеделник с председателя на Общото събрание на ООН Джулиан Хънт. Българската делегация е в САЩ по повод 100 годишнината от установяването на дипломатически отношения между двете държави.
Във вторник висшите представители на НАТО адмирал Грегъри Джонсън и генерал Харалд Куят пристигнаха в България. Те ще обсъдят бъдещото сътрудничество в рамките на НАТО и подготовката на България за предстоящото членство. (Труд ,24 часа - 14/10/03; БТА, БНТ, бТВ, БНР - 13/10/03)
