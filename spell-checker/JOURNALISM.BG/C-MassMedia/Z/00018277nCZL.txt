Има сведения, че терористи вербуват босненски мюсюлмани 
					18/04/2006
					 
						САРАЕВО, Босна и Херцеговина (БиХ) -- Изглежда "Ал Кайда" и други терористични групировки се опитват да вербуват мюсюлмани от БиХ и бивша Югославия, съобщи "Асошиейтед Прес" в понеделник (17 април), като се позова на анализ от 252 страници, изготвен от разузнаванията на САЩ и Хърватия. В него се казва, че екстремисти използват пари в брой, спечелени от контрабанда на наркотици, и се опитват да се възползват от недобре охраняваните граници, за да привличат, вербуват и обучават нови членове. Според доклада тези действия са започнали преди четири години, когато мерките за сигурност на Запад бяха затегнати и за терористите стана по-трудно да извършват нападения. Министърът на сигурността на БиХ Бариша Чолак призна за доклада, но каза, че властите нямат конкретни доказателства за активни действия за вербуване на привърженици. (AП - 17/04/06)
