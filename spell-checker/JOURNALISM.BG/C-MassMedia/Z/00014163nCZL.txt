Докладчикът на ЕП за Турция критикува забавянето в процеса на реформи
					07/04/2005
					 
						АНКАРА, Турция -- Докладчикът на Европейския парламент (ЕП) за Турция, холандският депутат Камиел Еурлингс, разкритикува в сряда (6 април) турското правителство, заявявайки, че е настъпило сериозно забавяне в реформите, свързани с присъединяването към ЕС. Пред холандски медии Еурлингс заяви, че Турция се движи "в погрешна посока" и бързо трябва да се заеме с решаването на въпроса, за да не се сблъска в бъдеще с големи проблеми преди преговорите с ЕС, предвидени да започнат на 3 октомври. 
						Други новини: Гръцкото правителство потвърди в сряда, че външният министър Петрос Моливиатис ще посети Турция през следващата седмица. Основни теми в дневния ред ще бъдат двустранни и регионални въпроси.
						Във вторник парламентарната комисия по външни отношения разисква за първи път въпроса за арменския геноцид. Лидерите на основните турски партии неотдавна се споразумяха за отваряне на архивите на бившата Отоманска империя, което да позволи на историците да обсъдят обвиненията в провеждане на кампания на геноцид срещу арменското население в началото на 20-и век. (НТВ, TurkishPress.com, MПA - 07/04/05; НТВ, TurkishPress.com - 06/04/05)
