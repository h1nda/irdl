МВФ отпуска заем от 147 млн. щ.д. на Сърбия-Черна Гора
08/06/2004
 
ВАШИНГТОН, САЩ -- МВФ обяви в понеделник (7 юни), че е отпуснал заем на стойност 147 млн. щ.д. на Сърбия-Черна Гора като част от съществуваща кредитна линия. МВФ се съгласи през 2002 г. да отпусне 953 млн. щ.д. за период от три години с цел стимулиране на националната икономическа програма. Белград е оползотворил досега 440 млн. щ.д. от кредитната линия.
Също в понеделник Върховният представител Пади Ашдаун се срещна с външния министър на Сърбия-Черна Гора Вук Драшкович в Белград. Двамата постигнаха съгласие, че сътрудничеството по въпроса с военните престъпления е единствената пречка за евроатлантическата интеграция и на двете държави. (Албейниън Дейли Нюз - 08/06/04; АФП, Б92, Танюг - 07/06/04)
