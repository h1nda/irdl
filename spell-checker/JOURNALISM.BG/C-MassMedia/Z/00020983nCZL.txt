България и Румъния отбелязаха тържествено в Брюксел членството си в ЕС
					15/12/2006
					 
						БРЮКСЕЛ, Белгия -- Малко преди началото на срещата на Съвета на ЕС в Брюксел в петък (15 декември) се състоя церемония в чест на приемането на България и Румъния в Съюза. Председателят на Европейската комисия Жозе Мануел Барозу и еврокомисарят по разширяването Оли Рен приветстваха двете страни в "техния общ дом". Рен обаче им напомни, че те трябва да продължат да осъществяват реформите и след присъединяването си, за да могат да изпълнят всички изисквания за членство. 
						На заседанието на Съвета лидерите на ЕС официално дадоха зелена светлина за присъединяването на Румъния и България на 1 януари, с което броят на страните в блока става 27. Съветът на ЕС също така одобри решението на външните министри от ЕС, взето по-рано тази седмица, да се преустановят преговорите с Турция по осем от 35-те преговорни глави, за да бъде санкционирана страната заради затварянето на пристанищата и летищата й за транспортни средства от Кипър. Членките на Съюза продължиха да обсъждат въпроси, свързани с разширяването на ЕС. Тенденцията като цяло е към забавяне на процеса. (24 Часа, Сега, Хюриет, Ройтерс - 15/12/06; Ромпрес, Медиафакс, Медиапул, бТВ, Блумбърг - 14/12/06)
