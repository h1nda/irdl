Сръбската полиция разби "най-голямата фабрика за наркотици в Европа"
09/02/2003
 
БЕЛГРАД, Сърбия-Черна гора -- Сръбската полиция разкри голяма наркомрежа и арестува около 50 заподозрени, съобщиха властите в петък (7 февруари). Според началника на белградската полиция Милан Обрадович, "най-голямата фабрика за наркотици в Европа" е била разбита след провеждането на 35 акции от службите за сигурност в Белград и околните градове Стара Пазова, Нова Пазова и Шимановци. Конфискувани са повече от два милиона дози амфетамини на стойност повече от 11 млн долара. В операцията са участвали американската агенция за борба с наркотиците и Интерпол. (АП, АФП - 08/02/03, 07/02/03)
