Българското правителство ще подготви нова стратегия да сигурност до края на октомври
20/07/2004
 
СОФИЯ, България -- Междуведомственият съвет за интеграция в НАТО реши в понеделник (19 юли) да бъде изготвен проект за българска Стратегия за сигурност до края на октомври. Вицепремиерът Пламен Панайотов е председател на съвета. Консултативният съвет по национална сигурност призова наскоро правителството и парламента да преосмислят участието във военни операции зад граница.
Други новини от понеделник: правителството реши да ограничи кръга на компаниите, на които ще се позволи да участват в търгове за модернизация на армията. Съгласно проектодокумент, изработен от военното министерство, изпълнителите трябва да произхождат от държави-членки на НАТО и ЕС или от държава, която гарантира покриването на стандартите на НАТО и ЕС. Изпълнителите трябва да разполагат и с потенциал за стратегическо партньорство с българската военна промишленост. (Медиапул, Труд, 24 маса - 19/07/04)
