Чешката република планира да намали броя на своите военнослужещи в КФОР до края на годината
					05/09/2010
					 
						ПРАГА, Чешка република -- Министърът на отбраната Александър Вондра заяви в петък (3 септември), че страната му възнамерява да съкрати контингента си в силите на НАТО в Косово и да увеличи контингента си в Афганистан. Планът е да се намали броя на чешките военнослужещи в Косово до около 90 през есента или до края на годината, тъй като положението в страната се е подобрило през последните две до три години, според мнението на Прага. Чешката република има 330 войници в КФОР. (Радио "Свободна Европа", Белга, АФП - 03/09/10)
