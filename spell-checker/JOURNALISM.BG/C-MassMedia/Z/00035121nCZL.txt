Гърция е парализирана от национална стачка 
					29/06/2010
					 
						АТИНА, Гърция -- Във вторник (29 юни) страната беше парализирана от нова генерална стачка срещу планираните промени в пенсионната система и в системата за социално осигуряване. 24-часовата стачка, организирана от двата главни профсъюза - ГСЕЕ и АДЕДИ -- засегна както частния, така и публичния сектор. Демонстрация и шествие до парламента се очаква да причинят проблеми с трафика в Атина. Общественият транспорт работи само за да превозва участниците до различни демонстрации из цялата страна. Пристанищните работници в Пирея стачкуват въпреки решение на съда, с което стачката беше обявена за незаконна. Работещите в болници, пощенски станции, националната електрическа компания и училищата напуснаха работните си места заедно с персонала на общините, данъчните служби и журналистите. Летищата съобщават за големи закъснения и анулирания на полети, с което се провалят плановете за пътувания на хиляди туристи. Този ключов стопански сектор вече се измъква от икономическата криза. (Нафтемборики, АП, Нюз Ин - 29/06/10)
