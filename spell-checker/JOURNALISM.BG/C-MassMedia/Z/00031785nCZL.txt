Турският премиер Ердоган иска да удължи срока на действията срещу ПКК в Ирак
					28/09/2009
					 
						НЮ ЙОРК, Съединени щати -- Турското правителство е поискало от парламента да разреши продължаване на военните действия срещу кюрдските бунтовници през границата с Ирак, каза премиерът Реджеп Тайип Ердоган на 64-тата сесия на Общото събрание на ООН в неделя (27 септември) в Ню Йорк. "Ние сме за удължаване на срока с една година," каза Ердоган, цитиран от Анадолската информационна агенция. 
						Разрешението за трансгранични действия срещу терористичната Кюрдска работническа партия (КПП) изтича на 17 октомври. Турция заяви, че Северен Ирак служи за база на хиляди кюрдски бойци, които организират от там нападения срещу Турция. (Би Би Си - 28/09/09; Анадолска информационна агенция, АФП, Заман, Гласът на Америка, АП - 27/09/09)
