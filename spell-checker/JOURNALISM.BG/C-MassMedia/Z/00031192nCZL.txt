Главният мюфтия на БиХ е на посещение в Косово
					07/08/2009
					 
						ПРИЩИНА, Косово -- В четвъртък (6 август) главата на мюсюлманската общност в БиХ, главният мюфтия Мустафа Черич, започна тридневна визита в Косово, по време на която ще се срещне с колегата си Наим Търнава и президента на Косово Фатмир Сейдиу. Черич ще посети редица културни паметници, включително три джамии на повече от 600 години. Представители на мюсюлманските общности в БиХ и Косово ще подпишат меморандум за сътрудничество в различни области. В Косово живеят около 50 000 бошнаци, главно в Призрен, Митровица и Драгаш.
						Визитата на Черич разгневи босненските сърби, защото беше оповестена като визита на "ислямската общност в Република Косово". Република Сръбска и Сърбия отказват да признаят независимостта на Косово. (Б92, РТС, РТРС - 06/08/09)
