Бизнес: Във Виена се проведе регионална конференция за борсите в страните от Югоизточна Европа
					17/10/2008
					Виена бе домакин на международна конференция за борсите в държавите от бивша Югославия. Още в деловите новини: официално бе открит обновеният блок на българската ТЕЦ "Марица Изток 2"; безработица в Гърция е намаляла до 7 %.
					 
						
Тема на двудневната канференция бяха фондовите борси. [Гети Имиджис]
						Представители на държавите от бивша Югославия участваха в двудневна международна конференция за борсите, която се проведе в сряда (15 октомври) и четвъртък във Виена. Конференецията събра делегати от регионалните борси от Македония,
						 Сърбия, Словения, Република Сръбска, Черна гора, Босна и Херцеговина и Хърватия. Конференцията имаше за цел да запознае най-големите емитенти на ценни книжа в региона с техните капиталови пазари и да привлече чуждестранни инвеститори. 
						*** 
						ЕС ще инвестира 4 млн. евро в проект за слънчева енергия в Северен Кипър. Очаква се инсталацията да произвежда 1,5 kWh електроенергия всяка година. Проектът ще бъде финансиран по регламента на ЕС за финансова помощ за общността на кипърските турци. В момента енергийните експерти се опитват да определят най-доброто място за новата инсталация. 
						*** 
						
						Румъния ще въведе държавна гаранция от 50 000 евро за частните депозити в местни банки, заяви в сряда (15 октомври) Мугур Изъреску, управител на Националната банка на Румъния. Гаранцията за банковите депозити ще бъде увеличена от настоящите 20 000 евро в отговор на световната финансова криза. 
						*** 
						
						Българският премиер Сергей Станишев официално откри обновения Трети блок на ТЕЦ "Марица Изток 2" на 13 октомври. Четвърти блок на електроцентралата ще бъде пуснат в експлоатация до края на 2008 г. след провеждащите се възстановителни работи, ако няма отклонения от графика. Двата блока заедно ще произвеждат допълнително 350 MW за електроенергийната мрежа на страната, заяви Станишев. 
						*** 
						
						Турските държавни авиолинии обявиха търг за закупуването на 105 самолета, включително опция за други 30, до 2023 г., съобщи дружеството в сряда (15 октомври). Компанията заяви, че е поканила “Боинг” и “Еърбъс” да представят оферти. 
						*** 
						През юли безработицата в Гърция е спаднала до 7 %, спрямо 7,8 % през юли миналата година, според обявените на 13 октомври данни от Националната статистическа служба. Безработицате бележи трайна тенденция към намаление от 2004 г. 
						*** 
						Операторът на пощенски услуги в Република Сръбска “Поще Сръбске” съобщи на 10 октомври, че ще създаде своя банка и е подал заявление в Банковата агенция на РС. Банката трябва да започне да извършва търговска дейност от следващата година. Проектът предвижда “Поще Сръбске” да запазят своето мажоритарно участие в продължение на най-малко пет години, а миноритарни пакети да бъдат предложени публично. 
						
						(Различни източници – 10/10/08-17/10/08)
