Дорис Пак от ЕП твърди, че разликата между балканските държави е малка
					21/09/2009
					 
						ТИРАНА, Aлбания -- Дорис Пак, председател на Комисията за Югоизточна Европа на Европейския парламент (ЕП), каза в изявление в петък (18 септември), че страните на Балканите толкова си приличат, че е безсмислено да се прави разлика между тях. В изявлението си, публикувано малко след разгорещен дебат в сряда в ЕП за либерализирането на визовия режим за Балканите, Пак разкритикува идеята за изключване на Албания и Босна и Херцеговина (БиХ) от процеса. Например тя предсказа, че мюсюлманската общност в БиХ ще стане "гето", ако страната бъде изключена от процеса на либерализиране на визовия режим. Тя посочи, че макар че хората от тези страни заслужават по-добро бъдеще и бърза интеграция, техните политици не са ангажирани в достатъчна степен да изпълнят стандартите. (Лайме - 20/09/09; Teлеграфи, Toп Нюз, НоА - 19/09/09)
