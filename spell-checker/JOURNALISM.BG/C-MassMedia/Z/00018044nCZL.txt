Проучване на ПРООН сочи спад на общественото доверие в македонските институции 
					27/03/2006
					 
						СКОПИЕ, Македония -- Последният доклад за ранно предупреждение на ПРООН за Македония сочи спад на общественото доверие в държавните институции. Представяйки резултатите в Скопие в петък (24 март), постоянният представител на ПРООН Норимаса Шимомура каза, че през първото тримесечие на годината общественото доверие е спаднало към всички институции, с изключение на военните и религиозните. ПРООН казва, че тенденцията може да се отдаде на общо взето слабите икономически перспективи и растящата корупция. Проучването е установило, че над 50 % от гражданите нямат доверие в правителството или парламента и считат за най-корумпирани митническите власти. Положително е, че има подобрение в сферата на междуетническите отношения, отбеляза Шимомура. Само 4 % от запитаните са заявили, че междуетническите връзки представляват проблем. (Вест, Дневник, Уеб сайт на ПРООН - Македония - 25/03/06; A1 TВ - 24/03/06)
