Арестуван е най-издирваният хърватин, укривал се от правосъдието
					19/01/2007
					 
						ЗАГРЕБ, Хърватия -- Полицията в Сплит арестува най-издирвания хърватин, укривал се от правосъдието, наркодилърът Якша Цвитанович-Цвик. Говорител на вътрешното министерство потвърди извършения в сряда (17 януари) арест. Цвитанович бе задържан най-напред през юли, но успя да избяга, с което предизвика издаването на международна заповед за арест. Смята се, че той ръководи 20-членна банда от наркодилъри, една от най-големите в страната. Цвитанович твърди, че е дошъл в Сплит, за да се предаде и да сътрудничи на полицията. (Весник - 19/01/07; ХРТ - 18/01/07)
