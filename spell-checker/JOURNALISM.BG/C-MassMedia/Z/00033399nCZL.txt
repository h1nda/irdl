Сърбия отложи използването на касови апарати от шофьорите на таксита и адвокатите
					12/02/2010
					 
						БЕЛГРАД, Сърбия -- Правителството съобщи в четвъртък (11 февруари), че е взело решение да отложи с шест месеца въвеждането на задължителни касови апарати за шофьорите на таксита и адвокатите. Мярката ще влезе в сила от 31 август, вместо от следващия месец. Министърът на търговията Слободан Милосавлевич заяви, че правителството се нуждае от повече време, за да „проучи ефектите” от промяната. Това е второто отлагане на мярката. Адвокатите заявиха, че касовите апарати могат да застрашат личната неприкосновеност на клиентите. Шофьорите пък заявиха, че това би било неприемливо и излишно главоболие. (ДПА, Бета, РТВ, Танюг, ФоНет, Вечерне Новости - 11/02/10)
