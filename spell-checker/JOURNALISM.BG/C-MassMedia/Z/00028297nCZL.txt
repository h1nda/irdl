В Косово бе открита незаконна клиника за трансплантация на органи
					06/11/2008
					 
						ПРИЩИНА, Косово -- Говорителят на Косовската полицейска служба (КПС) Ветон Елшани обяви в сряда (5 ноември), че властите са открили в Прищина частна клиника, специализирана в трансплантация на човешки органи. Те арестували двама лекари и мениджъра на клиниката и издирват трети лекар, очевидно от Турция. Елшани каза, че са намерили клиниката след като разпитвали турски гражданин който твърдял, че дошъл за лечение в Косово, но нямал пари в себе си. Последвалият медицински преглед установил, че някой е отстранил единия му бъбрек, който следователите по-късно установили, че е присаден на израелски гражданин. (Макфакс, Б92, Танюг - 05/11/08)
