Публикуван е доклад на САЩ за глобалния тероризъм
					01/05/2009
					 
						ВАШИНГТОН, Съединени щати -- В последния годишен доклад на Държавния департамент на САЩ за глобалния тероризъм, публикуван в четвъртък (30 април), се обсъждат няколко балкански страни. Докладът цитира граничната сигурност и организираната престъпност в Албания, слабата държава и политическата намеса в Босна и Херцеговина и липсата на обучение и ресурси в Хърватия, като в същото време се оценява високо напредъка, постигнат в тези три страни. В доклада се отбелязват националните стратегии срещу тероризма в България, Черна гора и Румъния и се хвалят усилията в Кипър и Гърция. 
						В доклада се казва, че в Косово, правителството и ЮНМИК контролират екстремистките дейности, но отворените граници продължават да бъдат проблем поради продължаващите разногласия със Сърбия по отношение на независимостта на Косово. Изборът на ново правителство в Сърбия доведе до значително подобрение в борбата срещу тероризма, се казва в доклада. Накрая се отбелязва подължаващата заплаха в лицето на терористите на ПКК в Турция. (Уебсайт на Държавния департамент на САЩ, Гласът на Америка, Шекули, Топ Нюз - 30/04/09)
