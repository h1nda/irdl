В БиХ започва работа Държавна агенция за разузнаване и сигурност
15/07/2004
 
САРАЕВО, Босна и Херцеговина (БиХ) -- В сряда (14 юли) в Сараево се състоя официална церемония по откриването на централата на Държавната агенция за разузнаване и сигурност (ДАРС) на БиХ. Висши представители на международната общност и на властите в БиХ присъстваха на събитието. В свой коментар върховният представител Пади Ашдаун приветства създаването на условията, необходими за ефективната работа на ДАРС, и каза, че това е важна крачка към закрилата на гражданите на БиХ по пътя й към евроатлантическа интеграция. Ръководителят на ДАРС, Средое Нович, потвърди готовността на институцията да действа решително в борбата срещу организираната престъпност, тероризма и прането на пари. (ПБС БиХ, НТВ Хаят, Фена - 14/07/04)
