Сърбия-Косово
		Парламентарни избори 
		23/10/2004
		
			Косово
			Обобщение на изборите
			Демократичната лига на Косово( ДЛК) на косовския президент Ибрахим Ругова взе най-добър резултат по време на парламентарните избори на 23 октомври в провинцията, но не успя да спечели абсолютно мнозинство. В резултат на това партията бе принудена да търси партньори за коалиционен кабинет. Лидерът на Алианс за бъдещето на Косово (АБК) Рамуш Харадинай ще бъде следващият премиер съгласно споразумение, постигнато с ДЛК. 
			 Поради грешки при преброяването на гласовете Централната избирателна комисия разпореди да се извърши повторно преброяване. Окончателните резултати, публикувани в сряда (3 ноември), показаха, че ДЛК печели 45.42 % от гласовете и ще запази своето представителство от 47 места в 120-члената Скупщина на провинцията, в която 20 места са запазени за представители на малцинствата в Косово. Демократическата партия на Косово на Хашим Тачи зае второ място с 28.9 % от гласовете, което й дава право на 30 места – четири повече от тези, които тя спечели на изборите през 2001 г. 
			Алианс за бъдещето на Косово излезе трети с 8.4 % от вота, спечелвайки 9 места. ОРА, нова партия, основана от издателя и журналиста Ветон Сурой, зае четвърто място с 6.23 % от гласовете и 7 парламентарни места. Общо шест други косовски албански партии спечелиха останалите седем от 100-те мултиетнически места в Скущината. 
			Дванадесет общности можеха да се състезават за 20 места, определени за малцинствата в Косово, се казва в съобщение на ОССЕ от сряда. От десетте места за представители на косовските сърби, осем бяха спечелени от Сръбската листа за Косово и Метохия, а две от Гражданската инициатива за Сърбия. Босненската общност „Вакат”, завоюва три места, включително две от местата определени за общността. СДA спечели другото място, предназначено за босненската общност. 
			Турската партия Демократична турска партия на Косово (ДТПК) спечели общо 3 места, включително две от местата, определени за турската общност. 
			Новата демократична инициатива на Косово (НДИК) спечели две от четирите места, заделени за представители на ромските, ашкалски и египетски общности, а албанската Ашкалска демократична партия на Косово (АДПК) и Обединената ромска партия на Косово (ОРПК) взеха по един място. 
			Единственото място за гораните бе спечелено от Гражданската инициатива за гора (ГИГ). 
			Последните резултати сочат, че активността е била 53.57 %. Почти 660 000 от общо регистрирани 1.3 млн. гласоподаватели са взели участие във вота. Активността обаче сред представителите на косовските сърби е била по-малка от 1 %. Мнозинството от имащите право на глас в тази група отказаха да пуснат бюлетина след призивите за бойкот, отправени от сръбския премиер Воислав Кощуница, други официални представители на Белград и лидери на Сръбската православна църква.
