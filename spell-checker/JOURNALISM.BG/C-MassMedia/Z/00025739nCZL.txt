Турската полиция осуети евентуални терористични нападения срещу американски компании
					10/03/2008
					 
						АНКАРА, Турция – Полицията обяви в неделя (9 март), че е предотвратила редица терористични нападения срещу офисите на американски компании в Турция. При внезапна проверка в Истанбул бяха арестувани трима предполагаеми членове на левичарската "Революционна партия/Фронт за народно освобождение" (РПФНО). Полицията конфискува кола играчка с дистанционно управление, за която се предполага, че е била готова за използване като взривно устройство. Според съобщенията заподозрените са имали списък на американските компании, работещи в Турция, които са планирали да нападнат, между които „Кока-Кола”, „ПепсиКо” и „Ситибанк”. Групата от РПФНО действа от средата на 70-те години на миналия век и е смятана за терористична организация от Съединените щати и ЕС. (Хюриет, Ватан - 10/03/08; РБС, АП, ДПА, Прес ТВ, АФП, Анадолска информационна агенция, ДХА - 09/03/08)
