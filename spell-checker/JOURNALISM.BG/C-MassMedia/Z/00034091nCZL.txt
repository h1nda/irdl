Генералният секретар на ООН Бан призова за прозрачност в Северно Косово
					08/04/2010
					 
						ПРИЩИНА, Косово -- В нов доклад, който ще бъде обсъден в Съвета за сигурност на ООН следващия месец, генералният секретар Бан Ки Мун отправя призив за прозрачност при осъществяването на стратегията за Северно Косово, изготвена от Международната гражданска служба и правителството. В доклада си обаче той не заема определена позиция по самата стратегия. 
						”Чувствителните въпроси в северната част на страната трябва да бъдат решавани в мирна обстановка и при координация и непрекъснати консултации между всички участници, като се имат предвид специфичните обстоятелства и опасения от страна на общностите”, цитираха местните медии извадки от доклада в сряда (7 април). Членовете на Съвета за сигурност ще получат и доклад от ръководителя на ЮЛЕКС Ив дьо Кермабон като приложение към документа, съставен от Бан. (Коха Диторе, Експрес, Зери, Лайм - 08/04/10)
