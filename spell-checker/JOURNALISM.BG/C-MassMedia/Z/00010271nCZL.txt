Председателството на БиХ приема резолюция за структурата и числеността на въоръжените сили на БиХ
25/03/2004
 
САРАЕВО, Босна и Херцеговина (БиХ) -- Председателството на БиХ прие в сряда (24 март) резолюция за размера и структурата на въоръжените сили на БиХ. Според документа армията ще включва 12 000 професионални военнослужещи: 8 000 от Федерация БиХ и 4 000 от Република Сръбска. Председателството също така взе решение, че нито един от 12-те генерали, които ще ръководят въоръжените сили, няма да бъдат от настоящия личен състав. Според сръбския член на председателството, Борислав Паравац, резолюцията ще спомогне за "вдигане на бремето на военното минало".
Други новини: В сряда ОССЕ, Службата на върховния представител на международната общност и върховният комисар на ООН за бежанците приветстваха завършване прилагането на закона за собствеността в Мостар. В общо изявление организациите призоваха властите в Мостар да продължат процеса на реформи. (Източници на СВП - 25/03/04; РТРС, ПБС БиХ, Уеб-сайт на ОССЕ, Пинком.инфо - 24/03/04)
