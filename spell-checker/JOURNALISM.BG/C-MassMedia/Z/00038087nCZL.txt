Румънската прокуратура обвини евродепутат в нарушение на обществения ред 
					07/04/2011
					
						БУКУРЕЩ, Румъния -- Прокуратурата съобщи в сряда (6 април), че е повдигнала обвинение във Върховния съд срещу депутата в Европейския парламент (ЕП) Корнелиу Вадим Тудор за неподчинение на решение на съда и нарушаване на обществения ред. Разследването срещу Тудор, лидер на националистическата партия „Велика Румъния”, започна през януари, след като според твърденията той е обидил и хвърлил чаша с вода срещу служител, който се е опитвал да връчи заповед за принудително съдебно изпълнение. Според твърденията той е заплашвал и служители на полицията. Партията трябваше да освободи сграда, която подлежеше на връщане на собствениците й от предкомунистическата епоха. Тудор заяви, че е действал при самозащита. (Hotnews.ro, Евениментул Зилеи, Реалитатя, Адевърул - 06/04/11)
