Черна гора изготви план за действие, за да изпълни новите изисквания, включени в Директивата за европейско партньорство
					06/03/2007
					 
						ПОДГОРИЦА, Черна гора -- Вицепремиерът, отговарящ за европейската интеграция, Гордана Джурович обяви в понеделник (5 март), че правителството е изготвило план за действие, за да изпълни препоръките, включени в новата Директива за европейско партньорство с Черна гора. В понеделник Джурович се срещна с членовете на проверяващия екип на Европейската комисия, които започнаха петдневна визита в Подгорица. Те обсъдиха близките и средносрочни задачи, очертани в директивата, която бе приета през януари. Джурович съобщи също, че в най-скоро време ще бъде създадена държавна комисия, която ще има за задача да координира приложението на правителствената стратегия за борба с организираната престъпност и корупцията. (Виести, Мина - 06/03/07)
