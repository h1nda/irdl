Македонските парламентаристи одобряват либерализацията на операциите с чуждестранна валута
16/07/2003
 
СКОПИЕ, Македония -- Парламентарна комисия е одобрила във вторник (15 юли) законопроект за либерализиране на операциите с чуждестранна валута в страната. Мярката би позволила на всички местни банки да дават кредити в чуждестранна валута. Националната банка на Република Македония ще определя условията за отпускането на заемите. Това ще увеличи кредитните възможности за местните компании и ще създаде база за намаляване на лихвените проценти. Ако бъде приет, законът ще укрепи независимостта на централната банка и ще попречи на лица със съмнителна репутация да придобиват или притежават банкова собственост. (МИА - 15/07/03)
