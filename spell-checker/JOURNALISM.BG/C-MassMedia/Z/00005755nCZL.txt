Съветът на Европа откри в Македония конференция за равноправие между половете
23/01/2003
 
СКОПИЕ, Македония -- В сряда (22 януари) в Скопие беше открита петата Европейска конференция за равноправие между жените и мъжете. Събитието, което се организира от Съвета на Европа (СЕ) със съдействието на македонското Министерство на труда и социалната политика, събра представители на правителствата, международната общност и неправителствени организации от 39 страни-членки на СЕ. Очаква се участниците да приемат декларация за ролята на жените в изграждането на демокрацията и приноса им за възстановяване на засегнати от конфликти общества. (МИА, Макфакс, A1 ТВ - 22/01/03)
