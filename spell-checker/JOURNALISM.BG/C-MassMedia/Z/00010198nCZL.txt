НАТО одобри молбата на Гърция за оказване на помощ във връзка със сигурността на Олимпиадата
18/03/2004
 
БРЮКСЕЛ, Белгия -- Съветът на постоянните представители на НАТО единодушно одобри в сряда (17 март) искането на Гърция за помощ при осигуряване на сигурността по време на Летните олимпийски игри в Атина. Гърция отправи искането си след смъртоносните терористични атентати в Мадрид миналата седмица. Постоянният представител на Гърция в НАТО Янис Зепос изказа благодарност на алианса за неговата солидарност и подкрепа. Гърция вече е изразходвала приблизително 900 млн. евро за мерки за сигурност по време на игрите. (AНA, МПA - 17/03/04)
