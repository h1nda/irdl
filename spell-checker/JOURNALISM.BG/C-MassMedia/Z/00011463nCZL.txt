Земетресение разлюля Словения и Хърватия
13/07/2004
 
ЗАГРЕБ, Хърватия -- Земетресение от 4.9 степен по скалата на Рихтер разлюля Словения и съседните Италия и Хърватия в понеделник (12 юли). Епицентърът на труса бе край Кобарид в западна Словения близо до границата с Италия. Оттам постъпиха съобщения за щети, включително прекъсване на електрозахранването и телефоните. Не се съобщава за щети в Хърватия или Италия. Хърватският сеизмологичен институт измери сила на труса от 5.4 степен по скалата на Рихтер.
Други новини: първите съвместни хърватско-словенски патрули започнаха да функционират в понеделник на КПП "Мацели" в опит да се ограничи трансграничната престъпност. Създаването на тези патрули бе регламентирано в двустранно споразумение за сътрудничество в сферата на граничната сигурност, подписано през 2002 г. (СТА, ХИНА, ХРТ, Нова ТВ, АФП - 12/07/04)
