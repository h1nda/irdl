МАНУ уволни членовете на редколегията на спорната енциклопедия
					06/11/2009
					 
						СКОПИЕ, Македония -- В четвъртък (5 ноември) Македонската академия на науките и изкуствата (МАНУ) уволни Блаже Ристовски, главен редактор на първата македонска енциклопедия, и неговия екип. Гласуването, проведено след няколкочасово обсъждане, завърши с резултат 45 на 1 гласа, с двама въздържали се. МАНУ реши също, че в рамките на един месец ще бъде назначена и ще започне работа нова редколегия и тя или ще коригира спорните части в изданието, или ще започне изготвянето на съвсем нова енциклопедия. Разпространението на настоящата версия беше преустановено. Някои текстове разпалиха гневни реакции сред албанските интелектуалци и политици в Македония, както и в Албания и Косово, поради начина на представяне на албанската общност. (Макфакс, МИА, A1, Алсат, МРТ - 05/11/09)
