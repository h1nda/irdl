ОССЕ е загрижена във връзка с изоставането на Косово по отношение на трафика на хора
					31/10/2007
					 
						ПРИЩИНА, Косово, Сърбия -- В изявление от вторник (30 октомври) Мисията на ОССЕ в Косово изрази загриженост по отношение на начина, по който съдебните власти разглеждат делата за трафик на хора в съдилищата. ОССЕ представи доклад, в който се посочват най-често срещаните проблеми: жертвите на трафик не получават основните гаранции, предвидени в закона, като в някои от случаите самите те биват заплашвани със съдебно преследване. Налице е също така неуспех в идентифицирането или правилното третиране на жертвите на трафик, прилагането на адекватни мерки за защита на свидетелите, както и липса на пълно разбиране на всички проблеми, свързани с трафика на хора. (Комюнике за печата на ОССЕ, РСЕ, РТК -30/10/07)
