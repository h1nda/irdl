Черногорският министър на образованието Скулетич подаде оставка
					04/01/2010
					 
						ПОДГОРИЦА, Черна гора -- Министърът на образованието Сретен Скулетич подаде оставка в сряда (30 декември), посочвайки като причина недостатъчната обществена подкрепа за осъществяването на реформите в сектора. Той спомена по-специално гимназията в Цетине, където миналата есен гимназистите проведоха 40-дневен протест, след като министерството на образованието отмени решение на местния съвет от юли за преназначаването на нейния директор за още един едногодишен мандат. (Радио Антена M, Кафемонтенегро, Бета, Б92 - 30/12/09)
