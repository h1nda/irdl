Съветът за национална сигурност на Турция обеща да продължи борбата срещу тероризма
					27/06/2008
					 
						АНКАРА, Турция -- Съветът за национална сигурност (СНС) реши в четвъртък (26 юни) да продължи решително борбата срещу тероризма и терористичната Кюрдска работническа партия (ПКК). На редовно заседание, председателствано от президента Абдула Гюл, СНС обсъди проблемите, пред които е изправена страната в своите усилия в борбата срещу тероризма, както и енергийни въпроси и положението в Ирак. Според изявление, публикувано след заседанието, членовете на съвета са се обединили около мнението, че Турция трябва да се възползва в максимална степен от алтернативните източници на енергия в условията на повишено търсене на енергия. Те обещаха също така да засилят сътрудничеството със съседните страни, както и ролята на Турция като страна за транзит на енергийни източници. (Хюриет - 27/06/08; Анадолска информационна агенция - 26/06/08)
