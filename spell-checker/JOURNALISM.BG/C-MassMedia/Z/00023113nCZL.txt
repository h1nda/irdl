Български защитници на околната среда протестираха срещу съдебно решение за отнемане на статут на национален парк
					03/07/2007
					 
						СОФИЯ, България -- Екологични групи организираха в понеделник (2 юли) в София протести срещу решение на Върховния административен съд, с което се премахва статутът на национален парк на планина Странджа и се разрешава строителството там. Полицията задържа над 30 души, блокирали централно кръстовище в София, което стана причина за проблеми с движението. Миналия петък Върховният съд анулира решение на Министерството на околната среда и водите от 1995 г., по силата на което Странджа бе обявена за национален парк и защитена територия. Съдиите се позоваха на административни пропуски. (Дневник - 03/07/07; Дарик, БНР - 02/07/07)
