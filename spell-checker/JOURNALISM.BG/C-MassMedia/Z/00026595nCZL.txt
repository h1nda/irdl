Генералният секретар на НАТО Де Хоп Схефер поиска яснота от ООН по въпроса за Косово
					29/05/2008
					 
						НЮ ЙОРК, Съединени щати -- Генералният секретар на ООН Бан Ки Мун и генералният секретар на НАТО Яп де Хоп Схефер се договориха в сряда (28 май) в Ню Йорк, че не трябва да има вакуум в сигурността в Косово след 15 юни, когато трябва да влезе в сила косовската конституция. Де Хоп Схефер призова за яснота за начина, по който ЮНМИК ще еволюира след тази дата, тъй като НАТО няма желание да поема полицейски функции. Според съобщенията той и Бан Ки Мун са се договорили, че Алиансът трябва да продължи своята мироопазваща мисия и че ЮНМИК ще продължи да отговаря за полицейските функции. Плановете на ЕС да поеме част от тези задължения чрез своята мисия ЮЛЕКС вероятно ще закъснеят с месеци. (Коха Диторе, Експрес, Зери, Епока е Ре - 29/05/08; АП - 28/05/08)
