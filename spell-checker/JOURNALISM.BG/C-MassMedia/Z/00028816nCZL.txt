Черна гора ще компенсира жертвите на насилственото военновременно репатриране
					26/12/2008
					 
						ПОДГОРИЦА, Черна гора -- Правителството съобщи в четвъртък (25 декември), че Черна гора ще компенсира роднините на десетки босненски мюсюлмански бежанци, убити от босненски сърби, след като черногорските власти са ги репатрирали в родината им по време на конфликта през 1992-1995 г. в Босна. Правителството е упълномощило държавния прокурор официално да сключи компенсационно споразумение с жертвите на депортирането и с членовете на техните семейства, които са завели дела срещу държавата, заяви пред репортери министърът на правосъдието Мирас Радович. Общата сума на компенсациите ще бъде 4,1 милиона евро, добави той. Властите в Черна гора са арестували и след това репатрирали най-малко 83 босненски мюсюлмани в началото на 1992 г., след като те са избягали от боевете. Войници босненските сръбски сили са избили повечето от тях. Поне девет души са оцелели, след като са били хвърлени в затвора. През 2004 г. те са завели дела срещу Черна гора, заедно със семействата на други жертви. Компенсацията за деветимата ще бъде между 10 000 и 170 000 евро, в зависимост от времето, което са прекарали в затвора. (AФП, РТЧГ, БТА - 25/12/08)
