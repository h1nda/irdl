Долната камара на ФБиХ си избра ръководство
					22/02/2007
					 
						САРАЕВО, Босна и Херцеговина (БиХ) -- Камарата на представителите (КП) на Федерация БиХ (ФБиХ) избра в сряда (21 февруари) Сафет Софтич от босненската Партия за демократично действие за нов председател на КП. Маринко Чавар от хърватския Демократичен съюз на БиХ бе избран за заместник-председател, представляващ хърватите. Депутатите не гласуваха за втори заместник-председател на КП, който да представлява сръбската общност, тъй като босненската Партия за БиХ не представи номинация. Долната камара подкрепи и предложение за избиране на Боряна Кристо за президент на ФБиХ, а Мирсад Кебо и Споменка Мичич за вицепрезиденти. То бе внесено в Камарата на народите на ФБиХ за окончателно одобрение. Четири месеца изминаха от изборите в БиХ. (Дневни аваз, Независне новине - 22/02/07; РТРС - 21/02/07)
