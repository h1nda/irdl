Съд в Косово отказва да екстрадира заподозрян терорист
					20/06/2010
					 
						ПРИЩИНА, Koсово -- Съдия на ЮЛЕКС в Митровица отказа в петък (18 юни) да екстрадира заподозрян в тероризъм косовски албанец в Съединените щати и разпореди той да бъде освободен поради липса на достатъчно доказателства. "Той не е арестуван, но трябва да се явява в полицията два пъти седвично", каза говорителката на съда Кристина Херодес.
						Заподозреният, който бе арестуван от косовската полиция под контрола на ЮЛЕКС и петима агенти на ФБР, е разпознат в местната преса като Байрам Аслани, 29-годишен. Той е обвинен в Съединените щати за осигуряване на помощ за терористи и в конспирация за убийства, отвличания и увреждане на имущество в чужда страна. (Ройтерс, Б92 - 18/06/10)
