Румъния потвърди поканата да се присъедини към "Южен поток"
					21/02/2010
					 
						БУКУРЕЩ, Румъния -- Министърът на икономиката Адриан Видеану съобщи в петък (19 февруари), че руският енергиен гигант "Газпром" официално е поканил Румъния да се присъедини към проекта за газопровода "Южен поток". "Ние ще анализираме тази инициатива с интерес", каза Видеану и добави, че Румъния е отворена за всяка инициатива, която би допринесла за енергийната сигурност както на Румъния, така и на ЕС. В същото време, той каза, че "Набуко", газопровод с дължина 3300 км, който ще транспортира каспийски газ до Европа през Турция и Балканите, за да ограничи зависимостта на ЕС от руски газ, остава приоритет за Румъния. Той добави, че руснаците са го уверили, че "Южен поток" не се конкурира с "Набуко". (Meдиафакс, Дау Джоунс - 19/02/10)
