Бившият директор на македонската Здравна каса бе осъден на четири години затвор
					20/03/2006
					 
						СКОПИЕ, Македония -- Бившият директор на македонската Здравна каса Войо Михайловски бе осъден в петък (17 март) на четири години лишаване от свобода, след като съдът в Скопие го призна за виновен в злоупотреба със служебно положение през 2000 г. Михайловски, който е и бивш генерален секртетар на основната опозиционна партия ВМРО-ДПМНЕ, бе осъден за нарушаване на закона за обществените поръчки и причиняване на щети на Касата за около 4 млн. евро. Прекараното в ареста време между декември 2002 и май 2003 г. бе взето под внимание. Още шестима бивши служители на частни компании и регионални медицински центрове също получиха присъди в петък. (Дневник, Утрински Весник, Вечер - 18/03/06)
