Едно дете е загинало, а десет са изчезнали по време на катастрофа с автобус в Сърбия-Черна Гора
05/04/2004
 
БЕЛГРАД, Сърбия-Черна Гора -- Съществуват опасения, че 11 деца са загинали, след като автобус с български ученици, който са се завръщали у дома от екскурзия до Дубровник, се е обърнал в пълноводна река в дефиле в Сърбия, съобщи полицията в понеделник (5 април). Устремните води в дълбокото дефиле на река Лим в планините между Сърбия и Черна Гора са препятствали усилията на специалния спасителен армейски екип и полицаи-водолази, посочва полицията. В автобуса от българския град Свищов са пътували 48 деца и учители заедно с двама шофьори. Те са били на почивка в хърватския адриатически курорт. (Ройтърс - 05/04/04)
