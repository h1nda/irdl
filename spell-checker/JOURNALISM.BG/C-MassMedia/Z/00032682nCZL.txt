Хърватската полиция издирва „артилерийските дневници"
					10/12/2009
					 
						ЗАГРЕБ, Хърватия -- В сряда (9 декември) полицията претърси домовете на няколко бивши армейски и полицейски офицери като част от продължаващите усилия за откриване на така наречените „артилерийски дневници”, документи, свързани с операция „Буря” от 1995 г. Прокуратурата на Трибунала на ООН за военни престъпления поиска документите да й бъдат предоставени, за да бъдат използвани в предстоящите съдебни процеси срещу няколко генерали в оставка. Един от претърсените в сряда домове беше този на бившия генерал Рахим Адеми. Полицията претърси също домовете на близки сътрудници на генерал Анте Готовина и Марин Иванович, член на съвета по отбрана на Готовина. (ХРТ, ХИНА, Ютарни Лист - 09/12/09)
