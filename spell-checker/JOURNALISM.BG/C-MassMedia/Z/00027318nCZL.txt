Според разследването недостигът на персонал е причина за смъртта на бебетата в Турция
					06/08/2008
					 
						АНКАРА, Турция –- Според разследването недостигът на персонал е вероятната причина за смъртта на десетки бебета миналия месец в държавна болница в Анкара. Медиите съобщиха в сряда (6 август), че здравното министерство е назначило екип от шестима лекари, който да разследва случая. Болница “Зекай Тахир Бурак” призна, че 27 новородени са починали в болницата през последните две седмици, но посочи като причината за смъртта на повечето от тях усложнения при преждевременното им раждане. Според синдиката на здравните работници обаче вината е в лошите хигиенни условия и професионална небрежност. Разследващата комисия е установила, че общо 49 бебета са починали в болницата през юли, една четвърт от тях от инфекция. Оказа се обаче, че болницата е била пренаселена: в болницата с капацитет за 122 бебета през миналия месец са били лекувани средно 148 бебета. "Смятаме, че увеличеният брой на бебетата и намаляването на персонала са причината за смъртните случаи," каза д-р Фахри Овалъ. (Заман, Сабах - 06/08/08, Търкиш Прес, АП - 05/08/08)
