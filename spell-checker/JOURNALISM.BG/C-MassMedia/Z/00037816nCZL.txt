Пацоли помоли страните от НАТО да обучат Косовските сили за сигурност 
					16/03/2011
					 
						ПРИЩИНА, Косово -- Президентът Беджет Пацоли помоли страните, членки на НАТО, да обучат представители на командния състав на Косовските сили за сигурност (КСС) в своите академии. По време на среща във вторник (15 март) с командващия на Съвместното командване на силите на НАТО в Неапол адмирал Самюел Дж. Локлиър и командващия на КФОР Ерхард Бюлер Пацоли благодари на НАТО за приноса му в Косово и ролята му за създаването и обучението на КСС. Локлиър каза, че е забелязал положителни промени по време на посещенията си в Косово през последните шест месеца, и добави, че съкращаването на числеността на КФОР „не намалява ролята на КФОР в Косово”. (Кохавижън, РТК, ТВ 21, Клан Косова - 15/03/11)
