Сръбското държавно ръководство ще поиска от Международния съд да вземе решение за Косово
					11/12/2007
					 
						БЕЛГРАД, Сърбия -- Президентът Борис Тадич предложи в понеделник (10 декември) страната да поиска от Съвета за сигурност на ООН да потърси мнението на Международния съд, органа на ООН, който урежда споровете между държавите, във връзка с възможната независимост на Косово. Тадич добави, че това би било важен аргумент в дебатите за бъдещия статут на Косово в Съвета за сигурност, които са насрочени за 19 декември.
						Междувременно сръбският заместник министър-председател Божидар Джелич каза пред репортери, че страната никога няма да сключи сделка с ЕС, в която да изтъргува независимостта на провинция Косово срещу по-бързо интегриране в ЕС. Той настоя, че бъдещият статут на Косово трябва да бъде определен от Съвета за сигурност.
						По-късно същия ден Сърбия откри регионално правителствено бюро в етнически разделения северен град Митровица, очевидно в опит да подчертае териториалните претенции на Белград към Косово. (Данас, Блиц - 11/12/07; Танюг, РТС, Б92, Бета, Kosovalive, РТК, Balkanweb, Телеграфи, РСЕ, АП, Синхуа - 10/12/07)
