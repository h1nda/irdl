Дачич заяви, че Сърбия е открита за поправки в резолюцията на ООН за Косово
					16/08/2010
					 
						ПРИЩИНА, Koсово -- При посещението си в Грачаница в неделя (15 август) сръбският вътрешен министър Ивица Дачич заяви, че Белград проявява интерес към преговори за Косово, дори това да означава промяна на резолюция 1244 на Съвета за сигурност на ООН. "Сърбия проявява интерес по отношение на гласуване на нейната резолюция [на заседанието на Общото събрание на ООН следващия месец], но от друга [страна], проявява интерес към воденето на преговори, дори ако трябва да се намеси по отношение на текста на резолюцията. Но ако Сърбия приеме, че текстът на резолюцията кореспондира с независимостта на Косово... тогава възниква въпросът дали Сърбия може изобщо да води преговори", заяви Дачич. Запитан за Северно Косово, Дачич каза, че "никой няма полза от замразен конфликт и би било добре, ако се постигне съвместно решение колкото се може по-скоро". Местните медии отбелязаха, че на Дачич е било позволено да посети манастир извън Прищина при условие, че не прави никакви политичеки изявления, което условие той наруши. Дачич също каза, че Сърбия е готова да изпрати хора за охраняване на сръбските средновековни манастири и исторически паметници в Косово. Идеята бе незабавно отхвърлена от вътрешния министър на Косово Байрам Хеджепи. Дачич коментира решението на КФОР за предаване на сигурността на средновековните манастири на местната полиция. (Коха Диторе, Зери, Експрес, Косово Сот - 16/08/10; Кохавижън, РТК - 15/08/10)
