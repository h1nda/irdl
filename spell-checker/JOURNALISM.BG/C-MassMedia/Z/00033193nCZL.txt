Косовската полиция експулсира член на сръбското правителство
					27/01/2010
					 
						ПРИЩИНА, Косово -- Във вторник (26 януари) заместник-министърът на Сърбия за Косово Бранислав Ристич беше експулсиран в Сърбия, след като беше арестуван от специалните части на полицията. Ристич беше задържан при провеждането на необявена политическа среща на територията на Косово. Заедно с други двама сръбски граждани и трима косовски сърби той беше разпитан от полицията в село Дръсник в Клина, Централно Косово. Срещу сръбските граждани ще бъдат повдигнати обвинения в нелегално пресичане на границата. Полицейската акция е срещнала съпротива от местните сърби, съобщиха медиите. (Зери, Коха Диторе, Косова Сот - 27/01/10; Кохавижън, РТК, Клан Косова - 26/01/10)
