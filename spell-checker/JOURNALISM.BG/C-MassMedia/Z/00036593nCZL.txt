Земетресение в Сърбия причини смъртта на двама души и рани десетки други 
					03/11/2010
					 
						БЕЛГРАД, Сърбия -- Земетресение със сила 5,4 по скалата на Рихтер удари Централна Сърбия рано сутринта в сряда (3 ноември) и причини смъртта на семейна двойка, чийто покрив се е срутил. Около 50 души бяха ранени при земетресението. Епицентърът е бил на 10 км северно от Кралево. Няколко сгради, особено по-стари, са понесли щети. Земетресението, усетено в цяла Сърбия, както и в съседна България, е било последвано от четири по-слаби вторични труса.
						Междувременно земетресение със сила 5,1 по скалата на Рихтер разтърси Турция и Гърция рано сутринта в сряда. Неговият епицентър е бил на около 35 км северозападно от Чанаккале. Не се съобщава за жертви и щети. Сеизмолозите заявиха, че земетресенията не са свързани едно с друго. (Танюг, РТС, Бета, Б92, Анадолска информационна агенция, Хюриет, Новините - 03/11/10)
