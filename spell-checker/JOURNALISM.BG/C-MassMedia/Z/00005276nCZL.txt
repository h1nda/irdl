Щайнер предполага, че Косово ще измине дълъг път до независимостта
03/12/2002
 
ПРИЩИНА, Косово, Югославия -- Управляващият Мисията на ООН в Косово (ЮНМИК) Михаел Щайнер изказа предположение в понеделник (2 декември), че Косово ще трябва да измине дълъг път преди да постигне незвисимост. Той се срещна с министър-председателя Байрам Реджепи, за да обсъдят дали правителството е изпълнило предварителните изисквания за започване на диалог за независимостта. "Не е лесно да се реши всичко наведнъж, най-важното е да се постигне напредък в тази насока", каза Щайнер и охарактеризира срещата като полезна.
В други новини, Трибуналът на ООН за военни престъпления потвърди в понеделник, че разследва потенциални военни престъпления, извършени от албанци в Косово. Флорънс Хартман, говорителка на обвинението, посочи, че повечето от доказателствата са предоставени от косовски сърби. Белград продължава да отказва достъп до архивите на югославската армия, които биха подпомогнали разследванията. (Танюг, Б92, БиБиСи - 02/12/02)
