Черногорската полиция конфискува 13 кг експлозиви
					23/11/2008
					 
						ПОДГОРИЦА, Черна гора -- Полицията в пристанищния град Бар е конфискувала 13 кг експлозиви, съобщиха местните медии в събота (22 ноември). Това се е случило по време на проверка на кола при съвместна операция на полицейски сили от Подгорица и Никшич. Полицаите са открили 65 пакета ТНТ в колата. Арестували са двама души, пътуващи с колата. 
						Други новини - Българската агенция "Митници" съобщи в петък, че властите са изгорили 180 кг незаконна дрога, конфискувана на граничнопропускателни пунктове и при полицейски акции. Наркотиците включват големи количества хероин, амфетамини и марихуана. (Побиеда, РТЧГ - 22/11/08; AП, AФП, БТА, БНР, Maкфакс - 21/11/08)
