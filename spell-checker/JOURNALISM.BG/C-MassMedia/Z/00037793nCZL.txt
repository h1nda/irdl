Нова експертна мисия на ЕС пристигна в Сърбия 
					15/03/2011
					 
						БЕЛГРАД, Сърбия -- Нова мисия от експерти на ЕС пристигна в понеделник (14 март) на едномесечна визита, за да анализира отговорите на Сърбия във връзка със защитата на човешките права и правата на малцинствата, социални и икономически въпроси и политиката й срещу дискриминацията. Мисията ще се срещне с висши държавни служители и представители на гражданското общество. Въз основа на отговорите на Сърбия на въпросника на ЕС и оценките на експертите Европейската комисия ще изготви своето становище по заявлението на Белград за членство в ЕС. Сърбия се надява да получи статут на страна, кандидатка за членство, през тази година. (Танюг, РТС, Бета - 14/03/11)
