Ника положи клетва като министър на вътрешните работи на Румъния
					12/02/2009
					 
						БУКУРЕЩ, Румъния -- Заместник министър-председателят Дан Ника положи клетва в сряда (11 февруари) в качеството си на нов министър на вътрешните работи след седмица на процедурни колебания. Когато правителството го номинира миналата седмица, законодателите приеха, че могат да прескочат обичайната парламентарна процедура, тъй като той вече беше член на кабинета. След няколко дена обаче Ника научи, че ще трябва да премине през процедурата. На съвместно заседание на парламента в сряда Ника каза, че бюджетът на вътрешното министерство за 2009 г. е повече от достатъчен - противно на твърденията на неговия предшественик Ливиу Драгня. Драгня обяви своята оставка след само три седмици на поста, като се позова на недостатъчния бюджет. (Финанчиарул - 12/02/09; Евениментул Зилеи, Hotnews.ro - 11/02/09)
