Румънският премиер Нъстасе обеща сурови санкции за злоупотреби със средства на ЕС
23/10/2003
 
БУКУРЕЩ, Румъния -- Министър-председателят Адриан Нъстасе се срещна със следователи от европейската Координационна служба за борба със злоупотребите (ОЛАФ) в сряда (22 октомври) и заяви, че ще бъдат наложени "много сурови" санкции за онези, които използват неправомерно парите на ЕС в разрез с договорените условия. Той запозна представителите на ОЛАФ с предприетите от правителството мерки за предотвратяване и борба с корупцията и икономическите престъпления.
Други новини: В сряда ръководителят на делегацията на Европейската комисия Джонатан Скийл изрази съжаление по повод оставката на г-жа Хилдегард Пувак от поста й на министър на европейската интеграция, но заяви, че обвиненията в корупция налагат действия. (Радио Романиа актуалитати, Ромпрес, Би Би Си, Медиафакс - 22/10/03)
