Гръцки прокурори се опитаха да подадат оставка заради блокирано разследване на сделка със земя
					16/10/2008
					 
						АТИНА, Гърция -- Двама прокурори, разследващи неправомерна сделка с недвижим имот между държавата и манастира "Ватопеди", подадоха оставки, съобщиха медиите в сряда (15 октомври). Прокурорите Илиас Колиусис и Елени Сотиропуло казаха, че са открили доказателства, свързващи делото с двама заместник-министри. Техният висшестоящ началник обаче изглежда е блокирал опита им да отнесат разследването в парламента, единствения орган, имащ правото да свали имунитета на министрите. Правителството отхвърли оставките им и им разпореди да продължат разследването. Миналия месец министърът на търговския флот Георгиос Вулгаракис подаде оставка във връзка с предполагаемото му участие в тази сделка с недвижим имот. (АНА-МПА, Катимерини, ЕРТ, СКАЙ, Ройтерс, In.news, Нафтемборики - 15/10/08)
