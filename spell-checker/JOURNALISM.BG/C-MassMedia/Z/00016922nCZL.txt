Румъния подкрепя Молдова по въпроса за Приднестровието
					12/12/2005
					 
						БУКУРЕЩ, Румъния -- Президентът Траян Бъсеску заяви в събота (10 декември), че страната му подкрепя молдовските власти в усилията им за решаване на продължаващия спор с Русия относно сепаратисткия молдовски район на Приднестровието. Той каза, че Молдова трябва да има "пълен контрол върху цялата си територия". По време на среща с молдовския президент Владимир Воронин двамата лидери изразиха разочарование от срещата на високо равнище на ОССЕ в Любляна миналата седмица, която не успя да убеди Русия да изтегли войските си от район на Приднестровието.
						Други новини -- Ново социологическо проучване сочи, че управляващата коалиция между Националлибералната партия (НЛП) и Демократическата партия (ДП) е запазила преднината си пред останалите румънски политически партии. Резултатите, които бяха широко отразени в местната преса в понеделник, показват, че съюзът между НЛП и ДП продължава да е начело с подкрепа от 45 % от избирателите. Втора е основната опозиционна Социалдемократическа партия с 32 %, следвана от партията "Велика Румъния" с 15 %. (Найн о'клок, Ромпрес - 12/12/05; Ромпрес, РСЕ, Журналул национал - 10/12/05)
