БиХ удължи с шест месеца срока на задържане на Пурда 
					10/02/2011
					 
						САРАЕВО, Босна и Херцеговина (БиХ) -- В сряда (9 февруари) Съдът на БиХ реши да удължи задържането в очакване на екстрадиране на хърватския ветеран от войната Тихомир Пурда с шест месеца и ще използва времето, за да вземе решение по искането на Сърбия за екстрадирането му. Адвокатът на Пурда, Йосип Муселимович, обеща да обжалва решението. Пурда беше задържан през януари на границата между Хърватия и БиХ въз основа на сръбска заповед за арест. Белград го издирва по подозрения във военни престъпления, извършени във Вуковар през 1991 г. (СРНА, РТРС, Радио Свободна Европа - 09/02/11)
