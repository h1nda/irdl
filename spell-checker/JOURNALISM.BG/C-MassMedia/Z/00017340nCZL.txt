ЕС започва преглед на съвместимостта на хърватското законодателство
					23/01/2006
					 
						ЗАГРЕБ, Хърватия - Прегледът от страна на ЕС на хърватските закони в областите на правосъдието, свободите и сигурността трябва да започне в понеделник (23 януари) в Брюксел, според държавната телевизия ХРТ. Съобщава се, че по време на тридневното заседание ще бъдат обсъждани различни въпроси, като се започне с политическото убежище и се стигне до прилагането на шенгенския визов режим.
						Други новини -- Хърватските власти разследват продажбата на 5100 ракети на Македония през 2001 г. Съгласно репортажи в местните медии Македония е подписала договор с хърватския производител Джуро Джакович Алатница. Тъй като компанията не е разполагала с ракети в наличност, тя ги е взела назаем от министерството на отбраната. Сега следователите твърдят, че ракетите не са били върнати, в резултат на което хърватската армия е претърпяла загуби от над 2 млн. евро. (ХРT - 23/01/06; AФП - 22/01/06)
