Македонският премиер Груевски обсъди обозначаването на границата с ръководителя на ЮНМИК Рюкер
					04/10/2006
					 
						СКОПИЕ, Македония -- Обозначаването на границата между Македония и Косово трябва да завърши, преди да бъде определен окончателният статут на Косово, бяха единодушни македонският премиер Никола Груевски и ръководителят на ЮНМИК Йоаким Рюкер във вторник (3 октомври) в Скопие. Груевски каза още на Рюкер, че като се има предвид трудният период, който предстои на Косово, строгото охраняване на общата граница се налага, за да се предотвратят евентуални провокации от страна на престъпни или радкални групировки, които биха могли да породят допълнително напрежение.
						Други новини -- Основната опозиционна партия Социалдемократически съюз на Македония (СДСМ) обяви, че в събота ще проведе вот на доверие за своя лидер Владо Бучковски. Причина за вота е слабото представяне на СДСМ в неотдавна провелите се парламентарни избори. 
						Междувременно СДСМ и ВМРО-ДПМНЕ, наред с други партии, бяха цитирани във вторник във връзка с нередности при финансирането на предизборните кампании. Доказателствата за преразход ще бъдат изпратени до парламента, кабинета и държавните ревизори. (Вечер - 04/10/06; MИA, Макфакс, А1 ТВ, Телма ТВ - 03/10/06)
