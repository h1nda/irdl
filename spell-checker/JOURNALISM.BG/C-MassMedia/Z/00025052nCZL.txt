Ердоган заяви, че ПКК е предала кюрдите в Турция
					07/01/2008
					 
						ДИАРБЕКИР, Турция -- Министър-председателят Реджеп Тайип Ердоган каза, че бомбеният атентат от миналата седмица, при който петима души бяха убити и повече от 100 ранени, представлява предателство спрямо кюрдския народ от страна на тези, които претендират, че се борят за неговата свобода - терористичната Кюрдска работническа партия (ПКК). Ердоган посети Диарбекир в неделя (6 януари), за да се срещне с някои от ранените по време на атентата в четвъртък срещу автобус, превозващ войници. Бомбата бе взривена при преминаването на автобуса покрай училище и уби четирима млади ученици. Четиримата души, арестувани след взрива, бяха впоследствие освободени.
						Очаква се борбата срещу ПКК да бъде основна тема на разговорите по време на срещата на турския президент Абдула Гюл с неговия американски колега Джордж Буш във вторник. Турски официални представители изразиха задоволство от нивото на сътрудничество от страна на Съединените щати след срещата през ноември между Ердоган и Буш. (Хюриет, Заман - 07/01/08; АП - 06/01/08; Хюриет, АФП, Прес ТВ, Ройтерс, АП - 05/01/08)
