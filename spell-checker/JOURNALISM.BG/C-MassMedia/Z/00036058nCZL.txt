Фюле приветства напредъка на Сърбия към евроинтеграция
					17/09/2010
					 
						БРЮКСЕЛ, Белгия -- Еврокомисарят по разширяването Щефан Фюле отчете в четвъртък (16 септември) постигнатия от Сърбия напредък към евроинтеграция, подчертавайки предприетите от нея важни стъпки, включително за приемането на общата резолюция за Косово. След разговори със сръбския вицепремиер Божидар Джелич в Брюксел той добави, че Комисията е готова да започне оценката на заявлението за членство на Сърбия веднага щом получи разрешение от Съвета на ЕС. Фюле призова правителството да засили темпа на съдебните реформи и борбата с корупцията, както и да продължи сътрудничеството си с Трибунала за военни престъпления в Хага. Заявлението за членство на Сърбия най-вероятно ще бъде обсъждано между министрите на външните работи от ЕС по време на срещата им през октомври. Джелич запозна Фюле с реформите които Сърбия е предприела, и изрази надежда, че страните, членки на ЕС, ще постигнат консенсус по отношение на кандидатурата на Белград за ЕС. Фюле пътува в петък за Белград за разговори с висши държавни представители. (Бета, Политика, Б92, РТС - 16/09/10)
