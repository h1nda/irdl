Ирландски офицер поема командването на полицейските сили на ЕС в БиХ
25/02/2004
 
САРАЕВО, Босан и Херцеговина -- Бартоломю Кевин Карти, служител от ирландската полиция, бе назначен за ръководител на полицейските сили на ЕС в БиХ, съобщи ЕС във вторник (24 февруари). Той ще наследи датчанина Свен Фредериксен, който почина от сърдечен удар през януари.
Други новини: СФОР обяви във вторник, че е бил пуснат на свобода Желико Янкович, бивш полицейски служител, за когото се подозираше, че е член на тайната мрежа за поддръжка на Радован Караджич. Умиротворителният контингент изрази задоволство от разследването на ролята, която е играл Янкович.
Също във вторник Камарата на представителите на парламента на БиХ прие законопроект за създаване на Агенция за разузнаване и сигурност. Тя ще отговаря за събирането, анализа и разпределението на разузнавателна информация и за защита на националния суверенитет, териториалната цялост и конституционния ред. (Източници на СВП - 25/02/04; АФП, Федерална телевизия, Фена - 24/02/02)
