Цървенковски и Кедев започват кампанията си за кандидат-президентския балотаж в Македония
19/04/2004
 
СКОПИЕ, Македония -- Премиерът Бранко Цървенковски от управляващата партия СДСМ и Сашко Кедев от основната опозиционна ВМРО-ДПМНЕ дадоха старт на кампаниите си за втория кръг на президентските избори на 28 април. Очаква се двамата да се концентрират върху насърчаване на избирателната активност, тъй като 55,14-процентното участие в първия тур бе най-ниското в историята на Македония. В съобщения на печата се посочва, че младшият партньор в управляващата коалиция, Демократичният съюз за интеграция, е предложил да подкрепи Цървенковски в замяна на някои ключови постове.
Други новини: военното министерство обяви, че е приключило третата фаза на Стратегическия преглед на отбраната и е че се подготвя план за трансформиране на въоръжените сили. След преглед от страна на правителството документът ще бъде изпратен в парламента. (Дневник, Вест, Утрински вестник - 19/04/04; Макфакс - 16/04/04)
