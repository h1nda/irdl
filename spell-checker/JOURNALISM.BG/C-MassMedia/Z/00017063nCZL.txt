Премиерът на Хърватия Санадер заявява, че кабинетът ще осигури правна помощ на Готовина
					27/12/2005
					 
						ЗАГРЕБ, Хърватия -- Премиерът Иво Санадер заяви в петък (23 декември), че правителството ще осигури правна помощ на генерала от запаса Анте Готовина за защитата му пред трибунала на ООН за военни престъпления в Хага. В интервю за националното радио Санадер съобщи, че кабинетът също ще осигури помощ и за други генерали от армията, към които са предявени обвинения за престъпления, извършени в периода на конфликта през 1991-1995 г.
						В отделно изявление за хърватската национална телевизия в петък, Санадер съобщи, че започването на присъединителните преговори с ЕС и уреждането на дълга на държавата към пенсионерите са най-големите успехи на неговото правителство през последните две години. (Вечерни лист, ХИНА, ХРT - 23/12/05)
