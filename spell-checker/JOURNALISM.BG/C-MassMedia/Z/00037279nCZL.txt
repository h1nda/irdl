Лайчак ще проведе нов кръг от посреднически разговори в Албания 
					02/02/2011
					 
						ТИРАНА, Албания -- Мирослав Лайчак, специалният пратеник на ЕС, който посредничи за намирането на решение на политическата криза в Албания, ще проведе нов кръг от преговори между правителството и опозицията в четвъртък (3 февруари). Лайчак отново ще повтори призива на Брюксел да бъдат положени повече усилия за възобновяването на диалога, за да се помогне на страната да излезе от кризата. „Нося силно послание от ЕС и ще го доведа до знанието на Тирана”, каза Лайчак пред депутатите от Европейския парламент, които той информира за последните събития. (Balkan Web, Лаймифундит, Ора Нюз, Гласът на Америка, Би Би Си, Шекули - 01/02/11)
