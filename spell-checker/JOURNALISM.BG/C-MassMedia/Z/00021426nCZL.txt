Хърватия ще докладва пред ЕС и ООН за граничен спор със Словения
					30/01/2007
					 
						ЗАГРЕБ, Хърватия -- В понеделник (29 януари) Министерството на външните работи и евроинтеграцията съобщи, че ще докладва пред ЕС и НАТО за задълбочаващия се граничен спор със съседна Словения. Това изявление бе направено след размяна на дипломатически ноти и обвинения между Загреб и Любляна. В края на миналата седмица Словения изрази недоволството си, че на хърватската нефто- и газодобивна компания ИНА са предоставени концесии за сондиране за нефт и газ в Адриатическо море. Според нея Хърватия се опитва да обсеби част от Адриатика, която не е била разделена между страните от бивша Югославия. В отговор на това в понеделник Хърватия изпрати протестна нота, в която обвинява Словения, че се стреми да отнеме хърватска територия. (Вечерни лист - 30/01/07; ХИНА, ХРТ - 29/01/07)
