Сърбия се надява да получи статут на кандидатка за ЕС до средата на 2011 г.
					26/03/2010
					 
						БЕЛГРАД, Сърбия -- Заместник министър-председателят Божидар Джелич каза в четвъртък (25 март), че се надява неговата страна да получи статут на страна, кандидатка за ЕС, до средата на следващата година. След среща с намиращата се на посещение делегация от дипломати на ЕС, Джелич каза, че е предложил срещата на високо равнище ЕС-Балкани, насрочена за юни в Сараево, да се фокусира върху перспективите за членство. Споразумението за стабилизация и асоцииране между Сърбия и ЕС трябва да бъде ратифицирано, преди страната да получи кандидатски статут. (АФП, Блиц, Глас Явности, Бета, Б92 - 25/03/10)
