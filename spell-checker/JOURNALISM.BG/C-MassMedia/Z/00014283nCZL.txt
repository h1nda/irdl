ЕС ще увеличи помощта си за Албания 
					19/04/2005
					 
						ТИРАНА, Албания -- Министерството на европейската интеграция обяви в понеделник (18 април), че ЕС ще увеличи помощта си за Албания с 5 млн. евро на общо 63,5 млн. евро. Парите под формата на безвъзмездна помощ ще бъдат отпуснати през следващите пет години и ще се изразходват за реформа на съдебната система и на системата от места за изтърпяване на наказания, за засилване на административния капацитет и за подобряване на околната среда и инфраструктурата. 
						Други новини от понеделник: Парламентът реши да създаде 14 работни групи с цел проверка на изборните листи преди парламентарните избори това лято. Според официални представители групата ще направи преглед на списъците за Тирана и други големи общини, вкл. Дуръс, Шкодра, Вльора и Корча. (Албейниън нюз - 19/04/05; AП - 18/04/05)
