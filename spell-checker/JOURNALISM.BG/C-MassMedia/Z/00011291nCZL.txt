Буш определя Турция като пример за ислямска демокрация
28/06/2004
 
АНКАРА, Турция -- Американският президент Джордж Буш оцени високо Турция като страна, даваща пример за мюсюлманска държава, "която прегръща демокрацията, върховенството на закона и свободата." В свое изявление след срещата си с премиера Реджеп Тайип Ердоган в неделя (27 юни), Буш изрази подкрепа за стремежа на Анкара да започне преговори за присъединяване към ЕС. "Бих припомнил на народа на тази добра държава, че по мое мнение вие трябва да получите от ЕС дата за евентуалното начало на преговорите, " каза той. Буш и Ердоган обсъдиха турско-американските отношения и сътрудничеството предвид проблемите в Близкия Изток и глобалната борба срещу тероризма. Двамата официални представители обсъдиха и сдържането на кюрдските сепаратистки движения в Ирак. Що се отнася до тримата цивилни турци, задържани като заложници в Ирак, американският държавен секретар Колин Пауъл заяви пред Си Ен Ен, че американските сили се опитват да ги локализират. (АП, Ройтърс, АФП, Анадолска агенция, НТВ, ТРТ 2 - 27/06/04)
