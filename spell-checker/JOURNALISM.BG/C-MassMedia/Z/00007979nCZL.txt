Новият ръководител на ЮНМИК осъжда убийствата в Косово
14/08/2003
Няма да позволим на екстремистите да накърняват бъдещето на Косово, заяви новоназначения ръководител на ЮНМИК Хари Холкери в изявлението си по повод разтрела на двама сръбски младежи и раняването на други четирима в сряда.
(Ройтерс, Файненшъл Таймс - 14/08/03; ЮНМИК, ОССЕ, АФП, АП, ББС, Радио B92 - 13/08/03)
 
 
Хари Холкери, наскоро назначеният ръководител на ЮНМИК осъди инцидента, станал в сряда (13 август), при който две неизвестни въоръжени лица отриха огън по сръбски младежи, плуващи в река в западната област Печ. Двама младежи са били убити и четирима други са ранени. Инцидентът стана скоро след като Холкери започна първото си посещение в провинцията преди официалното встъпване в длъжност през септември.
"Трагичното за Косово е, че след като конфликтът приключи преди четири години, подобни инциденти продължават да взимат за жертви невинни хора и накърняват представата на международната общност за Косово", - заяви Холкери в изявлението си.
Според полицията на ООН, групата младежи от село Гораждевац се къпели в река Бистрица, когато неизвестен брой нападателите, скрили се в близките храсти открили огън с АК-47.
Двама косовски сръбски младежи на възраст 18 и 19 години бяха убити, а четирима други бяха ранени. Говорителят на ООН Анжела Джозеф съобщи, че двама са тежко ранени и са откарани в болница в северно Косово с хеликоптер на НАТО.
Едно момиче, етническа албанка, леко пострада скоро след разстрела, когато разярена тълпа, наброяваща стотина сърби, хвърляла камъни в Гораждевац, но, според Джозеф, състоянието й не изисква медицински грижи.
Позовавайки се на местни отчети Файненшъл таймс съобщи, че по времето, когато станал инцидента, плувците са били охранявани от италиански части на КФОР.
Масовото издирване на въоръжените лица върви в пълен ход и по случая вече е назначен международен прокурор. В същото време не може да се установи самоличността на въоръжените лица. Източници от полицията на ООН съобщиха на АФП, че нападението, изглежда, има етнически мотиви.
" Ние не можем да позволим няколко екстремисти, независимо от етническата им принадлежност, да подкопават спокойствието и надеждите за бъдещето, за построяването на което е вложен толкова много труд", - каза Холкери в заявлението си. Подобни инциденти само ще засилят нашата решимост за установяване на норми и законност в интерес на цялото население на Косово. Ние ще направим всичко, за да изправим убийците пред съда."
В съответствие с установената от много години практика, Холкери, бивш министър-председател на Финландия, заменя опитния немски дипломат Михаел Щайнер като четвърти ръководител на ЮНМИК. Първата му среща в сряда бе с командващия на КФОР генерал-лейтенант Фабрио Мини от Италия.
Мини също осъди нападението като поражение, нанесено върху усилията да се установи мултиетническа демокрация в провинцията. "Това не е Косово, което ние искаме".
В Белград сръбският заместник министър-председател и глава на Координационния съвет за Косово Небойша Кович охарактеризира стрелбата като "най-бруталната форма на поведение" и призова за спешно събиране на Съвета за сигурност на ООН.
Президентът на Косово Ибрахим Рогова също осъди нападението, апелирайки към полицията да разкрие извършителите колкото се може по бързо, за да избегне " нежелателна пропагандна злоупотреба в стремежа да се подкопае напредъка, който сме постигнали, и репутацията на Косово пред международната общественост".
