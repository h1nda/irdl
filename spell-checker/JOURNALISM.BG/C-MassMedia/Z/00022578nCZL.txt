Румънски прокурори внесоха обвинителни актове срещу четирима държавни служители от унгарски произход
					16/05/2007
					 
						БУКУРЕЩ, Румъния -- Във вторник (15 май) прокуратурата за борба с корупцията внесе обвинения срещу четирима членове на етническата унгарска партия ДСУР, която понастоящем е по-малък партньор в правителството. Националният отдел за борба с корупцията разкри самоличността на четиримата: това са членовете на областната администрация на Сату Маре Щефан Сабо и Рудолф Ридъл, депутатът от парламента Ищван Ердей Долоцки и Золтан Чеке Атил, заместник-секретар на правителствения генерален секретариат. Те са обвинени в злоупотреба с власт и незаконно присвояване във връзка с редица проекти на местното самоуправление, ръководени от ДСУР. Партията заяви, че обвиненията са политически мотивирани.
						Други новини от вторник -- Правителството оповести стратегия за ограничаване на щетите от сушата в светлината на сериозното положение в Южна Румъния. Стратегията предвижда почти удвояване на субсидиите за напояване, както и възможно намаляване на производството на електроенергия от водноелектрическите централи. (Гардианул, Зиарул Финанчиар - 16/05/07; Медиафакс, Ромпрес - 15/05/07)
