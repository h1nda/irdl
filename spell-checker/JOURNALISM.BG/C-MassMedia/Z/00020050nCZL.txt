Българските прокурори издадоха 30 обвинителни акта за пране на пари за 30 дни
					24/09/2006
					 
						СОФИЯ, България -- Прокурорите внесоха в съда 30 обвинителни акта за пране на пари през последните 30 дни, съобщи в събота (23 септември) заместник-главният прокурор Христо Манчев. Той и вътрешният министър Румен Петков проведоха работна среща с представители на местната администрация, полицията и съдебната власт в Пловдив. Според Петков, повечето от случаите, свързани с пране на пари, са разкрити по време на съвместна операция с ФБР. (Монитор - 24/09/06; бТВ, Дарик - 23/09/06)
