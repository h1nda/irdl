Черногорският Съвет за отбрана и сигурност заяви, че ситуацията е стабилна
					13/12/2007
					 
						ПОДГОРИЦА, Черна гора -- Съветът за отбрана и сигурност заключи в сряда (12 декември), че положението със сигурността в Черна гора е стабилно. Съветът, създаден преди около месец, включва президента Филип Вуянович, председателя на парламента Ранко Кривокапич, министър-председателя Желко Щуранович, външния министър Милан Рочен, министъра на отбраната Боро Вучинич и други висши държавни служители. Присъствалите на заседанието в сряда приветстваха интензивното сътрудничество между държавните органи, отговарящи за сигурността. (Виести - 13/12/07; РТЧГ - 12/12/07)
