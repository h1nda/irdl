Избрано е ново правителство на РС 
					01/12/2006
					 
						БАНЯ ЛУКА, Босна и Херцеговина (БиХ) -- Парламентът на Република Сръбска (РС) одобри в четвъртък (30 ноември) ново правителство на областта начело с премиера Милорад Додик. От 16-те министри от кабинета само 5 са нови лица. В своето обръщение към парламента Додик очерта редица реформи, като наблегна на икономическия сектор и жизнения стандарт. 
						Други новини -- В четвъртък полицията в РС арестува бившия вътрешен министър Перица Бундало по обвинения в рекет. Следователите твърдят, че той е насочвал нелегално придобити пари към своята Партия за демократичен прогрес. Понастоящем Бундало е член на парламента на РС. (Независне Новине - 01/12/06; Фена, ПБС, РТРС - 30/11/06)
