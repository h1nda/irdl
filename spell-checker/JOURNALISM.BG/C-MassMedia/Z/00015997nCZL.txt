Косовски сърби протестират срещу ареста на четирима свои сънародници
					20/09/2005
					 
						ГРАЧАНИЦА, Косово, Сърбия и Черна гора -- Стотици косовски сърби протестираха в понеделник (19 септември) в град Грачаница в Централно Косово след ареста на четирима техни сънародници сърби, обвинени във военни престъпления. Протестиращите, които смятат арестите за несправедливи, блокираха главен път, като спряха движението за няколко часа. Те смятат да продължат да блокират пътища, докато четиримата сърби не бъдат освободени. Според официалната информация четиримата сърби са заподозрени в убийството на етнически албанци в село Словине през 1999 г. (Бета, Танюг - 19/09/05)
