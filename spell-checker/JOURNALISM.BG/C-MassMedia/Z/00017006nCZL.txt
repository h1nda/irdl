Правителствен съвет по полицейски въпроси проведе първото си заседание в Сараево
					20/12/2005
					 
						САРАЕВО, Босна и Херцеговина (БиХ) -- Новият правителствен съвет на БиХ за сътрудничество по полицейски въпроси проведе първото си заседание в Сараево в понеделник (19 декември). Министърът на сигурността на БиХ Бариша Чолак, който е председател на съвета, каза, че органът ще създаде ефикасен механизъм за сътрудничество между полицейските агенции в БиХ и ще взема решения във връзка с реформата в полицията. 
						Също в понеделник делегацията на Европейската комисия в БиХ и ЕУФОР подписаха десет договора на обща стойност 1 млн. евро, чиято цел е подкрепа на проекти за постоянно завръщане на бежанците. Споразуменията предвиждат възстановяване и модернизация на инфраструктура, здравни заведения, училища и детски градини в седем общини, включително Сребреница и Вишеград. (Уеб-сайт на министерския съвет на БиХ, Фена, ПБС БиХ - 19/12/05)
