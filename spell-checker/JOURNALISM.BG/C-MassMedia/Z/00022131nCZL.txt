Медиите съобщиха за нападение срещу възрастни сърби в административната гранична зона с Косово 
					04/04/2007
					 
						БЕЛГРАД, Сърбия -- Възрастно сръбско семейство от с. Велика Браина в областта Медведжа, разположено на самата административна граница с Косово, бе нападнато във вторник (3 април) от група етнически албанци, дошли от Косово, предадоха сръбските медии. Според репортажите тримата нападатели нанесли побой на 74-годишния Бранислав Здравкович и сестра му Драгуна Цветкович, преди да им откраднат домашните животни.
						Расим Ляич, ръководител на държавния координационен орган за Южна Сърбия, осъди инцидента и настоя ЮНМИК и КФОР да затегнат мерките за сигурност в административната зона. (Политика - 04/04/07; РТС - 03/04/07)
