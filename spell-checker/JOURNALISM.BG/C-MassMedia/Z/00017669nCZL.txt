Американски и турски болници предоставят безплатно лечение на иракски деца
					21/02/2006
					 
						ИСТАНБУЛ, Турция -- Шестима млади иракчани на възраст между 2 и 20 години пристигнаха в Турция в понеделник (20 февруари), за да им бъдат направени очни операции в рамките на мисия, организирана от Университета "Джонс Хопкинс" в САЩ, Анадолския медицински център в Турция и няколко неправителствени организации. Американските военни осигуриха самолет за транспортирането на пациентите и семействата им до Истанбул. Иракчаните ще останат в града около седмица за операции на катаракт, трансплантации на ретина и други видове лечение.
						Също в понеделник Висшият съвет за радио и телевизия в Турция съобщи, че е взел решение, според което от март могат да започнат излъчвания на предавания на кюрдски език по частните медии. От 2004 г. са разрешени само ограничени емисии на кюрдски език по националните радио- и ТВ канали. (АФП, НТВ - 20/02/06)
