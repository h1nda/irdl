Хърватската опозиция внесе предложение за вот на недоверие
					21/10/2010
					 
						ЗАГРЕБ, Хърватия -- Главната опозиционна Социалдемократическа партия (СДП) внесе предложение за вот на недоверие срещу премиера Ядранка Косор в сряда (20 октомври). Предложението бе подкрепено от 58 депутати от СДП и други опозиционни партии. Опозицията обвинява Косор за спада в нивото на жизнения стандарт, свиването на икономиката, както и за увеличаването на безработицата, чуждестранния дълг и бюджетния дефицит. За гласуването, което трябва да се проведе в рамките на 30 дни, е необходима подкрепата на най-малко 77 от 153-те депутати в парламента. Вотът има малък шанс да успее, тъй като понастоящем правителството има подкрепата на 83 депутати. (ХРТ, Пословни Дневник, ХИНА, Вечерни Лист, Radio.net - 20/10/10)
