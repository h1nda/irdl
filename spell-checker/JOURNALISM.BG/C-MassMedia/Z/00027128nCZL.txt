Издаването на биометрични паспорти в Румъния ще започне през 2009 г.
					20/07/2008
					 
						БУКУРЕЩ, Румъния -- Румънците ще започнат да получават биометрични паспорти от 1 януари 2009 г., съобщи в петък (18 юли) президентът Траян Бъсеску. Новите паспорти ще съдържат пръстови отпечатъци и сканирана снимка на притежателите им. Задълженията на Румъния като страна-членка на ЕС предполагаха въвеждането на биометричните паспорти да започне през януари 2007 г., но страната не успя да спази срока. Ще има три вида нови паспорти - обикновени, дипломатически и бизнес. (Aдеварул - 19/07/08, Meдиафакс, Ромпрес - 18/07/08)
