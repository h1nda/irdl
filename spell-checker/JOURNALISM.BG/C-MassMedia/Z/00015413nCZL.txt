Ляич твърди, че има информация, според която двама или трима от издирваните военнопрестъпници се намират в Русия
					28/07/2005
					 
						БЕЛГРАД, Сърбия и Черна гора -- Министърът по човешките права на Сърбия и Черна гора Расим Ляич, който е и председател на националния съвет за сътрудничество с трибунала в Хага, каза, че вероятно шест или седем обвиняеми във военни престъпления все още се намират във федералния съюз, докато двама-трима други изглежда са в Русия. Информация за това е получена от Хагския трибунал, каза той. В изказване, разпространено от медиите в Белград и Сараево, Ляич твърди, че Драган Зеленович и Властимир Джорджевич, които се издирват за военни престъпления съответно в Босна и Херцеговина и Косово, вероятно са в Русия. Той не назова третия обвиняем. На въпроса дали това може да е Ратко Младич, Ляич каза, че изглежда Младич по-рано е бил в Русия под закрилата на руската мафия, но е напуснал страната, "защото се е страхувал, че мафията ще го продаде за 5 млн. долара". (Политика - 28/07/05; Дневни аваз - 26/07/05)
