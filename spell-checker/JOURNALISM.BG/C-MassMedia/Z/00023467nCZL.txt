Две гранати бяха изстреляни срещу сградата на македонското правителство
					07/08/2007
					 
						СКОПИЕ, Македония -- Две гранати бяха изстреляни в понеделник (6 август) срещу сградата, в която се помещава македонското правителство, като причиниха леки щети, но пострадали няма. Говорителят на правителството Ивица Бочевски каза, че гранатите са били изстреляни от разстояние около 400 м и са паднали на 100 м от сградата. И двете гранати са произведени в ЮАР, добави той. Бочевски определи инцидента като "терористично нападение", но не даде повече подробности. Сигурността около държавните учреждения в страната е засилена. (Синхуа, МИА, Вечер - 07/08/07; ДПА, Ройтерс, Макфакс, АФП, ДПА, Синхуа - 06/08/07)
