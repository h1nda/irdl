Ключов министър подаде оставка от турското правителство 
					16/02/2005
					 
						АНКАРА, Турция -- Министърът на туризма и културата Еркан Мумджу подаде оставка във вторник (15 февруари), позовавайки се на различия във водената политика. Често пъти характеризиран като изгряващата звезда на турската политика, 41-годишният министър бе известен като човек със светски и умерени възгледи. Той влезе в открит сблъсък с премиера Реджеп Тайип Ердоган относно плановете за отмяна на забраната за носене на забрадки на публични места и се противопостави срещу краткотрайния опит да се инкриминира прелюбодеянието. 
						Други новини: Във вторник полицията влезе в сблъсък с демонстранти, които отбелязаха шестата годишнина от залавянето на лидера на кюрдските терористи Абдула Оджалан. Съобщава се за вълнения и в Истанбул, Измир, Диарбекир и Мерсин. (ФТ - 16/02/05; НТВ, AП, TurkishPress.com - 15/02/05)
