Гърция въведе забрана на тютюнопушенето
					01/07/2009
					 
						АТИНА, Гърция -- От сряда (1 юли) в Гърция влезе в сила забрана за тютюнопушенето на обществени места, съобщиха медиите. Парламентът прие тази мярка миналата година, за да се съобрази с европейските правила, имащи за цел защитата на хората от пораженията от пасивното тютюнопушене. Според новите разпоредби пушенето ще бъде забранено във всички ресторанти, барове, офиси и в обществения транспорт. Законът въвежда също така глоби между 1 000 и 20 000 евро за продажба на цигари и алкохол на малолетни.
						По оценки около 40 % от гърците пушат - най-високия процент в Европа. Два предишни закона, влезли в сила през 2002 и 2003 г., бяха до голяма степен пренебрегвани. (Етнос, Катимерини, Та Неа - 01/07/09; In.news, АФП - 30/06/09)
