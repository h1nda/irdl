Наука и технологии: Хърватия инвестира във вятърната енергия
					16/04/2007
					Хърватия проучва използването на енергия от възобновяеми източници. Още в новините от областта на науката: експерти от 40 страни се събраха в Истанбул, за да обсъдят ефектите от глобалното затопляне.
					 
						
Запланувано е изграждането на вятърен парк в Сплит, Хърватия. [Гети Имиджис] 
						Първата ветрогенераторна турбина скоро ще бъде пусната в окръг Сплит-Далмация, Хърватия, с което ще започне производство на електроенергия от възстановяеми източници. Това е част от по-голяма инициатива за изграждането на вятърен парк в Сплит. Очаква се електроенергията, произведена в този комплекс, да покрива годишната консумация на 8000 домакинства от областта.
						*** 
						Регионална конференция по информационни и комуникационни технологии ще се проведе в София между 26 и 27 април. Събитието е организирано съвместно от Европейската комисия и българската Държавна агенция за ИТ и съобщения.
						 *** 
						Модерно микробиологично оборудване на стойност над 500000 евро бе инсталирано и започна да работи в Института по здравеопазване в Подгорица. Според директора на института Бобан Мугоша изпозлването на модерната техника ще даде възможност за поставяне на прецизни и бързи диагнози при ХИВ, хепатит В и С и други заболявания.
						*** 
						Третият международен семинар по кардиология се състоя в Белград между 11 и 14 април, събирайки над 400 кардиолози от цял свят. Паралелено с проявата световноизвестни експерти, като Антонио Коломбо от Италия и Карло ди Марио от Великобритания, извършиха в местни болници хирургически операции на 40 пациента.
						 *** 
						Принцът на Монако Алберт II откри на 9 април в Истанбул 38-ия конгрес на Средиземноморската научна комисия. Над 1000 учени от 40 страни участваха в конгреса, чиято основна тема бе въздействието на глобалното затопляне върху световния океан. Сред обсъжданите теми бяха промяната на климата, замърсяването на морските води, цунамитата, риболовната промишленост и използването на турските проливи. 
						*** 
						Близо 45 % от потребителите на Интернет в Турция се вкючват в мрежата от интернеткафета, каза Юсуф Андич, председател на Асоциацията на интернетклубовете. Той заяви, че броят на потребителите на Интернет в страната е достигнал 15 милиона, а доставчиците на Интернет съобщават за 3,2 милиона домашни абонати. В страната работят близо 18000 интернетклуба.
						
(Различни източници – 09/04/07-16/04/07)
