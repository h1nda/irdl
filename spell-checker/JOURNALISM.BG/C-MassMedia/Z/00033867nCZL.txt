Ердоган няма непосредствени планове за изгонване на арменци
					21/03/2010
					 
						АНКАРА, Турция -- Премиерът Реджеп Тайип Ердоган заяви в събота (20 март), че той няма непосредствени планове за изгонване на незаконни арменски работници. По-рано през седмицата той заяви в интервю за турската емисия на Би Би Си, че около 100 000 незаконни имигранти от Армения може да бъдат върнати в страната им. На среща на турски художници нв Истанбул в събота Ердоган посочи, че изявлението му е целяло да привлече вниманието на международната общност към "толерантния подход" на неговата страна към арменците, и добави ,че той не е искал да каже, че подобна мярка предстои. Ердоган каза, че Турция ще продължи да решава въпроса за незаконните имигранти по хуманен начин и призова западните страни да престанат да наричат убийството на арменци през 1915 г. от Османската империя геноцид. 
						Изявлението на Ердоган за възможно депортиране на арменци предизвика критики както в страната, така и в чужбина. В петък около 150 души се събраха в Истанбул на демонстрация, организирана от НПО в защита на правата на имигрантите. (AФП, Си Ен Ен Тюрк, Хюриет - 20/03/10)
