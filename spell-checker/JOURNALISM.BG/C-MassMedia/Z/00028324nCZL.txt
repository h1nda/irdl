Тачи подчертава значението на децентрализацията в Косово
					09/11/2008
					 
						ПРИЩИНА, Косово -- Процесът на децентрализация е важен не само за косовските албанци, но и за всички други етнически групи в страната, включително и за сърбите, заяви в петък (7 ноември) премиерът Хашим Тачи. При посещение в Гниляне и Косовска Каменица той заяви, че децентрализацията протича според плана на бившия пратеник на ООН Марти Ахтисаари. 
						Други новини - Косовската полиция е задържала Илир Речай, секретар в здравното министерство заради твърдения, че е участвал в незаконни трансплантации на човешки органи, съобщиха медиите в петък. Твърди се, че Речай е издал лиценз на клиниката "Медикус", която е извършвала незаконните трансплантации. (Блиц - 08/11/08, Б92 - 07/11/08, Maкфакс, Koха Диторе - 08/11/08)
