Македонското правителство ще назначи екип за разговори с МВФ
					09/01/2005
					 
						СКОПИЕ, Македония -- Правителството се очаква да назначи тази седмица екип за разговори с МВФ и Световната банка, които трябва да започнат в следващите 2-3 месеца. Съобщението бе направено след среща в събота (8 януари) между премиера Владо Бучковски и министрите, отговарящи за икономическите въпроси. Местните медии съобщиха, че международните финансови институции и Европейската комисия са критикували правителството за забавяне на либерализацията на телекомуникационния сектор в страната. Процесът трябваше да започне на 1 януари, но бе спрян поради проблеми, свързани със закона за телекомуникациите. (Макфакс - 09/01/04; A1 TВ - 06/01/04)
