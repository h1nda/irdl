НАТО ще сведе до минимум присъствието си в Македония през 2004 г.
11/12/2003
 
СКОПИЕ, Македония -- Говорителят на НАТО Крейг Ратклиф каза, че от 14 януари алиансът ще намали с 20 % персонала си в Македония. На пресконференция в сряда (10 декември) той каза, че това решение е в резултат на успешното завършване на военната мисия на ЕС "Конкордия" и цялостната стабилизация на положението в страната.
Според други източници в сряда правителството е одобрило пакет от закони за финансова децентрализация, които определят принципите на финансиране на общините. Законопроектите предвиждат намаляване на броя на общините от 123 на 62.
Също в сряда от Турция пристигна бизнесделегация, която ще разгледа възможностите за инвестиции в Македония. Турският министър на икономиката Курсад Тузмен загатна, че турските инвестиции може да се увеличат значително, ако се приемат изменения в спогодбата за свободна търговия между двете страни. (Утрински весник - 11/12/03; МИА, Макфакс, A1 ТВ - 10/12/03)
