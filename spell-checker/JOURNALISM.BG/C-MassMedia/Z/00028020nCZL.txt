Държавните служители в Румъния организираха предупредителна стачка
					10/10/2008
					 
						БУКУРЕЩ, Румъния -- Над 100 000 държавни служители организираха предупредителна стачка в четвъртък (9 октомври) с искане на 50 % увеличение на заплатите. Федерацията на Съюзите на държавните служители „Сед Лекс” организира протеста, след като преговорите с финансовото министерство миналата седмица се провалиха. Държавните служители спряха работа за два часа, като блокираха работата на данъчните служби, пенсионните отдели, общини, финансови админстрации, митници и общински съвети. Протестиращите обградиха в стачен кордон централата на правителството в Букурещ в продължение на два часа. Нови преговори с правителството са насрочени за петък. (Медиафакс, Зиаре, Реалитатя ТВ, Агерпрес - 09/10/08)
