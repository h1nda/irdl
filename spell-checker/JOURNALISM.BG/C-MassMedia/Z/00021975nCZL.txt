Македонските ДСИ и ПДП се договориха да останат в коалиция 
					20/03/2007
					 
						СКОПИЕ, Македония -- Двете основни етнически албански партии, Демократичният съюз за интеграция (ДСИ) и Партията за демократичен просперитет (ПДП), се договориха да запазят коалицията си. Партийните лидери Али Ахмети и Абдулхади Вейсели се срещнаха в понеделник (19 март), за да обсъдят въпроса, отхвърляйки като спекулации слуховете за настъпили дълбоки противоречия в коалицията. Те заявиха, че партиите сега обсъждат въпроси, които биха искали да изяснят с управляващата ВМРО-ДПМНЕ в опит за съживяване на прекъснатия от доста време политически диалог. (Дневник - 20/03/07; A1 TВ - 19/03/07)
