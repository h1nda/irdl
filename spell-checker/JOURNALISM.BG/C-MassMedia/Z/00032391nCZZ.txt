Наука и технологии: Експедиция „Тара Оушънс” се отправя към Дубровник
					16/11/2009
					Научноизследователски кораб с международен екип от учени ще посети хърватския морски град. Още новини от областта на науката: археолози откриха потънал град; българският център „Датикум” ще обработва данните за всички мачове на НБА.
					 
						
„Тара Оушънс” ще посети Дубровник. [Гети Имиджис]
						Експедицията „Тара Оушънс” планира да спре в Дубровник в петък (20 ноември) на път за Триполи, Либия. За експедицията „Тара Оушънс” беше организиран международен екип от океанографи, еколози, биолози и физици от престижни лаборатории. 
						*** 
						Археолози откриха във водите на Йонийско море, близо до полуостров Пелопонес, останките на най-стария намиран досега потънал град. Според Ник Флеминг от Британския национален център по океанография вероятно са открити останките на Павлопетри. Смята се, че градът е съществувал преди около 6 000 години и се е простирал на площ от около 100 000 кв.м. 
						*** 
						
						Българският център „Датикум” ще извършва електронната обработка на 95 % от всички статистически данни от мачовете на американската Национална баскетболна асоциация. Българската компания беше избрана от американския доставчик на статистическа и аналитична информация за баскетболни прояви „Синерджи Спортс Текнолъджи”. 
						*** 
						Гръцката асоциация по диабет предупреди в навечерието на Световния ден на диабета в събота (14 ноември), че почти всеки десети грък е болен от диабет тип 2. Този брой е нараснал с 16 % от 2002 до 2006 г., отбелязва асоциацията, позовавайки се на проучване на Отделението по диабет към Многопрофилната болница "Никея" в Пирея. 
						*** 
						По данни на Евростат през 2007 г. в Румъния са били направени общо 150 000 аборта, с което страната се нарежда на трето място в Европа. Обединеното кралство и Франция заемат съответно първото и второто място. 
						*** 
						Трима пациенти, страдащи от епилепсия, са били оперирани благодарение на нов метод, прилаган в белградския Институт по неврохирургия. Първата имплантация на стимулатори на вагусовия нерв в Сърбия беше извършена във вторник (10 ноември). 
						
						(Различни източници - 09/11/09-16/11/09)
