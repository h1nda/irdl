ЕС ще предостави помощ на БиХ
					26/07/2005
					 
						САРАЕВО, Босна и Херцеговина (БиХ) -- В понеделник (25 юли) ЕС и БиХ подписаха споразумение, по силата на което ЕС ще предостави 49,4 млн. евро като помощ за балканската държава в рамките на програмата КАРДС за 2005 г. Парите ще се използват, за да "се улесни интеграцията на бежанците, да се подпомогне реформата в държавната администрация, както и да се предостави допълнителна помощ за реформите в съдебната система и полицията", каза пред журналисти ръководителят на мисията на Европейската комисия в Босна, Майкъл Хъмфрис. Досега ЕС е предоставил 2,6 млрд. евро помощи за БиХ в рамките на различни програми. (Независне новине - 26/07/05; АФП, ПБС БиХ - 25/07/05)
