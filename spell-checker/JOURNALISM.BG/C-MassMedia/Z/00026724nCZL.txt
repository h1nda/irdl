Сейдиу каза, че ЮНМИК и ЮЛЕКС ще продължат дейността си в Косово и след 15 юни
					10/06/2008
					 
						ПРИЩИНА, Косово -- Ръководителите на институциите ще си сътрудничат с двете международни мисии - ЮНМИК и ЮЛЕКС - дори и след като на 15 юни влезе в сила новата конституция на Косово, отбеляза президентът Фатмир Сейдиу в понеделник (9 юни). ЮНМИК и ЮЛЕКС ще имат един и същи подход в оказването на помощ на институциите за защита на териториалната цялост, върховенството на закона и обществения ред, добави Сейдиу. Той каза също, че властите в Косово очакват да получат указания от централата на ООН в Ню Йорк във връзка с бъдещето на ЮНМИК и възможната й реорганизация. (Коха Диторе, Лайм, Зери, Косова Сот - 10/06/08; Телеграфи - 09/06/08)
