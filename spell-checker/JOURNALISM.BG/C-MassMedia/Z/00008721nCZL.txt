Гърция заявява подкрепа за проектите за паневропейски мрежи
16/10/2003
 
АТИНА, Гърция -- Министърът на икономиката и финансите Никос Христодулакис каза в сряда (15 октомври), че Гърция изцяло подкрепя проектите за паневропейски мрежи в областта на енергетиката и телекомуникациите. Той обясни, че тези проекти са от огромно значение за Южна Европа, където мрежите в тези сектори са слабо развити. Христодулакис допълни, че Гърция ще представи нови програми за малките и средни предприятия на предстоящата неофициална среща на ЕС по паневропейските мрежи. (АНА - 15/10/03)
