Пожарът в турска рафинерия е вече под контрол
26/07/2004
 
АНКАРА, Турция -- Огнеборците овладяха пожара в голяма петролна рафинерия в южна Турция, заяви компанията, която експлоатира съоръжението, в свое изявление от неделя (25 юли). Пожарът започна в 9 000-тонен дизелов резервоар. Причината е все още неустановена. Няма съобщения за ранени.
Други новини: 14 души бяха убити и шестима - ранени, когато фургон се сблъска с влак в западна Турция. Според местен губернатор шофьорът на фургона се е опитал да пресече ж.п. релсите, когато бариерите на прелеза са били спуснати заради приближаващия влак. Жертвите, включително пет деца, са се завръщали от сватбено тържество. (АП, Ройтърс, CNN-Turk, AФП - 26/07/04)
