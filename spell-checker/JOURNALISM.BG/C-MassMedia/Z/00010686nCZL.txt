Според испанската преса български трафикант е продал оръжие на атентаторите от Мадрид
04/05/2004
 
МАДРИД, Испания - Няколко местни вестника съобщиха във вторник (4 май), че български трафикант на оръжие е продал леки картечници на ислямски терористи, които стоят в дъното на нападенията срещу влакове на 11 март в Мадрид. Според съобщения водачът на терористите Джамал Ахмидан е получил оръжието от неидентифициран български гражданин в резултат на сделка, сключена в края на миналата година.
Междувременно българското военно разузнаване предупреди в понеделник за възможни нови нападения срещу българския контингент в Кербала, Ирак. Твърди се, че заплахата би станала по-реална, ако американските части започнат офанзива срещу градовете Фалуджа или Куфа. ( БНТ, Новините, news.bg - 04/05/04; Новините, Медиапул - 03/05/04)
