Сръбският генерал Джорджевич поиска от Трибунала на ООН да му позволи да се произнесе по обвиненията по-късно 
					20/06/2007
					 
						ХАГА, Холандия -- Във вторник (19 юни) бивш сръбски генерал, обвинен във военни престъпления, извършени от сръбските войски в Косово, се яви пред Трибунала на ООН и поиска да му бъде разрешено да се произнесе по обвиненията по-късно. Властимир Джорджевич, който бе арестуван в Черна гора миналата седмица, каза, че все още не си е наел адвокати, които да го представляват. Съдиите се съгласиха да му дадат още 30 дена. Джорджевич, на 58 г., бивш заместник-министър на вътрешните работи, е обвинен в участие в насилственото депортиране на 800 000 косовски албанци, убийството на повече от 700 души и други жестокости, извършени от частите под негово командване. (Бета, Б92, ПБС БиХ, РТРС, СРНА - 19/06/07)
