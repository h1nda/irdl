Митинги в защита на Бъсеску се проведоха в Румъния и Испания
					07/05/2007
					 
						БУКУРЕЩ, Румъния -- Митинги в подкрепа на сваления президент Траян Бъсеску се проведоха в края на седмицата в Румъния и Испания, дни преди назначения за 19 май референдум за импичмънта. Съгласно репортажи в печата на митингите, организирани в събота (5 май) в испанските градове Мадрид и Кастелон, където живеят огромни румънски общности, както и в Констанца, Румъния, в неделя, са излезли хиляди хора. Парламентът прие предложението на опозицията за импичмънт на Бъсеску миналия месец, като го обвини в многобройни нарушения на конституцията. По закон свалянето на президента от длъжност трябва да се потвърди на национален референдум. (Румъния Либера - 07/05/07; Ромпрес, Медиафакс - 06/05/07)
