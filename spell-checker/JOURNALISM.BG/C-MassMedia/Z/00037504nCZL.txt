Гръцкият външен министър Друцас обсъжда Кипър с Генералния секретар на ООН Бан Ки Мун
					20/02/2011
					 
						НЮ ЙОРК, Съединени щати - Обединението на Кипър бе сред главните теми, обсъждани от гръцкия външен министър Димитрис Друцас по време на срещата му с Генералния секретар на ООН Бан Ки Мун в петък (18 февруари) в Ню Йорк. "Ние искаме да видим решение на проблема и решението по наше мнение трябва да се основава на резолюциите на Съвета за сигурност на ООН, но също и на пълното спазване на acquis communautaire на ЕС,'' каза Друцас след срещата. Той призова лидерите на кипърските турци да бъдат по-конструктивни по време на продължаващите преговори за обединение. По отношение на дългогодишния спор за името със Скопие, Друцас потвърди готовността на Гърция за намиране на решение. (Фамагуста Газет - 19/02/11; AНА-MПА - 18/02/11)
