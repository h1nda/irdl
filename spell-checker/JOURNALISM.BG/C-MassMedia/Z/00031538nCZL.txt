Хиляди протестират срещу гръцкото правителство
					06/09/2009
					 
						АТИНА, Гърция -- Повече от 10 000 души се събраха в Солун в събота (5 септември), за да протестират срещу икономическата и социална политика на правителството. Протестът съвпада с посещението на премиера Костас Караманалис в града за откриване на традиционния Международен търговски панаир в Солун. Инциденти са помрачили митингите в три части на града. Полицията е използвала сълзотворен газ, за да разпръсне тълпа от около 50 мъже с качулки, които са хвърляли коктейли "Молотов", бутилки и камъни, унищожавайки витрини на магазини, крайпътни камери, банки и банкомати. Имало е и сблъсъци между полицията и протестиращи пред турското консулство. Местнитие медии съобщават за около 25 арестувани.
						В петък около 700 полицаи и охранители са провели мирен протест в Солун с искания за по-високи заплати и по-добри условия на работа. Един ден преди това Караманлис насрочи предсрочни избори за 4 октомври с аргумента, че иска нов мандат, за да се справи с икономическата криза. (AФП, AП, ЕРТ, AНА-MПА - 05/09/09; AП - 04/09/09)
