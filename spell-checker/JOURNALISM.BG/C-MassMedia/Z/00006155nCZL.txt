Правителството на РС назначи нов директор на електрическата компания
03/03/2003
 
БАНЯ ЛУКА, Босна и Херцеговина (БиХ) -- В петък (28 февруари) правителството на Република Сръбска реши да назначи Душан Миятович за генерален директор на държавната електрическа компания "Електропривреда" РС. Драган Анджелич и Миленко Цвиянович бяха назначени за заместник-директори. Решението бе в резултат на искането на Службата на върховния представител (СВП) от миналия месец за промени, след като неин одит разкри злоупотреби в размер на 90 млн. долара. (РТРС, Онаса - 28/02/03)
