България и Албания подписват договор за правна помощ
13/11/2003
 
СОФИЯ, България - Правителството съобщи в сряда (12 ноември), че България и Албания ще подпишат договор за правна помощ по граждански дела по време на посещението на албанския премиер Фатос Нано следващата седмица. В София Нано ще се срещне с българския си колега Симеон Сакскобургготски, а така също и с президента Георги Първанов и с председателя на парламента Огнян Герджиков. Нано, който е лидер на социалистическата партия в страната си, ще се срещне и с председателя на Българската социалистическа партия Сергей Станишев. (Труд - 13/11/03; БТA, БНР - 12/11/03)
