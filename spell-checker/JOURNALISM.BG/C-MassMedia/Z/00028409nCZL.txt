Румъния проучва стандартите за безопасност в мините след смъртоносни експлозии
					17/11/2008
					 
						БУКУРЕЩ, Румъния -- Властите започнаха проверка на условията за безопасност на труда в румънските мини след експлозиите на газ в събота (15 ноември) в югозападната въгледобивна мина "Петрила", при които загинаха 12 души, а други 13 бяха ранени. Според медийни репортажи от неделя министърът на финансите и икономиката Варужан Восганян е заявил, че разследването ще определи дали всички предпазни мерки са били налице преди смъртоносните взривове. Властите са уволнили ръководството на мината, за да „позволят обективно и прозрачно разследване”, е казал той. Първата експлозия на метан е убила осем миньори. При втори взрив са загинали четирима души от спасителния отряд, слязъл в шахтата, за да се притече на помощ. (Евениментул Зилеи, Гъндул, Гардианул, Найн о’клок - 17/11/08; AФП, Медиафакс, Хотнюз - 16/11/08)
