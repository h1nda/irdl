Министърът на сигурността на БиХ отрича слуховете за послание от бин Ладен 
					06/09/2004
					 
						САРАЕВО, Босна и Херцеговина (БиХ) -- Министърът на сигурността Бариша Чолак отхвърли спекулациите в петък (3 септември), че послание от Осама бин Ладен - призоваващо за терористични нападения срещу Русия - се е появило в БиХ. Някои руски медии публикуваха съобщения в този смисъл по-рано през седмицата в разгара на кризата със заложниците в южна Русия. Чолак заяви категорично, че няма доказателства за съществуване на такова послание. 
						Други новини от петък: Канада съобщи, че намалява контингента си в рамките на СФОР от 650 на 85 души. Според официални представители решението е в светлината на предстоящото предаване на военното командване в БиХ от НАТО на ЕС. (Pincom.info, Нина - 04/09/04; ПБС БиХ, AФП, CNews - 03/09/04)
