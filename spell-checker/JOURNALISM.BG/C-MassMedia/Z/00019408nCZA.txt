Нов имидж за Сърбия
					28/07/2006
					Прага имаше своята пролет, защо не и Белград? Още в блоговете тази седмица: Брайън Фери, румънският туризъм и трудният избор за някои българи -- мобилен телефон или семейна почивка?
					От "Болкънблогс" за Southeast European Times от Тирана – 28/07/06
 
					 
						
Радост от пролетта в Белград. [Снимка: Робърт Хършбах за SETimes] 
						Всяка промоционална кампания се нуждае от своя тема. От Белград ни пише Desperate Serbwife, която смята, че пролетта може да бъде идеален мотив за новия межуднароден имидж на Сърбия. В крайна сметка това е сезонът, в който всичко расте и цъфти -- съвършена аналогия. 
						"Тя може да демонстрира, че след проблемите от 90-те обновена Сърбия започва да цъфти в много отношения -- в бизнеса, в туризма, в демократичното управление. Тя може да се използва и за създаване на впечатление, че точно както напролет процесът още не завършил, но е доста напреднал, и че хората трябва да инвестират тук от самото начало," пише тя. 
						"Може да се направи и телевизионна реклама със снимки на "Майкрософт" и други компании, които са инвестирали тук. Може да се покажат студенти в университетите, символизиращи високообразованата работна ръка. Може да се покаже кмет на някое събрание на градския съвет, който слуша представители на малкия бизнес, които говорят за разрастването на частната инициатива в техния град. Разбира се, трябва да се покажат и красиви снимки от планините през пролетта." 
						В подобен тон Biljana Srbljanovic открива състезание на тема "Какво е най-добро в Сърбия". Време е страната да стане известна с изделия, по-различни от хранителните продукти и напитки, смята тя. Едно предложение: козметичните кремове. В продължение на години, според Сръблянович, в белградските аптеки се продават местни аналози на "Стривектин" и "Ботокс" -- за малка част от цената им. 
						В сръбските продукти "няма консерванти, приготвени са на растителна основа и което е най-важно -- имат ефект," пише Сръблянович. 
						Може би в подкрепа на успеха на фестивала "Exit" страната би могла да придобие репутация на място за страхотна музика. Досега тя привлече голяма брой водещи звезди, а съвсем неотдавна и Брайън Фери. Lonely Rider е успял да посети "феноменалния концерт" на Фери в "Сава Център". Британският ветеран на артрока бе "нуморим на сцената; свири на пиано, подскача, танцува и пя с вълшебния си глас! Жените вероятно ще има да обсъждат добрия му външен вид много дълго време, макар той вече да е на 60 г.!" 
						И други страни на Балканите, като Румъния, също се опитват да повдигнат имиджа си чрез нова кампания за привличане на туристи. Според Andreea Mira обаче няма смисъл просто да се заявява пред света колко е прекрасна страната и колко много може да предложи. 
						По-важно е, пише Мира, да се повишат възможностите на туристическата индустрия. 
						"По-добре е да започнат програма за обучение на мениджъри в туризма, понеже качеството на туризма зависи от техните инвестиции: по-добри хотели, безупречно обслужване, професионални кадри ... Удовлетвораването на изискванията на клиентите е печалившият ход." 
						Междувременно съседна България успя да привлече още повече международни туристи в своите черноморски курорти. Проблемът е, че много българи твърдят, че вече не могат да си позволят почивка там. Според Rayna Ivanova обаче онези, които се намират в затруднено положение, в действителност страдат от криворазбрани приоритети. 
						В зависимост от изискванията индивидът разходва около 1000 лева (510 евро) на година за мобилни комуникации (включително апаратчето), пише Иванова. "А тази сума е почивката на четиричленно семейство на Южното Черноморие в края на сезона. Така чрез глобалната революция чичковците с телефончетата направиха размествания в нашия бюджет. Сега може и да не отидем на почивка, но си говорим по телефона..." 
						"И оттук си мисля, че за да живеем по-добре и ние ... трябва да разместим нещо, така че да разместим бюджета на група хора, общество, нация и т. н.," заключава тя. 
						Това бяха част от темите, разисквани от блогерите тази седмица. Желаем ви приятна почивка (или чисто нова мелодия за мобилен телефон) и заповядайте отново следващата седмица за още коментари от Балканите.
