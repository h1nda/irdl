Евродепутатката Пак е обезпокоена от положението в БиХ
					23/03/2010
					 
						СТРАСБУРГ, Франция -- Дорис Пак, член на делегацията на Европейския парламент (ЕП) за Югоизточна Европа, е изготвила доклад, призоваващ ЕП да изрази своята загриженост във връзка с нестабилната политическа ситуация в Босна и Херцеговина (БиХ) и ограничения напредък на страната към интеграция в ЕС, съобщиха медиите в понеделник (22 март). Документът осъжда „националистическата риторика”, подкопаваща процеса на междуетническо помирение и функционирането на държавните институции. Пак призовава Република Сръбска (РС) да продължи участието си в преговорите за държавната собственост и да се въздържа от блокиране на решения на Службата на върховния представител. В Баня Лука министър-председателят на РС Милорад Додик отговори на тези обвинения, заявявайки, че западните дипломати трябва да спрат да се бъркат във вътрешните работи на страната.
						Генералният секретар на НАТО Андерс Фог Расмусен и постоянните представители на 28-те страни членки бяха на посещение в БиХ във вторник, за да се срещнат с местните лидери и членове на международната общност. (Фена, РТРС - 23/03/10; Дневни Аваз, БХРТ, Фена, СРНА, EUobserver - 22/03/10)
