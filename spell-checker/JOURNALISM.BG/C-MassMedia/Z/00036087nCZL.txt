Румъния изпрати полицаи във Франция, които да помогнат с репатрирането на ромите
					20/09/2010
					 
						ПАРИЖ, Франция -- Десет румънски полицаи пристигат в понеделник (20 септември) в Париж в рамките на програма за засилване на полицейското сътрудничество във връзка с решението на Франция да репатрира румънски и български роми обратно в родните им страни. Полицейската мисия ще продължи три месеца и може да бъде продължена, съобщиха от външното министерство в Букурещ, като добавиха, че Франция е поискала изпращането й. Румъния и Франция се договориха на 9 септември да сложат край на полемиката, свързана с експулсирането, и да засилят сътрудничеството си в усилията за интегриране на ромите. (AФП, Медиафакс, Новините - - 19/09/10)
