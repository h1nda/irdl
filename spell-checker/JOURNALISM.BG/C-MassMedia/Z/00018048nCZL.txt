Вътрешните министри на черноморските страни потвърждават волята си за борба с престъпността
					27/03/2006
					 
						БУКУРЕЩ, Румъния -- Вътрешните министри на страните от Черноморското икономическо сътрудничество потвърдиха своята обща воля за борба с престъпността, тероризма и корупцията по време на среща в Букурещ в петък (24 март). Според декларацията, приета в края на срещата, те обещават също засилено сътрудничество помежду си и съвместни действия за засилване на сигурността и стабилността в региона. (Ромпрес - 24/03/06)
