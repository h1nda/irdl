България ще пита Буш за предложената противоракетна система на САЩ 
					06/06/2007
					 
						СОФИЯ, България -- Министърът на външните работи Ивайло Калфин каза, че официални лица възнамеряват да зададат поредица от въпроси във връзка с предложената противоракетна система на САЩ в Източна Европа по време на визитата на президента на САЩ Джордж Буш в София следващата седмица. На пресконференция във вторник (5 юни) Калфин отбеляза, че отбранителната система, която ще бъде разположена в Чехия и Полша, не покрива България, което оставя членката на НАТО "между ракетния щит и нарастващото напрежение в Русия". Други очаквани теми на разговорите ще бъдат премахването на изискването за визи за българите и усилията за освобождаване на петте български медицински сестри, осъдени на смърт в Либия. 
						Други новини -- Проливни дъждове и наводнения наложиха евакуирането на хора в областите София, Пловдив и Пазарджик. Рано сутринта в сряда наводнение принуди властите да затворят части от главната магистрала "Тракия", както и пътя Пазарджик - Панагюрище. (Монитор, Дарик - 06/06/07; Уебсайт на българското правителство, БНР, Медиапул, Дарик, ДПА - 05/06/07)
