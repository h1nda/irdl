Турската прокуратура разследва самолетна катастрофа от 1993 г., взела жертви 
					01/10/2010
					 
						АНКАРА, Турция -- Местната прокуратура е започнала ново разследване на самолетната катастрофа, която отне живота на генерал Ешреф Билтис през 1993 г., съобщиха медиите в четвъртък (30 септември). Напоследък местната преса цитира авиационни експерти, които предполагат, че инцидентът може да е бил акт на саботаж. Полковникът в оставка Ариф Доган, заподозрян по така нареченото дело "Ергенекон", беше разпитан в четвъртък във връзка с разгласен от медиите разговор по подслушвана телефонна линия, в който се намеква, че той е изиграл роля за смъртта на Билтис, началник на жандармерията по това време. (Заман - 01/10/10; Хюриет, АП - 30/09/10)
