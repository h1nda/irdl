Гърция въвежда нови електронни паспорти
					30/08/2006
					 
						АТИНА, Гърция -- Министерството на обществения ред обяви във вторник (29 август), че Гърция е започнала да издава електронни паспорти, съдържащи биометрични данни. Новите паспорти включват цифрови изображения, съхранявани в микрочип. Изображения на отпечатъци от пръсти и ириси ще бъдат въведени след съответното решение на ЕС. Таксата за придобиване на новите документи за самоличност е 45 евро, с 20 евро повече от предходните документи за пътуване в чужбина. (AФП, Макфакс - 29/08/06)
