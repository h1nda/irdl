Сръбският външен министър Йеремич направи важно посещение в Македония
					07/05/2009
					 
						СКОПИЕ, Македония -- Сръбският външен министър Вук Йеремич пристигна в четвъртък (7 май) на официално посещение в Скопие, първото на сръбски правителствен представител, откакто Македония призна независимостта на Косово и Белград отзова посланика си в Скопие миналия октомври. По програма Йеремич трябва да се срещне с напускащия скоро поста президент Бранко Цървенковски, чийто мандат изтича след по-малко от седмица, председателя на парламента Трайко Веляновски, премиера Никола Груевски и външния министър Антонио Милошоски. Очаква се разговорите да се съсредоточат върху двустранното сътрудничество и възможностите за откриване на нови ГКПП, както и върху регионални въпроси. (MИA, Макфакс, Сител - 07/05/09)
