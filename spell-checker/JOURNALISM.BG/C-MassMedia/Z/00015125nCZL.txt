Македонската полиция конфискува незаконни оръжия
					03/07/2005
					 
						СКОПИЕ, Македония -- Полицията съобщи, че е конфискувала "значителни количества" незаконни оръжия и муниции по време на две операции, проведени в петък (1 юли) в селата Брест и Долно Блазе. Според съобщение за печата на министерството на вътрешните работи, оръжията са били намерени в домовете на бившия член на Албанската армия за национално освобождение Хамди Байрамовски и на двама други негови съселяни. В Долно Блазе полицията е арестувала общо 13 души за незаконно притежаване на оръжие. Провежда се полицейско разследване.
						В други новини, македонските власти съобщиха в петък, че генерал-майор Мирослав Стояновски ще бъде новият началник на генералния щаб на македонската армия. Той ще замени бригадния генерал Георги Бояджиев, който излиза в пенсия. (Вечер, Дневник - 02/07/05; Телма TВ, Мафакс, A1 TВ - 01/07/05)
