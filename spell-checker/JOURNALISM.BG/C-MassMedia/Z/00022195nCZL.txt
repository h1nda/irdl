Командващият на КФОР заяви, че няма да има намаляване на числеността на силите през 2007 или 2008 г.
					11/04/2007
					 
						ПРИЗРЕН, Косово, Сърбия – Командващият на КФОР генерал-лейтенант Роланд Катер заяви във вторник (10 април), че през тази и през следващата година не се очаква намаляване на числеността на силите. По време на посещение на Южното крило на Многонационалната оперативна група в Призрен Катер каза, че очаква мисията на Съвета за сигурност на ООН в Прищина на 19-и април да бъде ползотворна, защото ще даде възможност на нейните членове да се запознаят с положението на място. Той призова обществеността да подпомогне на мироподдържащите сили за осигуряване на безопасността и стабилността по време на визитата. 
						Улпиана Лама, говорителка на министър-председателя на Косово Агим Чеку, каза във вторник, че правителството взима всички необходими мерки за сигурност, за да предотврати всякакви възможни инциденти по време на визитата. (РСЕ, РТК, КИК, KosovaPress, KosovaLive - 10/04/07)
