Обявилите гладна стачка имигранти в Гърция прекратиха окупацията на университета
					28/01/2011
					 
						АТИНА, Гърция -- Над 200 имигранти, които в продължение на пет дни организираха гладна стачка пред правния факултет на Атинския университет, прекратиха окупацията си рано в петък (28 януари), след като полицията се намеси. Протестиращите, мнозинството от които са от страни от Северна Африка, пристигнаха в корпуса на университета във вторник от о. Крит с искания за документи за постоянно пребиваване. По закон университетските сгради в Гърция са зона, недостъпна за полицията. Университетските власти обаче вдигнаха забраната и дадоха на полицията рядко предоставяното й право да се намеси. Десетки полицаи, включително от специалните сили, обградиха района и след десет часа напрегнати преговори убедиха протестиращите да прекратят действията си. (Си Ен Ен, АП, Катимерини, АНА-МПА - 28/01/11)
