Гръцка екстремистка група заплашва с нови нападения
					24/06/2009
					 
						АТИНА, Гърция -- Екстремистката група "Секта на революционерите" е отправила заплахи за нови терористични нападения срещу полицейски и правителствени цели в Гърция, съобщиха местните медии в сряда (24 юни). Групата е отправила заплахите в изявление, изпратено до всекидневника "Та Неа" в понеделник. Тя пое и отговорността за убийството миналата седмица на Нектариос Савас, полицай, охраняващ дома на свидетелка в процес за тероризъм.
						Други новини -- Самоделна бомба избухна пред банка в североизточния град Кавала във вторник. Взривът е причинил материални щети, но няма пострадали. (Та Неа, Нафтемборики, Вима, Диеси - 24/06/09; Нюз 24/7, Зугла - 23/06/09)
