Българското правителство обмисля алтернатива на повишаването на здравните осигуровки
					15/03/2010
					 
						СОФИЯ, България -- Премиерът Бойко Борисов се отказва от предложението за повишаване на здравните осигуровки с 2 % на 10 %, като вместо това обмисля алтернативен план за попълване на бюджета на системата на здравеопазването, предадоха местните медии в неделя (14 март). Новият вариант предвижда от април държавата да спре да плаща социалните и здравните осигуровки на държавните служители. Според вестник "Сега" мярката ще засегне около 150 000 държавни работници, намалявайки бюджетните разходи със 70 млн. евро. (Сега, Дневник - 14/03/10)
