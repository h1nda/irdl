Грабар-Китарович заяви, че Хърватия ще се присъедини към ЕС през 2010 г.
					06/10/2006
					 
						БРЮКСЕЛ, Белгия -- Хърватският министър на външните работи и европейската интеграция Колинда Грабар-Китарович изрази в четвъртък (5 октомври) увереност, че нейната страна ще стане 28-ият член на ЕС до края на десетилетието. В обръщение към Комисията по външни отношения на Европейския парламент тя заяви, че Хърватия ще изпълни всички критерии за членство и ще осъществи реформите, необходими за присъединяване към Съюза през 2010 г. Тя изрази надежда, че дотогава ЕС ще е реорганизирал институционалната си рамка и ще има готовност да продължи разширяването си. (Вечерни Лист - 06/10/06; ХИНA - 05/10/06)
