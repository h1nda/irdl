Сблъсъци в Атина и Солун отбелязаха годишнината от смъртта на тийнейджър
					06/12/2009
					 
						AТИНА, Гърция -- Полицаи употребиха сълзотворен газ срещу протестиращи, хвърлящи камъни, които се събраха в Атина в неделя (6 декември), за да отбележат първата годишнина от смъртта на 15-годишно момче, застреляно от полицай. В неделя 6000 полицаи излязоха по улиците на Атина, за да предотвратят изблиците на насилие. В Солун, вторият по големина град в Гърция, демонстрантите хвърлиха петролни бомби по полицаите и разбиха витрина в неделя, съобщи Асошиейтед прес. Повече от 150 души бяха арестувани в Атина късно в събота в навечерието на демонстрациите в памет на 15-годишния Александрос Григоропулос. Смъртта му предизвика масови протести в Гърция в продължение на седмици. (Би Би Си, AФП, МИА - 06/12/09)
