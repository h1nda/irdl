Горски пожар наложи евакуирането на хърватски курорт
					21/09/2008
					 
						ЗАГРЕБ, Хърватия -- Властите наредиха в събота (20 септември) да бъдат евакуирани части от южния адриатически курорт Макарска поради горски пожар. Пожарът, който избухна в петък през нощта близо до курорта, на около 440 км южно от Загреб, се разпространи от силните северни ветрове със скорост 150 км/ч. Около 800 хектара борови гори вече са унищожени. Стотици пожарникари се борят за потушаването на пожара. (ХРТ, Ройтерс, РТРС - 20/09/08)
