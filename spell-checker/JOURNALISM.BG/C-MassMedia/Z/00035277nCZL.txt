Турция и ЕС ще проведат важна среща в Истанбул 
					13/07/2010
					 
						АНКАРА, Турция -- Министри от кабинета и висши представители на ЕС ще проведат във вторник (13 юли) много важна среща в Истанбул. Външният министър Ахмет Давутоглу и главният преговарящ Егемен Багъш ще оглавяват турската делегация. ЕС ще бъде представляван от ръководителя на външната политика Катрин Аштън, еврокомисаря по разширяването Щефан Фюле и представители на Европейската комисия (ЕК) и Съвета на Европа. В политическият диалог на министерско равнище ще бъдат обсъдени мерки за борба с тероризма, новите действия за реформа на конституцията, иранската ядрена програма, израелската проверка на кораби от водената от Турция флотилия с помощи, при която загинаха девет души, и други въпроси. Багъш заяви пред местната преса в понеделник, че на срещата няма да се обсъжда единствено процесът на присъединяване на Турция към Европа, а вместо това дневният ред ще включва регионални и световни проблеми. Дипломатически източници съобщиха, че се очаква турската делегация да поиска по-ефективна подкрепа от ЕК и от страните, членки на ЕС, в борбата срещу терористичната Кюрдска работническа партия (ПКК). Турция е решена да продължи да настоява за екстрадирането на висши ръководители на ПКК от Европа. (Хюриет, Анадолска информационна агенция - 12/07/10)
