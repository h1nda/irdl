НАТО подкрепя борбата с организираната престъпност
11/05/2003
 
БРЮКСЕЛ, Белгия -- В петък (9 май) НАТО изрази подкрепа за усилията на балканските страни в борбата им с организираната престъпност, която по мнението на алианса "представлява една от главните заплахи за стабилността на Западните Балкани". Генералният секретар на НАТО Джордж Робъртсън ще участва заедно с ръководителите на балканските страни в двудневна среща в Охрид на 22 и 23 май, която е организирана от Македония и Пакта за балканска стабилност и ще бъде посветена на въпросите на сигурността на границите. В заявление на НАТО се казва, че "недостатъчната сигурност на границите в по-голямата част от региона създаде големи проблеми, свързани с трафика на наркотици, оръжия, хора, а така също и политическо насилие". Робертсън даде висока оценка на факта, че балканските страни са оставили зад гърба си враждите от миналото, стремейки се заедно да намерят практически решения на важните проблеми. (АФП - 09/05/03)
