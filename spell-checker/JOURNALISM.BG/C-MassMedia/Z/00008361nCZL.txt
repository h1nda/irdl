Словения смекчава тон в спора с Хърватия
16/09/2003
 
ЛЮБЛЯНА, Словения -- Премиерът Антон Роп смекчи в понеделник (15 септември) тона на своето правителство по отношение на граничния спор с Хърватия. В изявление по време на заседание, посветено на външната политика, той каза, че Словения ще подкрепи стремежа на Хърватия за членство в ЕС независимо от различията, които Любляна и Загреб имат относно общата им граница в Пиранския залив. Словения заплаши, че ще блокира присъединяването на Хърватия, ако Загреб даде ход на плановете си за създаване на изключителна икономическа зона в Адриатическо море. Това би оставило Словения без достъп до международните корабоплавателни води. (АФП- 15/09/03)
