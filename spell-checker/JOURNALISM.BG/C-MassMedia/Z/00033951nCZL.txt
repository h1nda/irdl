Турция отхвърли идеята за привилегировано партньорство в ЕС
					28/03/2010
					 
						БРЮКСЕЛ, Белгия -- Главният преговарящ за Турция с ЕС Егемен Багис, отхвърли идеята на Германия за привилегировано партньорство за Турция вместо пълноправно членство. След разговори с официални представители на ЕС в Брюксел в петък (26 март), той заяви пред репортери, че няма такава точка в европейското законодателство. "Привилегировано партньорство не съществува... То няма никаква правна основа в ЕС", заяви Багис. Германският канцлер Ангела Меркел ще посети Турция в понеделник и вторник. (Уърълдбюлетин, AФП - 27/03/10; Aнадолска информационна агенция, Заман - 26/03/10)
