Българското вътрешно министерство иска повече средства за борба срещу тероризма
29/03/2004
 
СОФИЯ, България -- Вътрешното министерство съобщи, че ще се нуждае от допълнителни 2.6 млн. евро, за да засили мерките за борба срещу тероризма в съответствие с новата стратегия на правителството. Вътрешният министър Георги Петканов каза, че средствата ще отидат за разполагането на още 300 полицаи и 100 пожарникари при стратегически обществени сгради, както и за закупуването на нова техника за наблюдение и безопасност. Петканов допълни, че българските и гръцките вътрешни министерства са координирали помежду си допълнителни мерки за сигурност, които ще се въведат преди и по време на Лятната олимпиада в Атина. (Медиапул, бТВ - 28/03/04)
