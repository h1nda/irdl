Официален представител на Косово предсказа по-висока избирателна активност на сърбите през ноември
					22/09/2009
					 
						ПРИЩИНА, Kосово -- Лидери отново призовават косовските сърби да участват в местните избори на 15 ноември, подчертавайки, че институционалната интеграция е единственият начин техните интереси да бъдат защитени. Вицепремиерът Раме Манай предсказа в понеделник (21 септември), че повече косовски сърби ще участват в процеса в сравнение с миналите избори, тъй като това са първите избори, проведени в Косово след независимостта.
						Министерството за Косово в Сърбия предвижда ниска избирателна активност за косовските сърби и твърди, че кандидати, избрани като ръководители на общини или на други общински служби, няма повече да се облагодетелстват от институции в Косово, финансирани от Белград. (Eпока е Ре, ТВ 21 - 22/09/09; Би Би Си, Teлеграфи - 21/09/09)
