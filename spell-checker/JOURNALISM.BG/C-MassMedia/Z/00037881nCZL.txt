Албанската опозиция даде под съд Баша заради убити протестиращи 
					22/03/2011
					 
						ТИРАНА, Албания -- В понеделник (21 март) главната опозиционна Социалистическа партия (СП) заведе съдебно дело срещу вътрешния министър Лулзим Баша, обвинявайки го във връзка със смъртта на четирима протестиращи по време на антиправителствената демонстрация на 21 януари. СП обвинява също началника на националната полиция Хюсни Бургай и шефа на полицията в Тирана Саймир Мучай. Фактическите извършители все още са неизвестни. Искът е подписан от 25 депутати. Баша е кандидат за кмет на Тирана и ще се състезава срещу сегашния кмет Еди Рама. (Топ Ченъл, Алсат, Клан, Вижън +, Balkan Web - 21/03/11)
