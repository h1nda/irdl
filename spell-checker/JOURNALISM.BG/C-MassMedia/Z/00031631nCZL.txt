Слаби земни трусове в Албания 
					14/09/2009
					 
						ТИРАНА, Албания -- Поредица от слаби трусове бяха усетени в североизточния район на Дебър късно в събота (12 септември), причинявайки нова вълна от паника сред жителите, преживели вече по-силно земетресение с магнитуд 5,4 по скалата на Рихтер. Друг трус бе с магнитуд 4,3. Не се съобщава за пострадали или имуществени щети. Експерти заявиха, че подобни затихващи трусове са нормални след силното земетресение миналата седмица, което нанесе щети на около 1 000 къщи. (Шекули, Топ Чанъл, Balkan Web - 12/09/09)
