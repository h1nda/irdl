Трибуналът на ООН заяви, че Джорджевич се е укривал в Русия, преди да бъде арестуван
					21/06/2007
					 
						ХАГА, Холандия -- В сряда (20 юни) говорителят на Трибунала Антон Никифоров каза, че прокурорите от Трибунала на ООН за военни престъпления са убедени, че Властимир Джорджевич се е укривал в Русия преди ареста му в Черна гора миналата седмица. Той призна, че не е ясно как подведеният под отговорност сръбски генерал от полицията е пристигнал в Черна гора, и по специално как се е сдобил с фалшив паспорт и други документи. Неговото арестуване бе резултат от сътрудничеството между Сърбия, Черна гора и трибунала. Джорджевич е обвинен във връзка с военни престъпления, извършени от сръбските сили в Косово. 
						Други новини -- Главният прокурор на трибунала на ООН Карла Дел Понте обяви плановете си за посещение в Загреб идния месец. В изданието от четвъртък на хърватския всекидневник „Вечерни лист" тя посочва, че това ще бъде нейната прощална визита, тъй като мандатът й изтича през септември. (Виести, Глас явности, Вечерни лист - 21/06/07)
