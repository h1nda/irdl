Гръцките профсъюзи обявиха стачка срещу мерките за строги икономии
					17/12/2009
					 
						АТИНА, Гърция -- Няколко леви профсъюза започнаха в четвъртък (17 декември) 24-часова стачка срещу предложените от правителството промени в пенсионната и осигурителната система. Един от профсъюзите, ПАМЕ, призова всички държавни служители, учители, лекари и пристанищни работници да се присъединят към акцията, която ще бъде придружена от демонстрации в Атина, Солун и други големи градове. Акцията идва само броени дни след като министър-председателят Георгиос Папандреу обяви серия от мерки, насочени към спасяване на икономиката на страната чрез намаляване на растящия бюджетен дефицит и дълговете. Положението в Гърция накара още една рейтингова организация да намали в четвъртък кредитния рейтинг на страната. „Стандарт енд Пуърс” последваха „Фич”, като определиха Гърция за рисково място за инвестиции. (Нюз Ин, Би Би Си, Елефтеротипия - 17/12/09)
