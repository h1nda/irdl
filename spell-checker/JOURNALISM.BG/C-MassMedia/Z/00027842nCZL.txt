Шефът на българска информационна агенция бе пребит от неизвестни нападатели
					24/09/2008
					 
						СОФИЯ, България -- Неизвестни лица са нападнали главния редактор на местния интернет сайт www.frognews.bg късно вечерта в понеделник (22 септември). Огнян Стефанов е бил пребит от четирима маскирани мъже, които са го причакали пред ресторанта, където той е вечерял със съпругата си. Стефанов е откаран в болница със сериозни наранявания на главата, счупени крака и травма на гръбначния стълб. Смята се, че Стефанов стои зад анонимния уебсайт www.opasnite.net63.net, който публикува обвинения срещу висши държавни служители, както и критични репортажи за полицаи и сенчести бизнесмени. Стефанов отхвърля тези твърдения.
						Други новини -- Във вторник българската полиция арестува заместник-председателя на Държавната агенция за младежта и спорта Иван Леков. Прокуратурата съобщи, че арестът се основава на подозрения в злоупотреба със служебно положение непосредствено след неотдавнашните съобщения за уговаряне на футболни мачове с посредничеството на рефери. (Ройтерс, София Еко, Дарик, Капитал, Дневник, Netinfo - 23/09/08)
