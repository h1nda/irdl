Румънски роми призоваха за бойкот на френските продукти
					31/08/2010
					 
						БУКУРЕЩ, Румъния – Гражданският ромски съюз в Румъния призова в понеделник (30 август) европейските държави да бойкотират френските продукти и да започнат от 6 септември протести срещу политиката на Париж по отношение на ромската общност. "Даваме си сметка, че повечето роми нямат голяма покупателна способност, но смятаме, че това действие ще бъде от полза", заяви Давид Марк, председател на Алианса, "Ще спрем да призоваваме към бойкот, когато Франция спре масовото експулсиране и криминализиране на цяла група от обществото."
						От своя страна румънският министър на външните работи Теодор Баконски заяви в понеделник, че решението на Франция да репатрира ромите доброволно, като ги компенсира финансово, не решава въпроса. Той призова за диалог между двете държави и за специални програми за подобряване на живота на малцинството.
						Франция обаче съобщи в понеделник, че ще ускори депортирането на чужденци, които са заловени да крадат или да просят агресивно. Министърът на вътрешните работи Брис Ортфьо отбеляза, че всяка пета кражба в Париж е извършена от румънски гражданин. (Ромъния Либера - 31/08/10; АФП, Реалитатя, Зиаре - 30/08/10)
