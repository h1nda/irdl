ЕС отново засвидетелства подкрепата си за усилията на Македония за стабилизиране на страната
12/09/2003
 
СКОПИЕ, Македония -- Говорителката на еврокомисаря по сигурността Хавиер Солана каза в четвъртък (11 септември), че съюзът е убеден в правото на македонското правителство да направи каквото е необходимо за възстановяване на законовия ред в страната. В интервю пред Радио "Свободна Европа" Кристин Гала добави, че мандатът на военната мисия на ЕС в Македония ще приключи според предвижданията на 15 декември.
Също в четвъртък министърът на вътрешните работи Хари Костов обяви, че е разпоредил на агенциите за сигурност и разузнаване да набележат конкретни мерки за арестуването на двама лидери на бунтовническата Албанска национална армия, обвинена за безредиците неотдавна в северозападната част на Македония.
Други новини: Македонска военна делегация е в Албания за обсъждане на укрепването на двустранното сътрудничество в светлината на Адриатическата харта, подписана от Албания, Македония и Хърватия за координиране на подготовката за членство в НАТО. (Утрински весник - 12/09/03; МИА, A1 ТВ, ATA - 11/09/03)
