Йордания призна независимостта на Косово
					08/07/2009
					 
						ПРИЩИНА, Косово -- Във вторник (7 юли) Йордания стана 61-вата страна в света, признала независимостта на Косово. Тя е и 5-ата членка на Арабската лига, която официално прави това.
						Други новини -- В нов доклад, публикуван във вторник, се казва, че вътрешно разселените лица (ВРЛ) срещат сериозни трудности при завръщането си в Косово. "Десетилетие след войната все още има пречки, когато хората се опитат да осъществят на практика възможността да се завърнат", заявява Валтер Келин, представител на генералния секретар на ООН за човешките права на ВРЛ. Сред тях са безработицата, относително малкото на брой училища за малцинствата и въпроси, свързани със собствеността. (Зери, Коха Диторе, Експрес, Косова Сот - 08/07/09; Кохавижън, РТК, Телеграфи, Клан Косова - 07/07/09)
