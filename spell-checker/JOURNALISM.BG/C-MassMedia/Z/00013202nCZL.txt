Месич подчерта необходимостта от дългосрочна правителствена стратегия в Хърватия 
					10/01/2005
					 
						ЗАГРЕБ, Хърватия -- Президентът Стипе Месич заяви в петък (7 януари), че правителството трябва бързо да изработи и приеме дългосрочна стратегия за икономическо развитие, за да се ускорят перспективите за членство в ЕС. Според Месич стратегията трябва да предложи решения на острите проблеми в социалния и корпоративния сектори. Междувременно премиерът Иво Санадер разкритикува Месич за коментарите му в навечерието на втория тур на президентските избори следващата седмица, когато той ще се изправи срещу кандидатката на управляващата ХДО Ядранка Косор. 
						Други новини: Противопехотна мина уби ловец в неделя близо до град Дръниш в южна Хърватия. Хърватският противоминен център изчислява, че 700 000 противопехотни мини и неексплоадирали боеприпаси от периода на конфликта от 1991-1995 г. остават непрочистени. ( АФП - 09/01/05; ХИНА - 08/01/05; ХРТ, ХИНА - 07/01/05)
