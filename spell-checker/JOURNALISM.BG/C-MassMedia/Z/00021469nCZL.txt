Турският министър Гюл ще посети Вашингтон следващата седмица, като основна тема на разговорите му ще бъде Северен Ирак 
					02/02/2007
					 
						АНКАРА, Турция -- Обсъждането на евентуална трансгранична операция в Северен Ирак ще бъде основната тема на посещението на външния министър Абдула Гюл във Вашингтон идната седмица. Макар че Ирак ще е в центъра на разговорите, отношенията с Иран и ЕС също ще бъдат обсъдени. В четвъртък Гюл пристигна на официално посещение в Албания, където разговаря с колегата си Бесник Мустафай за подготовката на Албания за членство в НАТО. Двамата разискваха и последните събития в региона и в частност въпроса за статута на Косово. 
						Други новини -- В четвъртък началникът на ГЩ на турската армия генерал Яшар Буюканът отхвърли съобщенията в медиите, че Турция е изпратила военни кораби в кипърското морско пространство. НТВ бе съобщила, че Турция е изпратила още кораби в района в отговор на кипърските планове за създаване на икономическа зона с цел извършване на нефтени проучвания съвместно с Ливан и Египет. (Заман - 02/02/07; НТВ, Синхуа, Фокус, АКИ - 01/02/07)
