Запалителна бомба беше хвърлена срещу турското консулство в Солун 
					12/08/2010
					 
						АТИНА, Гърция -- Неизвестни нападатели са хвърлили запалителна бомба срещу турското консулство в Солун рано сутринта в четвъртък (12 август). Не се съобщава за жертви. Говорителят на правителството Георгиос Петалотис определи инцидента като „престъпен акт” и го осъди. „Ние изразяваме своето съжаление пред турското правителство”, каза той в изявление и добави, че „отговорните ще бъдат арестувани и изправени пред правосъдието”. (АНА-МПА, Хюриет, АФП - 12/08/10)
