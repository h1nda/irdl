Сърбия предупреди Черна гора да не признава Косово
					07/10/2008
					 
						БЕЛГРАД, Сърбия -- В понеделник (6 октомври) външният министър Вук Йеремич предупреди съседна Черна гора да не признава независимостта на Косово, като заяви, че Сърбия ще отговори с неуточнени засега ответни мерки. Черногорските политици намекнаха миналата седмица, че страната може да се присъедини към Съединените щати и повечето от страните, членки на ЕС, в признаването на Косово, тъй като неговата независимост е вече факт. Йеремич определи подобно действие като "удар с нож в гърба". 
						Общото събрание на ООН ще гласува в сряда инициативата на Сърбия въпросът за Косово да бъде отнесен за решение в Международния съд (МС). Специалният представител на ЕС в Косово Питер Фейт каза, че въпреки че Сърбия има законното право да поиска от МС неговото мнение, въпросът за независимостта е вече приключил. Той заяви това по време на изказването си на конференция, организирана от Клуба за външна политика в Прищина. (Коха Диторе, Експрес, Зери, Косова Сот - 07/10/08; Бета, Танюг, Б92, АП, Кохавижън, РТК - 06/10/08)
