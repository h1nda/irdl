МВФ предупреждава България за държавните разходи
					01/09/2005
					 
						СОФИЯ, България – МВФ предупреди в сряда (31 август) България, че страната трябва да съкрати държавните разходи, за да постигне целта си от 1 % бюджетен излишък за 2005 г. На среща в София служители на фонда заявиха, че страната трябва да разчита на чуждестранна помощ, основно от ЕС, за да покрие щетите за повече от 60 млн. долара от неотдавнашните наводнения. МВФ също така призова правителството да намали традиционните коледни добавки за държавните служители и пенсионерите.
						Също в сряда тъй наречената фракция “Клуб 10” в десния опозиционен Съюз на демократичните сили (СДС) съобщи плановете си да предложи през октомври бившия президент Петър Стоянов за лидер на СДС. Те обвиняват настоящия председател Надежда Михайлова за слабото представяне на партията на юнските избори. 
						Други новини -- Началникът на Генералния щаб на Българската армия, генерал Никола Колев, съобщи в сряда, че мироопазващите части на страната вероятно ще се изтеглят от Ирак около 15 декември. Частите ще патрулират по време на референдума за конституцията на Ирак, насрочен за 15 октомври. (Дневник, Сега - 01/09/05; БНР, Уеб-сайт на българското правителство, АП, БНТ - 31/08/05)
