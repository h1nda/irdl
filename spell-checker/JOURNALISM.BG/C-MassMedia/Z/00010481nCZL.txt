Българската полиция търси допълнително финансиране за мерките за сигурност във връзка с Олимпиадата
15/04/2004
 
СОФИЯ, България -- Главният секретар на МВР генерал Бойко Борисов заяви в сряда (14 април), че за осъществяване на плана на министерството за сигурност по време на Лятната Олимпиада в Атина ще са необходими допълнителни средства. Министърът на младежта и спорта Васил Иванов заяви своята подкрепа за набавянето на необходимите 5 млн. лева.
Други новини: В сряда главнокомандващият на Обединените военновъздушни сили на НАТО в Югоизточна Европа, генерал-лейтенант Глен У. Морхед ІІІ посети Трета изтребителна авиобаза в Граф Игнатиево, където присъства на военновъздушно учение. Морхед е дал висока оценка на готовността на военновъздушните сили. България официално се присъедини към алианса на 29 март. (БTA, БНР, бТВ, БНT - 14/04/04)
