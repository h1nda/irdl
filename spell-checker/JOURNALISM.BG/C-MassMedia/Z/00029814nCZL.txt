Турция е домакин на тристранна среща с Афганистан и Пакистан
					02/04/2009
					 
						АНКАРА, Турция -- В сряда (1 април) президентът Абдула Гюл бе домакин на третата тристранна среща с колегите му от Афганистан и Пакистан. Гюл, Хамид Карзай от Афганистан и Асиф Али Зардари от Пакистан обсъдиха начините за укрепване на връзките между Афганистан и Пакистан, съвместни икономически проекти и борбата срещу тероризма в контекста на регионалната сигурност. Турция беше инициатор на срещата при закрити врати в опит да се намали напрежението в отношенията между Афганистан и Пакистан. По-късно на съвместна пресконференция Гюл подчерта, че за първи път в тези консултации са участвали и министрите на външните работи, началниците на генералните щабове и ръководителите на националните служби за сигурност на трите страни. Те са се договорили да се срещат ежегодно. (Ройтерс, АФП, Синхуа, АП, Хюриет - 01/04/09)
