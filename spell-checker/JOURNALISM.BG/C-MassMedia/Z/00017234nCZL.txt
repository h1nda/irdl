България премахва визовите такси за граждани на Македония и Сърбия и Черна гора
					13/01/2006
					 
						СОФИЯ, България -- В четвъртък (12 януари) кабинетът одобри проектоспоразумение за облекчаване на визовия режим със съседна Македония. Подобно споразумение бе одобрено и за Сърбия и Черна гора преди седмица. По силата на тези споразумения, след като България влезе в ЕС и стане външна граница на съюза, гражданите на Македония и Сърбия и Черна гора ще могат да влизат в страната без визи за кратък престой до 90 дни.
						Други новини -- България се готви да поеме командването на първата мироопазваща мисия на бригадата от Югоизточна Европа в Афганистан. Войниците трябва да отпътуват за Кабул от Румъния в понеделник. Мисията им ще продължи шест месеца. (Сега - 13/01/06; Новините - 12/01/06)
