Срещу американски гражданин, арестуван в Косово, бяха повдигнати обвинения 
					25/09/2009
					 
						ВАШИНГТОН, Съединени щати -- Гражданин на САЩ, който бе арестуван в Косово миналия месец, бе обвинен от американския Окръжен съд в Бруклин за това, че е искал да бъде обучаван от ислямски екстремисти, за да се бие с американските сили извън Съединените щати, обявиха властите в четвъртък (24 септември). Бетим Казиу, на 21 г., бе арестуван в Косово през август след пътуване до Кайро в опит да стигне до Ирак и Афганистан. ФБР съобщи, че докато е бил в Египет, Казиу е направил няколко опита да закупи оръжие и да се присъедини към терористична група, свързана с "Ал Кайда". (Телеграфи, КиК, Шекули, Ню Йорк Таймс - 25/09/09; Ройтерс - 24/09/09)
