Следователи от Хага разпитват двама журналисти от Загреб за публикуването на тайни документи 
					10/10/2007
					 
						ЗАГРЕБ, Хърватия -- Следователи от представителството на Хагския трибунал за военни престъпления в Загреб разпитаха главния редактор на местния ежедневник "Слободна Далмация" във вторник (9 октомври) заради публикуваната през май секретна информация за дейността на съда. Младен Плеше, заедно с бившия главен редактор на Хърватската държавна телевизия, Владимир Рончевич, бяха обвинени, че са публикували части от обвинителните актове срещу хърватските генерали Анте Готовина, Иван Чермак и Младен Маркач, които тогава са били обозначени като свръхсекретни. (ХРТ, Б92, Бета, АП, Интърнешънъл Хералд Трибюн - 09/10/07)
