Бивши директори на румънските жп линии бяха обвинени в измама
					27/08/2010
					 
						БУКУРЕЩ, Румъния -- Прокуратурата за борба с корупцията съобщи в четвъртък (26 август), че са били повдигнати обвинения срещу трима бивши високопоставени служители на националната железопътна компания КФР за предполагаема измама в размер на 700 000 евро. Тримата ръководители, сред които е бившият генерален директор на КФР Александру Ноаптеш, са обвинени в злоупотреба със служебно положение, засягаща обществените интереси. Прокурорите твърдят, че през 2005 г. тримата обвинени са участвали в покупка на оборудване втора ръка при силно раздути цени. (AП, Гъндул, Реалитатя, Hotnews.ro - 26/08/10)
