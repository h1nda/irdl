Делова хроника 
					24/03/2006
					Преглед на деловите и икономическите новини от Балканите след 17 март.
					(Различни източници – 17/03/06 - 24/03/06)
 
					 
						
От ляво на дясно: Ричард Грейвс от "КейБиАр Сървисис", македонският президент Бранко Цървенковски, американският посланик в Македония Джилиън Милованович, директорът на "Овърсийз Билдинг Оперейшънс" (ОБО) Чарлз Уилямс и директорът на проекта от ОБО Стивън Зигенфъс присъстваха в сряда (22 март) на церемонията за първата копка на новото американско посолство в Скопие. [Томислав Георгиев]
						"Бритиш Еъруейс" ще открие нова линия за директи полети между Лондон и Tирана на 27 март, обяви команията. Полетите ще се изпълняват всеки понеделник, четвъртък и събота. 
						*** 
						
						Албанската комисия за контрол на далекосъобщенията реши миналата седмица да отложи издаването на лиценз на третия мобилен оператор в страната "Ийгъл Мобайл", собственост на държавната телекомуникационна компания "Албтелеком". Решението бе взето на база на оценката на икономическото министерство, според която "Ийгъл Мобайл" не отговаря на необходимите критерии за започване на пазарни операции. Процедурата се отлага вече за трети път. 
						*** 
						
						Босна и Херцеговина (БиХ) изплати дългове към външни кредитори в размер на 118 млн. евро през 2005 г., съгласно данни на Министерството на финансите. Най-голямата част бе за покриване на задължения към МВФ, Световната банка и ЕБВР. Федерация БиХ извърши 61,46 % от плащанията, а делът на Република Сръбска бе 38,54 %. 
						*** 
						Словенската "Телеком Словение" придоби мажоритарен дял от 76 % във водещия македонски доставчик на Интернет услуги "On.Net". Сделката бе на стойност 4,7 млн. евро. Купувачът пое също и ангажимент да инвестира допълнително 1 млн. евро в "On.Net" чрез увеличаване на капитала. 
						*** 
						
						Tурското правителство възнамерява да организира търг за строежа на трети мост над Босфора тази година, заяви на 21 март министърът на строителството и жилищното настаняване Фарук Йозак. Той добави, че мостът ще бъде построен на принципа "строеж-експлоатация-прехвърляне" и че три компании вече са заявили интерес към проекта. 
						*** 
						
						Хърватският промишлен растеж се повиши от 5,9 % в годишно изражение през януари на 7,3 % в годишно изражение през февруари, съгласно последните официални данни. Минният сектор продължава да бъде двигател на промишления растеж, отбелязвайки увеличение от 10,2 % в годишно изражение и 4,5 процентни пункта в месечно изражение.
						*** 
						Съгласно предварителни данни на финансовото министерство в Подгорица бюджетният излишък на Черна гора през 2005 г. е бил 148,8 млн. евро -- четири пъти повече от прогнозната стойност. Събираемостта на приходите от ДДС е нараснала с 22,3 % в годишно изражение през 2005 г. и е достигнала 193,4 милиона евро, което с 2,4 % над годишния план за 2005 г.
