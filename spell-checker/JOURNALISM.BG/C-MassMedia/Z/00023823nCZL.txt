Повече от 5 000 държавни служители ще бъдат уволнени в Албания
					07/09/2007
					 
						ТИРАНА, Албания -- Правителството реши в четвъртък (6 септември) да съкрати публичната администрация с 5015 души, според Болкънуеб. Най-големите съкращения ще бъдат осъществени във Вътрешното министерство - 2909 служители, 833 служители от Министерството на образованието и 455 от Академията на науките. 
						Други новини - Десетият албански контингент от мироопазващите сили замина в четвъртък за Ирак. На церемонията по изпращането премиерът Сали Бериша заяви, че Албания е решена да е там, където е НАТО. (Каха Йоне, Газета Шчиптаре, Кориер, Шекули - 07/09/07; Болкънуеб, Уебсайт на албанския премиер - 06/09/07)
