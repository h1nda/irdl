Сръбската опозиционна СПП планира демонстрация в Чачак 
					14/03/2011
					 
						БЕЛГРАД, Сърбия -- Опозиционната Сръбска прогресивна партия (СПП) планира демонстрация в събота (19 март) в знак на протест срещу „козметичните промени” в правителството, каза в неделя представителят на СПП Марко Джурич. Той добави, че това ще бъде репетиция за голяма антиправителствена демонстрация, насрочена за 16 април в Белград. Според него СПП има за цел да покаже, че хората искат различна и нова политика. Джурич обяви също, че лидерите на СПП Томислав Николич и Александър Вучич ще посетят Брюксел тази седмица за разговори с представители на ЕС, включително с еврокомисаря по разширяването Щефан Фюле. (РТС, ФоНет, Блиц - 13/03/11)
