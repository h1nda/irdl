Властите в Косово се безпокоят от участието на македонски граждани в нови протести 
					26/02/2007
					 
						СКОПИЕ, Македония -- Властите в Косово и ЮНМИК се безпокоят от възможното участие на македонски граждани в бъдещи протести, организирани в Прищина от етническото албанското движение "Ветевендосе", което се бори за независимост. Началникът на косовската полиция Шеремет Ахмети каза пред A1 ТВ в Скопие в неделя (25 февруари), че полицията смята да затегне граничните проверки на всички идващи от Македония автобуси около 3 март, за когато е планиран нов митинг в подкрепа на независимостта на Косово. Ахмети подчерта, че властите са решени да предотвратят всяка възможност за повтаряне на насилието, белязало демонстрацията на "Ветевендосе" на 10 февруари в Прищина, когато загинаха двама души. (Вечер - 26/02/07; A1 ТВ - 25/02/07)
