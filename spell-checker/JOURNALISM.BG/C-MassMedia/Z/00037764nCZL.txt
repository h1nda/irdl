България и Турция предлагат помощ на Япония
					13/03/2011
					 
						СОФИЯ, България - Министър-председателят Бойко Борисов заяви в петък (11 март), че България е готова да изпрати 20 пожарникари в Япония, които да помогнат на местните спасители след разрушителното земетресение и цунами. Турция също предложи помощ за преодоляване на последиците от бедствието. Официални представители се опасяват, че жертвите на земетресението от 8,9 по скалата на Рихтер и на последвалото цунами вероятно възлизат на 10 000 души само в префектура Мияги в североизточната част на страната.
						Положението се влоши още повеч,е след като ядрена електроцентрала загуби охлаждащата си система, когато бе наводнена в събота. Повече от 200 000 жители на района Фукушима, северно от Токио, бяха евакуирани поради опасения от разтопяване на реакторите. Премиерът Наото Кан определи положението в неделя като най-тежката криза в Япония от Втората световна война насам. (Би Би Си 13/03/11; Стандарт, Дарик, Медиапул, Синхуа, Киодо - 11/03/11)
