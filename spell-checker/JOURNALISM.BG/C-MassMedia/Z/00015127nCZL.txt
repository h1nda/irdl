Румънски и унгарски дипломати обсъждат дневния ред на междуправителствена сесия
					03/07/2005
					 
						ТИМИШОАРА, Румъния -- Румънският външен министър Михай Разван Унгуреану и унгарският му колега Сомоги Ференц се срещнаха в Тимишоаря в петък (1 юли), за да обсъдят подготовката на предстоящата междуправителствена сесия, насрочена за есента. Те казаха, че в центъра на вниманието на тази първа по рода си сесия ще бъдат съвместните проекти за развитие, което ще кандидатстват за финансиране от ЕС.
						В други новини, румънският премиер Калин Попеску Таричану ще направи двудневно посещение в Гърция във вторник, съобщиха от неговата канцелария. Таричану се очаква да се срещне с гръцкия си колега Костас Караманлис и президента Каролос Папуляс, за да обсъдят двустранното сътрудничество, бизнес-връзките и евро-атлантическата интеграция. (Ромпрес - 02/07/05; Найн О Клок - 01/07/05)
