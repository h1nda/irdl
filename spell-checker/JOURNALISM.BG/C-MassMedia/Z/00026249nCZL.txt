Избирателната комисия заяви, че е установила наличието на конфликт на интереси при външния министър на БиХ и при други
					25/04/2008
					 
						САРАЕВО, Босна и Херцеговина (БиХ) -- Централната избирателна комисия (ЦИК) съобщи в четвъртък (24 април), че е установила наличието на конфликт на интереси при министъра на външните работи Свен Алкалай, заместник-министъра на отбраната Игор Чърнадак и заместник-министъра по гражданските въпроси Сенад Сепич. Комисията е забранила на тримата да заемат какъвто и да е държавен пост в продължение на четири години. ЦИК за пръв път изрази загриженост по отношение на тримата по време на проверка през февруари.
						Името на Алкалай обикновено изниква, когато се появят слухове за проблеми в кабинета. Той най-често е бил обвиняван в дискриминация на босненски сърби в неговото министерство. Обвиняват го, че и крие двойното си граждандство - с Хърватия. (Дневни Аваз - 25/04/08; Фена, РТРС, НТВ Хаят - 24/04/08)
