Албански интелектуалци подписаха петиция срещу преброяването на населението 
					01/03/2011
					 
						ТИРАНА, Албания - В понеделник (28 февруари) десетки интелектуалци изпратиха петиция до най-висшите държавни институции, с която се противопоставят на преброяване на населението, основаващо се на етнически или религиозни признаци. Документът, подписан от общо 52 души, включително двама бивши президенти, настоява, че подобно преброяване е намеса в основни човешки права, националните интереси и конституцията. Според тях конституцията гарантира на малцинствата правата им на етническо и културно самоопределение, религиозни вярвания и език, но не изисква от тях да ги заявяват. Интелектуалците твърдят, че подобни елементи не са включени в никое от преброяванията на населението на 27-те страни, членки на ЕС. (Лаймифундит, Balkan Web, Топ Нюз, Телеграфи - 28/02/11)
