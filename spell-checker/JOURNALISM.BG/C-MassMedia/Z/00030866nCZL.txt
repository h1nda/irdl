Насилие помрачи демонстрации в Гърция
					08/07/2009
					 
						АТИНА, Гърция -- Във вторник (7 юли) няколко хиляди души се събраха в Атина и във втория по големина град Солун, за да протестират срещу ксенофобията и расизма, съобщиха медиите. Протестиращите осъдиха плановете на правителството за затягане на мерките срещу нелегалната имиграция и неотдавнашните полицейски операции, насочени срещу нелегалните имигранти. По време на протестите обаче избухнаха сблъсъци и някои от протестиращите хвърляха "коктейли Молотов" по полицията. Тя отговори със сълзотворен газ и шокови гранати. Засилените мерки срещу нелегалните имигранти включват удължен период на задържане: 12 месеца вместо досегашните три. Може да бъдат създадени нови центрове за задържане в стари военни бази в цялата страна. (АНА-МПА, In.news, Катимерини, АП - 07/07/09)
