Посланикът на ЕК Киарини: "Ситуацията на сигурност в Македония е "прилична" 
					25/07/2005
					 
						СКОПИЕ, Македония -- Ръководителят на делегацията на Европейската комисия в Македония Донато Киарини определи ситуацията на сигурност в Македония като "прилична". В изказване пред репортери в село Лешок в събота (23 юли) той каза, че ЕС наблюдава отблизо развоя на събитията в страната и че макар и да е необходимо да се направи проверка на някои случаи, изолирани инциденти, като тези в Бит Пазар и Кондово, няма да доведат до дестабилизация. Киарини призова също местните медии да не "драматизират" нещата и да не създават допълнително напрежение. ЕС смята, че всички проблеми трябва да се решават от македонската полиция в съответствие с европейските полицейски стандарти, каза дипломатът. (Вечер - 25/07/05; A1 ТВ - 24/07/05)
