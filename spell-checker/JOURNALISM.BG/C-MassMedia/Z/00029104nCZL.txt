Съветът на Европа призова Албания да приключи разследването по случая Гердец
					26/01/2009
					 
						ТИРАНА, Албания -- Съветът на Европа (СЕ) призова Албания да завърши разследването си по смъртоносните взривове на боеприпаси в Гердец през март 2008 г., предадоха медиите в неделя (25 януари). При взривовете загинаха 25 души, а повече от 300 къщи и офиси на фирми в района бяха разрушени. В своя годишен доклад, който се очаква да бъде публикуван тази седмица, СЕ твърди, че корупцията е попречила на властите да компенсират засегнатите от взривовете. В доклада се казва още, че усилията за разследване и приключване на случая са били недостатъчни, тъй като корупцията и организираната престъпност продължават да заплашват албанските демократични институции. (Би Би Си, Топ Чанъл, Телеграфи, Шекули - 25/01/09)
