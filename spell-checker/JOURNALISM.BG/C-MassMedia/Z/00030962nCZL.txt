Борисов получи мандат за сформиране на новия български кабинет
					17/07/2009
					 
						СОФИЯ, България -- В четвъртък (17 юли) президентът Георги Първанов връчи официално мандата за сформиране на кабинет на Бойко Борисов, неформалния лидер на победилата на изборите партия "Граждани за европейско развитие на България" (ГЕРБ). Борисов, който ще бъде следващият министър-председател, сега има на разположение седем дена, за да състави програма и да сформира своя кабинет, който след това ще бъде гласуван от парламента. ГЕРБ спечели 116 от 240-те депутатски места в парламента на последните избори и се нуждае от подкрепата на само петима други депутати, за да получи одобрението на парламента. (24 часа - 17/07/09; Дневник, Дарик, Фокус, Сега, бТВ, БНТ - 16/07/09)
