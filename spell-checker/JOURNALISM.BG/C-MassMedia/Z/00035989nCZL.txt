Сърбия отлага напълването с вода на езеро, където бяха открити останки
					12/09/2010
					 
						БЕЛГРАД, Сърбия -- Прокурори за военни престъпления съобщиха в събота (11 септември), че са издали заповед да не се пълни с вода изкуствено езеро и така са дали повече време на разследващите органи да търсят останките на жертви на военни престъпления. Останките на около 250 души, за които се смята, че са на босненски мюсюлмани, жертви на конфликта от 1992-1995 г., са били открити досега в езерото Перукач, на границата между Сърбия и Босна и Херцеговина (БиХ). Езерото бе частично пресушено през юни, за да се възстанови водноелектрическата централа "Баина Баста". Скоро то трябва отново да бъде напълнено с вода. Международната общност поиска отлагане, както и Институтът за изчезналите лица в БиХ. (Радио "Свободна Европа", РТРС - 11/09/10; ДПА - 10/09/10)
