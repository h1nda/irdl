Посланиците от борда на СПМ призоваха за продължаване на реформата в полицията на БиХ
					09/05/2006
					 
						САРАЕВО, Босна и Херцеговина (БиХ) -- Посланиците от управителния борд на Съвета за прилагане на мира (СПМ) в БиХ излязоха в понеделник (8 май) със съвместна декларация, с която призовават за продължаване на реформата в полицията. Те настояват най-вече всички страни да останат изцяло ангажирани с работата на дирекцията за реформа в полицията, изразявайки съжаление, че последното заседание миналата седмица не е довело до компромис за бъдещата структура на полицията. Преструктурирането е основно условие за приключване на преговорите по Споразумението за стабилизация и асоцииране (ССА) с ЕС. Следващият кръг на преговорите по ССА е насрочен за петък. (Дневни Аваз, Независне Новине - 09/05/06; Източници на СВП - 08/05/06)
