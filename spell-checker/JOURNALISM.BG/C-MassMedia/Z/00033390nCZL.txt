Словения ще позволи на Хърватия да отвори още преговорни глави с ЕС
					12/02/2010
					 
						БРЮКСЕЛ, Белгия -- Словенският министър-председател Борут Пахор каза в четвъртък (11 февруари), че следващата седмица страната му ще одобри отварянето на най-малко още две глави в преговорите на Загреб за присъединяване към ЕС. Пахор, който каза това в кулоарите на срещата на върха на ЕС в Брюксел, не каза за кои точно глави става въпрос. Съобщенията в хърватските медии сочат, че това биха могли да бъдат главите за рибарството и околната среда.
						Междувременно в четвъртък хърватският министър-председател Ядранка Косор обяви, че Холандия вече е дала съгласие за започване на преговорите по главата за съдебната система и основните човешки права. Преди обаче тази глава да може да бъде затворена, Амстердам настоява за пълното сътрудничество на Загреб с Трибунала на ООН за военни престъпления в Хага и предаването на липсващите документи от войната, известни под името „артилерийски дневници” и свързани с операция „Буря” от 1995 г.. (ХРТ, СТА, Пословни, ХИНА, Явно - 11/02/10)
