Румънски длъжностни лица са на посещение в Париж, за да разговарят за ромите
					25/08/2010
					 
						ПАРИЖ, Франция – Министерството на външните работи съобщи във вторник (24 август), че френски длъжностни лица ще се срещнат с румънски представители в сряда, за да обсъдят репатрирането на стотици роми. В изявлението се посочва, че румънският държавен секретар на Департамента за обществен ред и безопасност Дан Валентин Фатулою и държавният секретар по социалната интеграция Валентин Мокану ще разговарят за конкретни съвместни мерки за преодоляване на трудностите, пред които е изправена ромската общност. Те ще се срещнат с френския министър на вътрешните работи Брис Ортфьо, с министъра на имиграцията Ерик Бесон и с Пиер Льолуш, държавен секретар по европейските въпроси. Мокану заяви във вторник, че повече от 200 роми са се завърнали в Румъния от миналата седмица, когато Париж започна да ги експулсира с цел подобряване на сигурността. Бесон заяви миналата седмица, че до края на следващата седмица повече от 850 роми ще се завърнат в Румъния и България. (Hotnews.ro, Ромъния Либера, Синхуа, АФП - 24/08/10)
