Българската полиция унищожи 638 кг наркотици; хърватската полиция конфискува 411 кг наркотици
					05/10/2008
					 
						СОФИЯ, България -- Българските власти изгориха в петък (3 октомври) 638 кг наркотици, конфискувани на гранични пропускателни пунктове и по време на полицейски акции през последните години, съобщи в изявление Агенция "Митници". Наркотиците са включвали хероин, амфетамини, екстази и марихуана.
						В други новини от петък се съобщава, че хърватската полиция в сътрудничество с нейни колеги от Канада е конфискувала 411 кг норефедрин, съставка, използвана за производството на кокаин, екстази и амфетамини. Общата стойност на веществото, открито в контейнерна пратка на пристанището в Риека е между 4 и 8 милиона евро. (БНР, Фокус, Нетинфо, AФП - 03/10/08, Виесник - 04/10/08; Индекс, Слободна Далмация, Maкфакс - 03/10/09)
