Според проучване мнозинството от сърбите се противопоставят на арестуването на Младич
					09/12/2009
					 
						БЕЛГРАД, Сърбия -- Според проучване, поръчано от мисията на ОССЕ в Сърбия и белградския Център за човешки права, около 64 % от сръбските граждани заявяват, че бившият босненски сръбски военен командир Ратко Младич не трябва да бъде арестуван и предаден на Трибунала за военни престъпления в Хага. Според резултатите, публикувани във вторник (8 декември), 25 % от запитаните подкрепят арестуването на Младич, а 11 % нямат мнение по въпроса. Около 56 % заявяват, че Младич е отговорен за извършването на военни престъпления, а 31 % не знаят какви са обвиненията срещу него. Проучването е било проведено преди няколко месеца. (Политика, Танюг, Бета - 08/12/09)
