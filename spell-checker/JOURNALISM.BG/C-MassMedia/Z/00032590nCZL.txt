Представител на САЩ и лидерите на БиХ обсъдиха конституционните реформи
					03/12/2009
					 
						САРАЕВО, Босна и Херцеговина (БиХ) -- Заместник държавният секретар на САЩ Джеймс Стайнбърг се срещна в сряда (2 декември) с политически лидери от Република Сръбска (РС) и Федерация Босна и Херцеговина (ФБиХ) във връзка с предложените промени в конституцията. Министър-председателят на РС Милорад Додик определи разговора си със Стайнбърг като конструктивен. Той каза, че обсъдените въпроси са включвали либерализацията на визите и Службата на върховния представител.
						Междувременно в сряда върховният представител Валентин Инцко съобщи, че Стайнбърг е представил на лидерите на основните политически партии променен пакет от конституционни промени. Той е призовал политиците да предоставят обратна информация. (РТРС, Фена, Дневни Аваз, СРНА - 02/12/09)
