Представител на САЩ ще се яви пред Трибунала на ООН на 15 декември
12/12/2003
 
ХАГА, Холандия -- Съдът за военни престъпления на ООН обяви в четвъртък (11 декември), че американският генерал от запаса Уесли Кларк ще се яви в понеделник като свидетел в процеса срещу Слободан Милошевич. Според говорител на Трибунала на ООН звукозаписите и писмените показания на бившия главнокомандващ на НАТО ще бъдат предоставени на обществеността и медиите на 19 декември. Причината за закъснението е да се даде възможност на правителствените експерти на САЩ да прегледат свидетелските показания и да поискат изтриването на материал, който може да навреди на националната сигурност на САЩ. Кларк е провел множество разговори с Милошевич по време на опитите да се сложи край на конфликта в Босна и Херцеговина и да се предотврати кризата в Косово. (АП, АФП - 11/12/03)
