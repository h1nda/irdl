Македонски съд издаде четиригодишна присъда за трафик на хора 
					10/11/2005
					 
						ТЕТОВО, Македония -- В сряда (9 ноември) Тетовският първоинстанционен съд осъди на четири години затвор местен етнически албанец за трафик на хора. Тахир Алили, на 39 г., бе признат за виновен за това, че е принудил две млади молдовки да проституират в бара му в тетовското село Боговине. Съдът му разпореди да заплати и парично обезщетение от около 1600 евро на всяка от двете жертви. (Макфакс - 09/11/05)
