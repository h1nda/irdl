Нов командващ на Щаба на НАТО в Скопие 
					04/05/2010
					 
						СКОПИЕ, Македония -- Словенският офицер Давид Хумар пое в понеделник (3 май) командването на Щаба на НАТО в Скопие от българския комодор Валентин Гагашев. По време на церемонията Хумар каза, че отдавнашният спор за името с Гърция е политическа пречка за евро-атлантическата интеграция на Македония, и изрази надежда, че проблемът ще бъде решен. Началникът на генералния щаб на македонската армия, генерал Мирослав Стояновски, каза, че неговата страна ще продължи осъществяването на реформите, необходими за присъединяването към Алианса. (Макфакс, СТА - 03/05/10)
