Българската лява опозиция призова правителството да замрази големите сделки
					03/04/2005
					 
						СОФИЯ, България -- Главната опозиционна сила Българската социалистическа партия (БСП) поиска в петък (1 април) да бъдат замразени всички големи приватизационни и концесионни сделки до парламентарните избори през лятото. БСП иска забраната да обхване и почти приключилите процедури, в това число концесиите за две крайморски летища във Варна и Бургас. Лявата опозиция също така остро критикува управляващата коалиция за подписването миналата седмица на концесионна сделка с португалска фирма за построяването на магистрала. Един от изпълнителите на проекта е свързан с министър-председателя Симеон Сакскобургготски. (Медиапул, БНТ - 01/04/05)
