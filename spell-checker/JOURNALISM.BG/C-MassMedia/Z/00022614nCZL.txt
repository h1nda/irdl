Руският външен министър Лавров отново предупреди да не се бърза с решение за статута на Косово
					20/05/2007
					 
						МОСКВА, Руска федерация -- Външният министър Сергей Лавров отново призова международната общност да не бърза с решението за бъдещия статут на Косово в интервю в петък (18 май). Лавров потвърди пред местния новинарски канал "Вести" подкрепата на Москва за продължаването на преговори с посредничеството на ООН между Белград и Прищина за постигане на взаимноприемливо решение. Русия твърди, че едностранно решение ще създаде прецедент, който може да има отрицателни последици в международен мащаб. 
						Говорител на бившия финландски президент Марти Ахтисаари изрично отхвърли всякакви перспективи за нови преговори. Реми Дурло заяви в петък, че офисът на Ахтисаари скоро ще бъде затворен, тъй като той е приключил мисията си. (Итар-Тасс, Б92, Танюг, РТС - 18/05/07)
