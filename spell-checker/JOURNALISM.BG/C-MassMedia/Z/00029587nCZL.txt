Част от обвиненията срещу Йон Илиеску бяха свалени
					12/03/2009
					 
						БУКУРЕЩ, Румъния -- Прокуратурата съобщи в сряда (11 март), че е оттеглила част от обвиненията срещу Йон Илиеску, почетния председател на Социалдемократическата партия. Прокуратурата го беше обвинила в подкопаване на държавната власт и предаване на фалшива информация. Наказателното разследване по други обвинения срещу него обаче все още продължава, отбелязаха от прокуратурата. Илиеску беше президент на Румъния в периода от 1990 до 1996 г. и след това отново от 2000 до 2004 г. Срещу него се води наказателно разследване във връзка с ролята му в безредиците през юни 1990 г., потушени с помощта на миньори, при което бяха убити около 100 души. (Агерпрес, Ройтерс, Hotnews.ro - 11/03/09)
