Върховният административен съд на Турция спря сделка за стоманодобивната компания "Ердемир"
					10/05/2006
					 
						АНКАРА, Турция -- Върховният административен съд на страната, Държавният съвет, в сряда (10 май) спря сделка на стойност 2,3 млрд. евро за стоманодобивната компания "Ердемир", след като местен профсъюз, Турската асоциация на инженерите и архитектите, подаде възражение срещу процедурата по продажбата. Съдът заяви, че решението на турската Комисия за защита на конкуренцията, с което се одобрява продажбата на 46,12 % от "Ердемир" на местния пенсионен и инвестиционен фонд "Ояк Груп", не отговаря изцяло на националните приватизационни закони. Продажбата е предвидена в правителствената програма за приватизация, подкрепена от МВФ. (AП, Ройтерс - 10/05/06)
