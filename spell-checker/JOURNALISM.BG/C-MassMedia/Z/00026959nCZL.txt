Апелативната камара на съда в Хага отмени присъдата на босненския мюсюлмански командир Орич
					03/07/2008
					 
						ХАГА, Холандия -- Апелативната камара на Трибунала на ООН за военни престъпления отмени в четвъртък (3 юли) присъдата на Насер Орич, командващ на мюсюлманските въоръжени сили в Сребреница от 1992 до 1995 г. Преди две години Трибуналът в Хага го осъди на две години затвор за това, че не е предотвратил извършването от страна на командваните от него войски на военни престъпления срещу сръбски цивилни в Сребреница доста преди печално известното клане там. Апелативният съд разпореди неговото незабавно освобождаване в сряда, като се има предвид продължителността на престоя му в ареста. Орич, на 41 г., се радва на славата на герой сред много бошнаци заради опита му да защити Сребреница от настъпващите босненски сръбски сили през 1995 г. (Би Би Си, АП, АФП, Ройтерс - 03/07/08)
