Голямата обиколка на Парнасус
					05/04/2010
					Кризата в икономиката проваля плановете ви за лятото? Все още може добре да прекарате с този бюджет в по-рядко посещавани части на Гърция.
					От ХК Цанис за Southeast European Times в Атина -- 05/04/1
 
					 
						
Самотен йонийски капител на върха на древна колона в Делфи. [Б Панориос/SETimes] 
						В света на туризма фразата "встрани от утъпканата пътека" най-вече се идентифицира с отдалечени и екзотични екскурзии. Но в Гърция това може да означава начин да се избегнат скъпите дестинации и често се свързва с пътувания в провинцията. Това важи особено за туристи извън скъпата еврозона. 
						Отговорът е районът в югоцентралната част на Гърция около планината Парнасус; високият 2457 м "дом" на митичните музи. Също наблизо е и Делфи - мястото на оракула и светилището на Аполон - известен някога като "центърът на света". 
						С типичен средиземноморски планински пейзаж и малки виещи се долини, водещи към маслинени горички, памукови ниви и лозя, голямата обиколка на Парнасус е евтина и далеч от шума и суетнята на крайбрежните курорти и луксозните, скъпи острови. 
						През цялата година туристите могат да прекарат добре. Най-старите ски курорти на Гърция - Келария и Фтеролака - се намират на източните склонове на Парнасус, над удобния и лесно достъпен град Амфиклиа. С настъпването на топлото време скалите на Амфиклиа привличат и любители на безмоторни планери. 
						Според кмета на Амфиклиа Накос Циципис увеличаващото се конкурентно преимущество на общината е природната красота заедно с гостоприемството на местните хора, което е тяхна втора природа и няма нищо общо с комерсиалния подход. 
						
Изглед от долината Кифисос от североизточните склонове на планината Парнасус, любимо място за излитане с безмоторни планери. [ХК Цанис/SETimes] 
						 "Ние предлагаме спокойна атмосфера, която стимулира гостите ни да изследват околностите по многобройните пътеки, отдалечените параклиси в планините и да се наслаждават на нашите фестивали и традиции, с които е известен Амфиклиа," каза Циципис. 
						 По-далеч на запад - на 160 до 200 км от Атина - посетителите могат да се насладят на несравнимия археологически обект Делфи извън сезона, когато още не е претъпкан с туристи от целия свят. Ако посещението през лятото е неизбежно, крайбрежното селце с умерени цени Итеа е на около 10 км на юг от Коринтския залив. 
						Галаксиди, друго отдалечено крайбрежно градче, се намира на югозапад покрай същия залив. 
						 Традиционните ваканционни къщи, по-модерните комплекси за еко и селски туризъм, както и по-новите бутикови хотели - особено в Делфи и Арахова - предлагат много конкурентни цени извън сезона. 
						
Изглед на север от Делфи. [Б Панориос/SETimes.] 
						 След великденските празници и през цялото дълго лято местността край Арахова над скалите предлага почивка на добра цена. Чрез пряката връзка със собствениците за оферти по елкетронната поща или по телефона се избягват интернет посредниците, което осигурява и намаления. 
						 В подножието на източните склонове на Парнасус Амфиклиа доминира над идиличната долина Кифисос с десетки малки селца с изглед към долината от хълмотете и планините наоколо, а именно върховете Калидромос, Парнасус, Ити и Гиона. 
						Агориари и Полидросос са две такива селца, до които лесно се стига по старата магистрала Ливадиа-Ламиа на север от Амфиклиа, в които се намират заведения, предлагащи традиционна скара и кафенета, посещавани от местните хора и от туристите. 
						 "… нашият район, където се намира горната част на река Кифисос, е бил главният път за Делфийските храмове в античността, с олтари на изворите, от които са се възползвали древните поклонници", казва Георгос Георгусис, кмет на Парнасус. "Днес нашият район съчетава история на забележителни древни и средновековни паметници с природна красота и много здравословен климат." 
						
Фонтан, построен от местен фермер с материали от околността, е подобие на традиционния фонтан, който някога е съществувал на градския площад на Амфиклиа в югоцентралната част на Гърция. [Г.Гулатис/SETimes]
						Георгусис отбелязва, че близостта на главната магистрала Атина-Солун заедно с туристическите услуги в селата Епталофос и Полидросос позволяват целогодишни посещения на туристи, алпинисти и екскурзианти. 
						Връх Парнасус и неговото плато отдавна съперничат на Олимп с лесния си достъп. Към това се добавят и поддържаните пътеки, прекрасните гледки, богатата природа и лекия терен. 
						Една добре маркирана пътека води от Амфиклиа на запад към Арахова през билото на Парнасус. Класиците ще припомнят, че точно по тази пътека географът от II-ри век Паусаниас описва пещерата в Парнасус, която е била място за богослужение на митичния Пан и нимфите. Пещерата е голяма: дълга е 60 метра, широка 26 метра и 12 метра висока. Тя е една от геологическите и исторически забележителности в обиколката на Парнасус. 
						Както и в други райони на Балканите съвпадението на посещение на определена местност с празника на нейния светец покровител допълва очарованието от преживяването.
						Приятният, не толкова скъп достъп за туризма в този регион, който цели да привлече за края на седмицата, далеч от напрежението жителите на Атина и околните градове, прави обиколката на Парнасус възможна дори в сегашния период на финансови ограничения.
