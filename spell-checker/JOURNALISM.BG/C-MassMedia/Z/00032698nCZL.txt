Рен заяви, че ЕК планира да изготви проектопредложение за визови улеснения за Косово
					11/12/2009
					 
						БРЮКСЕЛ, Белгия -- Еврокомисарят по разширяването Оли Рен заяви в четвъртък (10 декември), че Европейската комисия (ЕК) възнамерява да разгледа въпроса за облекчаване на визовите изисквания за Косово, което по думите му може да доведе до либерализиране на визовия режим. Всичките 27 страни, членки на ЕС, включително онези, които не са признали независимостта на Косово, трябва да одобрят началото на процеса. Еднакво важен е фактът, че косовските власти трябва да изпълнят изискванията, изброени в пакет от указания, които те ще получат, ако бъде постигнато споразумение по въпроса в рамките на ЕС. На правителствено заседание в четвъртък премиерът Хашим Тачи каза, че страната вече е започнала да прилага стандартите за процеса на либерализация на визите. (Кохавижън, РТК, Клан Косова - 10/12/09)
