ЕС призова страните членки да вдигнат ограниченията за работници от Румъния и България
					18/11/2008
					 
						БРЮКСЕЛ, Белгия -- Европейската комисия (ЕК) ще поощрява страните членки да отворят своите пазари на труда за румънски и български работници колкото може по-скоро, според доклад, който трябва да бъде публикуван във вторник (18 ноември). Според съобщения в медиите документът отново подчертава, че "свободата на придвижване е право на всеки работник в рамките на ЕС и представлява едно от четирите фундаментални права в ЕС". Докладът посочва също така, че двете разширявания на ЕС - през 2004 и 2007 г. - не са довели до масов наплив на работници от новите страни членки към старите.
						Също в понеделник медиите съобщиха, че ирландското правителство очаква ограниченията на трудовия пазар за гражданите на Румъния и България да се запазят най-малко още три години поради растящата безработица. Двете страни членки твърдят, че мярката е дискриминационна и ги третира като членки на ЕС втора класа. (Евронюз, Хотнюз, БТА, Зиаре - 18/11/08; Айриш Таймс, БНР, News.bg, Фокус, Медиафакс - 17/11/08)
