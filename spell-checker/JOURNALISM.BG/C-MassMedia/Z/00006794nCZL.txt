Сръбските власти очакват от Русия да екстрадира съпругата на Милошевич
01/05/2003
 
БЕЛГРАД, Сърбия-Черна Гора -- Вътрешният министър Душан Михайлович каза в сряда (30 април), че властите очакват от Русия да екстрадира Миряна Маркович, съпруга на бившия югославски президент Слободан Милишевич, и неговия син Марко Милошевич. Сръбското министерство на вътрешните работи издаде международен ордер за арест на Маркович, която е издирвана за предполагаемо съучастие в убийството на бившия сръбски президент Иван Стамболич. Тя замина за Русия в края на февруари, малко преди изтичането на имунитета й на депутат във федералния парламент. Според съобщения в медиите тя и синът й се намират в частен дом в предградието на Москва Барвиха. (Б92, БЕТА - 30/04/03)
