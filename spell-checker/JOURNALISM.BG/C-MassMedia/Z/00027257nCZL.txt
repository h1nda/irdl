Тринадесет имигранти бяха намерени мъртви в Турция
					31/07/2008
					 
						АНКАРА, Турция -- Тринадесет имигранти бяха намерени мъртви край Истанбул, след като са се задушили в претъпкан камион в сряда (30 юли), съобщиха властите. Телата им били захвърлени в нива в покрайнините на града. Тринадесетте са били измежду 80 души от Пакистан и Мианмар, предприели нелегално пътуване на разстояние 1 650 км от източната провинция Ван, заяви валията на Истанбул Муамер Гюлер. "Това е трагичен пример на човешки трафик,” каза той. Полицията издирва шофьора на камиона, който е избягал след като е изхвърлил телата, а също и оцелелите имигранти в квартал Кючукчекмедже. (Хюриет, Си Ен Ен Търк, Търкиш Прес, Анадолска информационна агенция, Информационна агенция Доган, АФП - 30/07/08)
