Демонстрант беше обвинен в опит за убийство в Гърция 
					25/02/2011
					 
						АТИНА, Гърция -- Властите съобщиха в четвъртък (24 февруари), че са повдигнали обвинение в опит за убийство срещу лице, което е носело лък и брадва по време на антиправителствена демонстрация в Атина в сряда, завършила със сблъсъци с полицията. Осем други участници в демонстрацията, която според съобщенията е събрала около 30 000 души, са заплашени от по-леки обвинения. По време на сблъсъците бяха ранени петнадесет полицаи. 
						Други новини -- Съединените щати съобщиха в четвъртък, че са включили гръцката екстремистка група „Секта на революционерите” в своя черен списък на терористичните организации, което въвежда забрана за всички граждани на САЩ да осъществяват какъвто и да било контакт с групата. Сектата се появи след бунтовете през 2008 г., които избухнаха, след като полицай уби един младеж. (Етнос, Вима, Нафтемборики, Катимерини, Та Неа - 24/02/11)
