Българската полиция получи висока оценка за успешните й действия в международна операция срещу наркотрафика
07/08/2003
 
СОФИЯ, България -- Българската полиция съобщи в сряда (6 август), че е арестувала петима заподозрени по време на голяма международна операция в края на миналата седмица, която е разкрила пет тона кокаин в Боливия. Посланикът на САЩ в София Джеймс Пардю похвали българските органи на реда за тяхната "ключова роля" в разбиването на наркомрежата, която се счита за една от най-големите в историята. Три тона кокаин са били предназначени за транспортиране през българското пристанище във Варна. Главният секретар на министерството на вътрешните работи Бойко Борисов каза пред репортери, че ще има още арести. (AФП, БНТ, бТВ, Нова ТВ, БНР - 06/08/03)
