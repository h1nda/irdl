Четирима бяха осъдени в Гърция по делото за въглеродния моноксид
					05/05/2010
					 
						КОРФУ, Гърция -- Във вторник (4 май) съд на остров Корфу осъди четирима души на затвор за ролята им в смъртоносното отравяне с въглероден моноксид на две британски деца в луксозен хотел през 2006 г. Управителят на хотела, висш служител по поддръжката и електротехникът на хотела бяха осъдени на по седем години затвор за убийство по непредпазливост и причиняване на нараняване поради небрежност. Всички могат да обжалват присъдите си. Четвърти обвиняем получи две години условна присъда за нарушения при строителството. Седем други обвиняеми бяха оправдани. (АП, Би Би Си - 04/05/10)
