Словения покани Хърватия на дискусии за спора за границите
					24/12/2008
					 
						ЛЮБЛЯНА, Словения -- Премиерът Борут Пахор покани хърватския си колега Иво Санадер да обсъдят план за деблокиране на преговорите за присъединяване на Хърватия с ЕС, съобщиха медиите във вторник (23 декември). На междуправителствената конференция между ЕС и Хърватия миналата седмица Любляна наложи вето на отварянето на 11 от 35-те глави на ЕС в преговорния процес на нейната съседка заради спора за границите. "Имам идея и бих желал да запозная с нея Санадер", заяви Пахор за държавната телевизия на Словения късно в понеделник. Той не даде подробности за инициативата, но предупреди, че "времето изтича" за Загреб, ако той иска да приключи присъединителните преговори през 2009 г. (ЕС Бизнес, AФП, СТА - 23/12/08)
