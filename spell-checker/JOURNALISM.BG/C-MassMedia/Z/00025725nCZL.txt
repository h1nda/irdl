Санадер заяви, че Хърватия може да се откаже от ЗЕРЗ
					09/03/2008
					 
						ЗАГРЕБ, Хърватия -- След разговори с еврокомисаря по разширяването Оли Рен премиерът Иво Санадер призна в петък (7 март), че Хърватия може би ще трябва да се откаже от защитената екологична риболовна зона (ЗЕРЗ), за да може да постигне напредък по отношение на кандидатурата си за членство в ЕС. "Наистина ще трябва да обмислим дали може да имаме и двете (риболовна зона и членство в ЕС) и ако не, кое е по-важно за Хърватия", заяви той пред журналисти. 
						Страните-членки на ЕС - Италия и Словения - са пряко засегнати от зоната и са против нея. Докато бе в Загреб, Рен заяви пред ръководителите на правителството, че въпросът е "спешен" и може да доведе до сериозно забавяне на присъединяването на Хърватия. Санадер проведе среща по въпроса в петък с лидера на Хърватската селска партия Йосип Фрисчич и възнамерява да се срещне с лидери на други парламентарни партии във вторник. Парламентът ще проведе заседание, посветено на този въпрос в сряда. (Вечерни Лист, Макфакс, Javno.com - 08/03/08)
