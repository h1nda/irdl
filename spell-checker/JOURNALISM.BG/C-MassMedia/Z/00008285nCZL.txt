Етническо напрежение засенчва Деня на независимостта на Македония
09/09/2003
 
СКОПИЕ, Македония -- Растящото етническо напрежение и неотдавнашните инциденти в района на Липково засенчиха празненствата по повод 12-та годишнина от независимостта на Македония в понеделник (8 септември). Представители на албанските етнически партии в парламента и министри от албански етнически произход не присъстваха на приема, даден от председателя на парламента Никола Поповски. Местните медии съобщиха, че най-голямата албанска етническа партия, Демократичният съюз за интеграция, е заплашила, че ще се оттегли от коалиционното споразумение с управляващия Социалдемократически съюз за Македония, ако слуховете за жертви сред цивилните по време на сблъсъците в края на седмицата между правителствени части и въоръжени екстремистки групи в района на Брест се окажат верни. Двама члена на бунтовническата група, която нарича себе си Албанска национална армия, са били убити по време на операцията. Държавният департамент на САЩ изрази подкрепата си за усилията на правителството да се справи с въоръжените екстремисти, които заплашват сигурността на страната, но предупреди, че това не бива за застрашава живота на цивилни граждани. (Дневник, Вест - 09/09/03; МИА, Макфакс, А1 ТВ, Ройтърс, АФП - 08/09/03)
