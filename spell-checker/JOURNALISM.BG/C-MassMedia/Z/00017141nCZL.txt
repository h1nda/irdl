Строителен спор между албанското правителство и управата на Тирана влезе в съда
					05/01/2006
					 
						ТИРАНА, Албания -- Спор между албанското правителство и местната администрация на Тирана по строителни и правни въпроси влезе в съда след неколкоседмични обвинения между двете страни. Местните медии съобщиха в четвъртък (5 януари), че община Тирана е предявила обвинения срещу Националния съвет за устройство на територията за нарушаване на законовите процедури. Предмет на спора е решението на Съвета, взето миналата седмица, за разрушаване на надлез в Тирана. От своя страна албанската строителна полиция заведе дело срещу кмета на Тирана Еди Рама, като го обвини в нарушаване на строителното законодателство на страната. Съветът на Европа неотдавна призова отговорните длъжностни лица да решат проблема възможно най-скоро. (Албейниън нюз - 05/01/06)
