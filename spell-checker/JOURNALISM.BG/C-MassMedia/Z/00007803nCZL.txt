Загреб отхвърли бележките на ОССЕ във връзка с предлаганите промени в наказателния кодекс
30/07/2003
 
ЗАГРЕБ, Хърватия -- Във вторник (29 юли) членове на правителството защитиха предложените поправки в наказателния кодекс, като заявиха, че изразените от ръководителя на мисията на ОССЕ Петер Семнеби опасения са неоснователни. Семнеби изказа мнението, че поправките, според които за клевета ще се дава под съд, може да нарушат свободата на словото. Външният министър Тонино Пицула обаче каза, че потенциалните наказания ще бъдат по-леки от тези, които се прилагат в други европейски страни. Министърът на правосъдието Ингрид Античевич-Маринович и културният министър Антун Вуич също защитиха предложената поправка. (МедиаСкен - 30/07/03; ХИНА, Би Би Си - 29/07/03)
