Съдът на БиХ разпореди задържането на босненски сърбин, обвинен за престъпления в Сребреница
					21/11/2006
					 
						САРАЕВО, Босна и Херцеговина (БиХ) -- Съдът на БиХ разпореди да бъде задържан за един месец босненски сърбин, обвинен в престъпления срещу човечеството, се казва в съобщение на съда от понеделник (20 ноември). Младен Благоевич, бивш член на леката пехотна бригада "Братунац" от армията на Република Сръбска, е обвинен във връзка с клането в Сребреница през 1995 г. Твърди се, че той е помагал в отделянето на мъжете от жените и децата, затварял е мъже в Братунац и Грабовци и е убил поне петима пленници в Братунац. (ПБС БиХ, НТВ Хаят, Фена - 20/11/06)
