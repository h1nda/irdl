ЕК иска да получи правото да одобри строителството на втора атомна електроцентрала в България 
					15/11/2006
					 
						СОФИЯ, България -- Във вторник (14 ноември) говорителят на ЕС Феран Тараделас каза, че Европейската комисия (ЕК) трябва да има решаващата дума по отношение плановете на България да построи втора атомна електроцентрала в Белене. Тараделас обясни, че по силата на договора ЕУРОАТОМ строителството на всяка атомна електроцентрала трябва да бъде одобрено от ЕК три месеца преди началото на строителството. Този въпрос възникна, когато България неотдавна съобщи, че е избрала руската фирма "Атомстройекспорт" за изпълнител. Тараделас подчерта, че ако бъдат изпълнени всички изисквания на ЕС, ЕК вероятно ще даде одобрението си. (Дневник - 15/11/06)
