Бомби в Македония и Косово убиха двама души
26/12/2002
 
ПРИЩИНА, Косово, Югославия -- Един човек беше убит в косовския град Печ в сряда (25 декември), след като колата му избухнала докато шофирал. Говорител на ООН съобщи, че се води разследване, но все още липсва информация за евентуални мотиви.
Мощна бомба избухна до училище в Куманово в съседна Македония, уби един човек и рани най-малко четирима, в това число шестгодишно момиченце. Експлозивът е бил поставен в контейнер за смет. Въпреки че разследването се провежда от специална анти-терористична част, представителите на НАТО и ОССЕ в Македония поискаха спешна среща с министрите на външните и вътрешните работи. (A1 ТВ - 26/12/02; АП, Ройтерс, МИА, АФП - 25/12/02)
