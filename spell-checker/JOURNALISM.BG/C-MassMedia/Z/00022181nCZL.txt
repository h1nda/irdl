Мустафай отново отхвърли потенциалния сценарий „Велика Албания” 
					10/04/2007
					 
						ТИРАНА, Албания -- Външният министър Бесник Мустафай отново категорично отхвърли възможността за така наречения сценарий „Велика Албания” или за бъдещ съюз между Албания и Косово. В интервю за австрийската преса Мустафай подчерта, че неговото правителство няма да се стреми към никакви промени на съществуващите граници, ако Косово получи независимост от Сърбия. Той обаче добави, че правителството в Тирана е решено да изгражда близки отношения с Прищина. (Албейниън Нюз, Шекули-10/04/07; ЮПИ, СИНХУА - 09/04/07)
