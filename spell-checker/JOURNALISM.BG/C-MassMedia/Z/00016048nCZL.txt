Един загинал и стотици евакуирани в резултат на нови наводнения в Румъния
					25/09/2005
					 
						БУКУРЕЩ, Румъния -- Един човек е загинал по време нови наводнения в Румъния, с което броят на жертвите през последните няколко дни достигна седем души. Според местните власти най-малко един човек е загинал в петък (23 септември) в южното село Барбулести и стотици са били евакуирани от района.
						Последното наводнение стана, след като националният комитет по бедствията реши да отдели допълнителна хуманитарна помощ за районите, най-силно пострадали от наводненията. Правителството също така прие решение за отпускане на помощи до 9000 евро на семействата на жертвите. 
						В съседна България извънредното положение продължава в няколко общини, след като проливните дъждове продължават почти цяла седмица. Според последните съобщения ситуацията в северния български град Шабла, залят в четвъртък от 4-метрова вълна, постепенно започва да се нормализира. Електричеството и водното снабдяване са възстановени и местните власти са започнали да правят оценка на щетите. (бТВ - 24/09/05; Уебсайт на румънското правителство, Ромпрес - 23/09/05)
