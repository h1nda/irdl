Според съобщенията Турция се е съгласила да отвори свое пристанище и летище за кипърски гръцки транспортни средства 
					07/12/2006
					 
						БРЮКСЕЛ, Белгия -- Според съобщенията Турция се е съгласила да отвори едно от пристанищата и едно от летищата си за кипърски гръцки транспортни средства в отговор на заплахата за спиране на преговорите за присъединяване с ЕС. Финландия, която в момента е ротационен председател на ЕС, заяви в четвъртък (7 декември), че ЕС проучва предложението. В края на миналата седмица Европейската комисия препоръча частично замразяване на преговорите за членство, докато Турция не изпълни изцяло задълженията си по протокола от 2005 г. за разширения митнически съюз. (Хюриет, Анадолска агенция, Заман, Милиет, АФП, Аксам - 07/12/06; НТВ, Заман - 06/12/06)
