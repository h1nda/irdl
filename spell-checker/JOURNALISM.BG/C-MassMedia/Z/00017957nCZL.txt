В понеделник в Турция започва процес срещу двама заподозрени поддържници на Ал Кайда
					19/03/2006
					 
						АНКАРА, Турция -- Процесът срещу двама сирийски граждани, за които се подозира, че имат връзки с Ал Кайда и с терористичните атентати в Турция, трябва да започне в Истанбул в понеделник (20 март), съобщават местните медии. Лоаи Мохамад Най Бакр ал-Сака, 31, и Хамед Обиси, 21, бяха арестувани в Турция миналото лято след неуспешен опит за атентат срещу израелски кораби в Средиземно море. Ал-Сака е и главен заподозрян в самоубийствените атентати през 2003 г. в Истанбул, в които загинаха 58 души. . (TurkishPress.com - 18/03/06)
