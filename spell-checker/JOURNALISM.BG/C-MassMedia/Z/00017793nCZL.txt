ЕУФОР търси местна застрахователна компания в Република Сръбска
					05/03/2006
					 
						ДОБОЙ, Босна и Херцеговина (БиХ) -- Италиански войници на ЕУФОР претърсиха помещенията на застрахователната компания "Яхорина" в четири града в Република Сръбска - Баня Лука, Добой, Фока и Пале в петък (3 март). По време на претъсването са били иззети документи. Назначеният от международната общност временен администратор на Привредна Банка Сръбско Сараево (ПБСС) Тоби Робинсън заяви, че акцията е проведена по настояване на ПБСС и се основава на подозрения за нередности във функционирането на "Яхорина". Тя потвърди, че представители на трибунала на ООН за военни престъпления са участвали в претърсването и отбеляза, че прокурорите подозират, че ПБСС може да е оказвала помощ в укриването на военнопрестъпници. (Независне новине, Дневни аваз - 04/03/06; ПБС БиХ - 03/03/06)
