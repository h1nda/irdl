Сирия арестува 400 души по подозрения във връзки с ПКК
					02/07/2010
					 
						АНКАРА, Турция -- Над 400 души с предполагаеми връзки с терористичната Кюрдска работническа партия (ПКК) бяха арестувани в съседна Сирия, предадоха турските медии в четвъртък (1 юли). Властите съобщиха, че операциите, довели до арестите, са започнали преди две седмици. Сирия съобщи, че арестите са били извършени едновременно в градовете Халаб, Дамаск, Рака, Хасаке и Камишли само ден след като 17 души загинаха при сблъсъци между турските сили и активисти на ПКК в турската югоизточна провинция Сиирт. В телевизионно интервю от сряда турският премиер Реджеп Тайип Ердоган, чието правителство поде миналата година инициатива за подобряване на правата на кюрдското малцинство, призова за "повече демокрация, повече правосъдие, по-честно разпределение на доходите и по-балансирано управление" с цел прекратяване на терора. 
						Турските военни обявиха в петък, че техни самолети са бомбардирали предполагаеми цели на ПКК в Северен Ирак късно през нощта в четвъртък, но не предоставиха информация за евентуални жертви. (AФП, Ройтерс, Хюриет, Заман - 02/07/10; Анадолска информационна агенция, Ройтерс, Нешънъл Търк - 01/07/10; Анадолска информационна агенция - 30/06/10)
