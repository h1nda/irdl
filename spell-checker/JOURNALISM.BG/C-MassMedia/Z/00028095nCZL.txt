Вътрешните министри от региона се договориха да засилят мерките срещу престъпността
					17/10/2008
					 
						ЛЮБЛЯНА, Словения -- Вътрешните министри на страните от Югоизточна Европа се договориха в четвъртък (16 октомври) да засилят сътрудничеството си в борбата срещу организираната престъпност и корупцията, каза словенският министър на вътрешните работи Драгутин Мате. Участниците в конференцията постигнаха по време на 8-ата регионална министерска конференция, открита в четвъртък в словенския град Бърдо при Краню, договорености относно незаконната миграция, организираната престъпност, корупцията и тероризма. Основните цели са да се обменят солидни практики в областта на мерките за борба с тероризма и за по-нататъшно повишаване на сътрудничеството между полицейските служби. (СTA, Б92, БTA - 16/10/08)
