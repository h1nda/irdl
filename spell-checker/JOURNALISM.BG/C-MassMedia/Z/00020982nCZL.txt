Солана и Рен обсъдиха с Тадич отношенията ЕС-Сърбия
					15/12/2006
					 
						БРЮКСЕЛ, Белгия -- Преговорите по Споразумението за стабилизация и асоцииране (ССА) може да бъдат подновени след изборите в Сърбия следващия месец, при условие че новият кабинет демонстрира решимост да сътрудничи на Трибунала на ООН за военни престъпления, заяви в четвъртък (14 декември) върховният представител на ЕС по въпросите на сигурността Хавиер Солана след среща със сръбския президент Борис Тадич. Сръбският президент заяви, че сътрудничеството в областта на военните престъпления ще бъде първостепенен приоритет. След срещата си с Тадич еврокомисарят по разширяването Оли Рен заяви, че пълното сътрудничество остава най-важното условие за подновяване на преговорите по ССА, които бяха замразени през май. 
						Междувременно в петък главният прокурор на Трибунала на ООН Карла дел Понте ще представи пред Съвета за сигурност на ООН последния си доклад за степента на сътрудничество на Сърбия. Очаква се той да бъде негативен, тъй като Ратко Младич и други бегълци от правосъдието остават на свобода. (Данас - 15/12/06; Танюг, Бета - 14/12/06)
