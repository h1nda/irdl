Хърватия арестува предполагаеми членове на сръбски паравоенни подразделения, действали по време на войната
					19/06/2005
					 
						ЗАГРЕБ, Хърватия -- Властите арестуваха десет души, заподозрени за участие в босненско-сръбски паравоенни подразделения по време на конфликта през 1992-1995 г. Говорител на полицията каза пред медиите в петък (17 юни), че всички задържани са хърватски граждани, живеещи в източна Хърватия в район, населен предимно със сърби. Преди по-малко от седмица бе арестуван мъж, за когото се предполага, че е бил член на сръбските Скорпиони, чийто членове бяха заснети на видео лента как екзекутират мюсюлмани в Сребреница през 1995 г.
						В други новини, съдъд в Белград осъди член на Скорпионите на 20 години затвор за убийства, извършени в Косово през 1999 г. Саша Цветан, 40-годишен, бе признат за виновен за участие в екзекуцията на 14 етнически албанци, предимно жени и деца в Подуево. Той бе обвинен и осъден миналия април, но сръбският върховен съд отхвърли присъдата, позовавайки се на процесуални нарушения. (AП, Б92, Данас - 18/06/05; Ройтерс, ХРТ, AП - 17/05/05)
