Мандатът на Ахтисаари бе удължен до юни 2007 г.
					20/10/2006
					 
						БЕЛГРАД, Сърбия -- Мандатът на специалния пратеник на ООН за преговорите за статута на Косово Марти Ахтисаари бе удължен до юни 2007 г., потвърди в четвъртък (19 октомври) говорителката Хуа Джианг. Удължаването обаче има технически характер и не е сигнал, че преговорите за Косово ще бъдат продължени допълнително, каза тя. Международната Контактна група заяви, че решение на косовския проблем трябва да бъде намерено до края на тази година. (Данас, Албейниън Нюз - 20/10/06; ФоНет, Бета, РТС - 19/10/06)
