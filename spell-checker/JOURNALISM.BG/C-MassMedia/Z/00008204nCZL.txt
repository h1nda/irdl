България и Испания ще подготвят проект на нова резолюция на ООН по Ирак
02/09/2003
 
СОФИЯ, България -- Външният министър Соломон Паси и гостуващият му испански колега Ана де Паласио заявиха в понеделник (1 септември), че двете правителства си сътрудничат при изработването на нова резолюция на СС на ООН по Ирак. Документът предвижда включването и на други държави в процеса на следвоенно възстановяване и търси по-широкото участие на НАТО и ЕС в този процес.
Други новини: в понеделник търговските камари на България и Румъния подписаха споразумение за сътрудничество, което, между другото, предвижда развитието на двустранните отношения в областта на инвестициите, обмена на информация, както и сътрудничество между малките и средни предприятия. (Труд, Дневник, 24 часа, Сега - 02/09/03; БТА, БНР, БНТ - 01/09/03)
