Гърция оново заплаши да блокира членството на Македония в НАТО заради спора за името
					15/10/2007
					 
						АТИНА, Гърция -- В интервю в неделя (14 октомври) външният министър Дора Бакоянис отново заяви, че Гърция може да блокира присъединяването на Македония към НАТО, ако не се намери приемливо решение на спора за името с Македония. Запитана за това от атинския всекидневник "Катимерини", Бакоянис каза, че Гърция "смята, че добросъседските отношения и решаването на този проблем са предварително условие за присъединяването на Македония към НАТО".
						Относно споровете на Гърция с Турция Бакоянис заяви, че се надява диалогът между двете страни да се задълбочи. Тя каза също, че 2008 г. ще донесе и на двете страни нови възможности за решаване на споровете. (Катимерини, РИА Новости, Фокус, Макфакс, МИА, АФП - 14/10/07)
