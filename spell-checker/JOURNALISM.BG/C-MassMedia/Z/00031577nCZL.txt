България затяга достъпа на чужденци до трудовия си пазар
					09/09/2009
					 
						СОФИЯ, България -- Правителството реши да затегне достъпа на граждани на държави извън ЕС до местния трудов пазар, съобщи във вторник (8 септември) министърът на труда Тотю Младенов. Местните работодатели ще бъдат задължени по-специално да търсят гражданин на страна, членка на ЕС, поне 30 дена, преди да предложат същото работно място на някой друг. Освен това обявленията за търсене на работна ръка ще трябва да бъдат публикувани в местната преса и интервютата за работа ще трябва да бъдат наблюдавани от трудови посредници, за да се предотвратят отказите за наемане на работа без основание. Министерството заяви, че се опитва да защити работните места на своите граждани и по-специално тези, за които се изисква наемането на квалифицирана работна ръка, в светлината на увеличаващата се безработица. Вместо това Държавната агенция по труда досега издаваше разрешения за работа предимно на кандидати от Турция и Русия, на първите за работа по инфраструктурни пътни проекти, а на вторите във връзка със строежа на втора ядрена електроцентрала. (Сега - 09/09/09; Дарик, Новинар, Стандарт, Монитор - 08/09/09)
