Писмата показват, че Бин Ладен се е притеснявал от съществуването на групировки
					03/05/2012
					Разсекретените писма, написани от бившия лидер на Ал Кайда Бин Ладен, открити в скривалището му в Пакистан, където той бе убит преди една година, разкриват подробности за вътрешната дейност на организацията и за въздействието на унищожаването на цивилни лица върху нея.
					От екип на Southeast European Times - 03/05/12
 
					 
						
Осама бин Ладен е призовал членовете на Ал Кайда да насочат атаките си към САЩ, а не към мюсюлманската общност, според писмата, публикувани в четвъртък (3 май) [Ройтерс]
						Мъртвият лидер на Ал Кайда Осама бин Ладен тайно се е тревожел за страданията на мюсюлмани, причинени от неговите "братя" джихадисти и ги е призовал да пренасочат операциите си към САЩ според разсекретени документи, открити по време на нападението на 1 май, 2011 г. срещу щаба на Ладен в Аботабад. 
						САЩ публикува 17 писма в четвъртък (3 май), които са били намерени по време на нападението, когато бе убит лидера на терористите. Били са написани 175 страници от 2006 до 2011 г. - последното писмо е от седмица преди Бин Ладен да бъде убит при нападание от американски войници над комплекса, където се укривал . 
						В писмата Бин Ладен изразява притеснение по отношение на регионалните джихадски групи и неспособността си да упражнява контрол върху действията им. Бин Ладен се укриваше след като организира атентатите на 11 септември 2001 г. срещу САЩ във Вашингтон и Ню Йорк. 
						В писмо на Бин Ладен от 26 април, 2011 г., Бин Ладен говори ентусиазирано за вълната от протести "Арабска пролет" в целия регион и как Ал Кайда може да се възползва от тях. 
						"Tези събития са най-важните събития, които нацията наблюдава от векове, тъй като откакто нацията е навлязла в сегашната си фаза, тя не е наблюдавала никакви движения, които целят да я спасят, и които са големи, всеобващащи движения, създадени с благословията на Аллах тези дни, и се знае, че популярните движение неизбежно променят условията, така че ако удвоим усилията си да насочим и образоваме мюсюлманските народи и ги предпазим от полувинчати решения, като се погрижим да им дадем добри съвити, бъдещият етап ще е за Исляма." 
						В друго писмо от неидентифициран подател, се изразява загриженост, че името на организацията Ал Кайда трябва да се промени, за да се идентифицира по-тясно с мюсюлманската общност. 
						Архивът на документите може да се намери тук. 
					
				
			
					 
					
 
 
