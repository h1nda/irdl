ЮЛЕКС обеща скорошни резултати в борбата с корупцията в Косово
					23/12/2009
					 
						ПРИЩИНА, Косово -- ЮЛЕКС заяви, че в идните месеци може да се очакват резултати от нейните усилия да бъде хвърлена светлина върху различни престъпни дейности. Заместник-ръководителят на ЮЛЕКС Рой Рийв каза във вторник (22 декември), че трябва да бъдат завършени щателните разследвания, включително и със сътрудничеството на страни от региона, за да бъдат решени делата, висящи от времето на ЮНМИК. „Имаме нужда от пълно разследване, за което трябва да се влезе във връзка със страни от Европа и региона, тъй като престъпленията не се извършват единствено в Косово. Всичко, което мога да кажа в момента, е че се водят разследвания”. ЮЛЕКС и министерството на икономиката и финансите съвсем наскоро подписаха споразумение за обмен на информация в борбата с корупцията, прането на пари и организираната престъпност. (Кохавижън, Клан Косова, РТК, ТВ 21 - 22/12/09)
