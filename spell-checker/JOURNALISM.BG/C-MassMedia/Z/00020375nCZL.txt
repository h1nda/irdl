Според проучване Бъсеску е политикът, който се ползва с най-голямо доверие в Румъния
					23/10/2006
					 
						БУКУРЕЩ, Румъния -- Президентът Траян Бъсеску остава политикът, който се ползва с най-голямо доверие в страната през м. септември, съгласно последното проучване на агенция ИНСОМАР. Резултатите, публикувани в неделя (22 октомври), сочат, че Бъсеску е запазил преднината си с 60 % доверие на избирателите, следван от бившия си съветник Теодор Столоян. Последният бе неотдавна изключен от Националлибералната партия (НЛП) за критики към сегашното партийно ръководство. Трети в проучването е независимият депутат Мона Муска, която също бе изключена от НЛП неотдавна заради доказателства за сътрудничество с бившите служби за сигурност "Секуритате". 
						Други новини -- Бъсеску отпътува в неделя на тридневно официално посещение в Индия. Той заяви пред индийския си колега А. П. Дж. Абдул Калам, че Букурещ разглежда Индия като приоритет на външната си политика. (Котидианул, Найн О'Клок, Ромпрес - 23/10/06)
