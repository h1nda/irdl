Съветът на Сърбия-Черна Гора за сътрудничество с МНТБЮ провежда заседание 
					01/11/2004
					 
						БЕЛГРАД, Сърбия-Черна Гора -- Националният съвет на Сърбия-Черна Гора за сътрудничество с Трибунала на ООН за военни престъпления провежда заседание в понеделник (1 ноември) въпреки бойкота от страна на черногорските представители. Според председателя на Съвета Расим Ляич този орган ще обсъди въпроси, свързани с документацията, изискана от прокурорите на Трибунала, освобождаването на свидетели от обвързаността им да спазват държавна или военна тайна, както и помощта за семействата на обвиняемите. 
						Други новини: Съветникът на сръбския президент Йован Симич съобщи, че правителството все още не е представило официално искане за възбуждане на наказателни дела за военни престъпления в местни съдилища. Той допълни, че поради липсата на ангажимент от страна на Белград докладът на главния прокурор на ООН за военни престъпления Карла дел Понте пред Съвета за сигурност на ООН вероятно ще бъде отрицателен. (Данас - 01/11/04; Бета, Taнюг - 31/10/04)
