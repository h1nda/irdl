Сърбия поиска Русия да екстрадира вдовицата и сина на Милошевич
					29/02/2008
					 
						БЕЛГРАД, Сърбия -- Министърът на правосъдието Душан Петрович изпрати в четвъртък (28 февруари) официално искане до Русия за екстрадиция на съпругата и сина на покойния сръбски лидер Слободан Милошевич. Министерството заяви, че е решило да пристъпи към тази мярка, тъй като местонахождението на Мира Маркович и Марко Милошевич е добре известно. По-рано тази година Русия потвърди, че е дала на двамата убежище, което прави слабо вероятна тяхното екстрадиране. Марко Милошевич живее в Русия от 2000 г. Майка му го последва три години по-късно, след като в Сърбия срещу нея започна разследване за незаконно присвояване. Миналата година властите издадоха международна заповед за арест на двамата във връзка с международна верига за контрабанда на цигари. (Танюг, РТС, РИА Новости, Фокус, Ройтерс, Раша Тудей - 28/02/08)
