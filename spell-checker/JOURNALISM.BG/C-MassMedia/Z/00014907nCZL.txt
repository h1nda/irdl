Сърби блокират моста в Митровица
					14/06/2005
					 
						МИТРОВИЦА, Косово, Сърбия и Черна гора -- Около 300 сърби блокираха в понеделник (13 юни) моста, разделящ етническата албанска от сръбската част на Митровица, за да предотвратят отварянето на пътя, свързващ двете части на града. Администрацията на ООН в провинцията възнамеряваше да отвори отново моста за движение за първи път след края на конфликта от 1999 г. Говорител на ООН каза, че международните администратори разбират съображенията на сърбите, но са решени да осигурят свободата на придвижване в провинцията. Пробното отваряне на моста стана само часове преди пристигането на Кай Ейде, специален пратеник на ООН, изпратен в Косово да прецени готовността на провинцията за започване на преговори по окончателния й статут. (Ройтерс, Би Би Си - 13/06/05)
