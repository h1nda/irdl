Гърция бе обхваната от нова вълна от стачки
					12/03/2008
					 
						АТИНА, Гърция -- Обществото бе затруднено от вълната от стачки през тази седмица, като нарастващ брой държавни и частни служители се присъединяват към протестите срещу планираните от правителството реформи на пенсионната система. Дебатът по спорния законопроект за реформа започна в парламента във вторник (11 март), а същия ден банковите служители обявиха 24-часова стачка. Юристите, медицинският персонал, инженерите и фамацевтите няма да работят в сряда, а атинското метро ще бъде затворено в четвъртък. Протестите на работещите в Държавната електрическа компания доведоха до прекъсвания на електрозахранването в цялата страна. (Скай, БТА - 12/03/08)
