Гръцкото правителство не е съгласно със стратегията на опозицията за отношенията с Турция
					08/06/2006
					 
						АТИНА, Гърция -- Според съобщенията правителството не е съгласно с предложение на основната опозиционна партия -- Общогръцкото социалистическо движение (ПАСОК) -- за нова стратегия в отношенията с Турция. Премиерът Костас Караманлис се срещна с лидера на ПАСОК Георгиос Папандреу в сряда (7 юни), за да чуе предложението, но след това не направи коментар. Очевидно ПАСОК иска Атина да настоява да бъдат увеличени териториалните й води в Егейско море, преди да подпише каквото и да било споразумение за решаване на двустранните спорове с Турция чрез международен арбитраж. (Катимерини - 08/06/06; AНA - 07/06/06)
