ОССЕ оценява напредъка на Албания в избирателната реформа, САЩ критикува спазването на човешките права
02/04/2003
 
ТИРАНА, Албания -- Във вторник (1 април) ръководителят на мисията на ОССЕ в Албания, посланик Осмо Липонен, похвали постигнатия напредък в избирателната реформа, позовавайки се на споразумението, постигнато от двупартийната комисия в парламента върху поправките в избирателния кодекс. Новият проект ще бъде представен за обсъждане до една седмица. Липонен посочи постигнатото съгласие по въпросите, свързани с отразяването в медиите, отговорностите на държавните власти и полицията в избирателния процес, както и процедурите за подаване на оплаквания и жалби. Албания ще проведе местни избори през есента.
В други новини от вторник, Държавният департамент на САЩ публикува доклад, според който спазването на човешките права в Албания продължава да бъде лошо. Анализаторите се позовават на високата престъпност и липсата на доверие в органите на реда, както и на неспособността на съдебната система да функционира "независимо и ефективно".(Шекули - 02/04/03, ATA, ОССЕ бюлетин, AП, AФП - 01/04/2003)
