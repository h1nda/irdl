Македонските лидери изготвят позиция по спора за името с Гърция
					25/02/2008
					 
						СКОПИЕ, Македония -- Висши представители на властта се срещнаха в неделя (24 февруари), за да координират позицията на правителството по последното предложение на специалния пратеник на ООН в спора за името Матю Нимиц. На срещата при закрити врати, продължила четири часа, президентът Бранко Цървенковски, премиерът Никола Груевски и представители на ВМРО-ДПМНЕ, Социалдемократическия съюз на Македония, Демократичната партия на албанците и Демократичния съюз за интеграция се споразумяха, че преговорите по въпроса трябва да продължат. "Всички стоят зад тази позиция. Македония ще продължи да бъде част от процеса на преговори," каза след това външният министър Антонио Милошоски. (Дневник - 25/02/08; Фокус, Макфакс, A1, Вечер, Катимерини - 24/02/08)
