Аштън: "Албания трябва да засили вътрешния диалог"
					01/04/2011
					
						БРЮКСЕЛ, Белгия -- Върховният комисар по външната политика на ЕС Катрин Аштън отново призова албанските политици да решат настоящата криза. Липсата на диалог между правителството и опозицията е тревожна, каза Аштън в четвъртък (31 март). "ЕС призовава управляващото мнозинство и опозицията да продължат и задълбочат своя диалог както в парламента, така и извън него, с цел осигуряване на възможно най-добрата подготовка за тези общински избори и напредъка на Албания, който нейните граждани заслужават," каза тя.
						Аштън похвали инициативата, събрала Демократическата партия и Социалистическата партия на масата за преговори за обсъждане на предстоящите местни избори. Тази среща е резултат от работата на специалният пратеник на ЕС Мирослав Лайчак през последните месеци с политическите лидери, заяви Аштън. (Топ Чанъл, Balkan Web, Нюз 24, Топ Нюз - 31/03/11)
