Великобритания потвърждава отново подкрепата си за кандидатурата на Турция за членство в ЕС
					27/07/2005
					 
						ЛОНДОН, Обединено кралство -- По време на среща с турския премиер Реджеп Тайип Ердоган в сряда (27 юли) британският премиер Тони Блеър потвърди отново подкрепата на своето правителство за кандидатурата на Анкара за членство в ЕС. Великобритания настоява присъединителните преговори с Турция да започнат по график на 3 октомври независимо от несъгласието на някои страни. Очаква се Анкара скоро да изпълни и последното условие, поставено от ЕС, а именно разширяването на митническото споразумение, за да бъде включен в него и Кипър. В сряда Блеър подчерта, че това няма да представлява официално признаване на Кипър. В момента Великобритания е ротационен председател на ЕС. (ФТ, Би Би Си, Ройтерс - 27/07/05; НТВ, TurkishPress.com - 26/07/05)
