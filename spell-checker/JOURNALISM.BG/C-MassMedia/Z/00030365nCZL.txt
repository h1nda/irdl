Четирима бойци на ПКК бяха убити в Югоизточна Турция
					24/05/2009
					 
						АНКАРА, Tурция -- Силите за сигурност убиха четирима членове на терористичната Кюрдска работническа партия (ПКК) в петък (22 май) по време на военна операция в провинция Диарбекир в югоизточната част на страната, се казва в изявление на армията в събота. Двама от бойците на ПКК са били жени, се добавя в изявлението. Смята се, че терористите са били сред отговорните за нападението над военен автомобил през април, при което бяха убити девет турски войници. При операцията в петък войниците за конфискували автомати "Калашников", амуниции, ръчни гранати и документи на ПКК. (Ватан - 24/05/09; Cи Ен Ен Търк, Информационна агенция "Доган", Хюриет, Ройтерс, ДПА, AП, Синхуа - 23/05/09)
