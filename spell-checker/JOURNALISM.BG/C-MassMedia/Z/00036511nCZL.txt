Топи и Рама разкритикуваха албанската съдебна система 
					27/10/2010
					 
						ТИРАНА, Албания -- Във вторник (26 октомври) съдебната система отново попадна под огън от страна на президента Бамир Топи и на генералния прокурор Ина Рама заради провала й в адекватното разследване на обвиненията, отправени от политиците. Двамата високопоставени държавни служители присъстваха на промоция на нови прокурори в Тирана. Топи каза, че сегашната политическа система представлява хаос от взаимни обвинения, които, както заяви той, ще станат отправна точка за разследвания. Рама призова новите прокурори да бъдат професионалисти и да се пазят от корупция. Съдебната система възбуди дела само по шепа случаи, изнесени от политиците, въпреки продължаващите размени на обвинения в корупция между правителството и опозицията. (Шекули, Би Би Си, Гласът на Америка, Топ Ченъл - 26/10/10)
