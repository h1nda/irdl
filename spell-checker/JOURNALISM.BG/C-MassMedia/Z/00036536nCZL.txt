Медиите съобщават за повдигнати обвинения срещу турски офицери 
					29/10/2010
					 
						АНКАРА, Турция -- Съд в Истанбул е повдигнал в четвъртък (28 октомври) обвинения срещу девет офицери, заподозрени в изнудване и издаване на военни тайни, съобщиха местните медии. Разследването, което доведе до обвиненията, бе проведено след полицейска проверка по-рано тази година, която разследва дейността на група, заподозряна в тайно заснемане и изнудване на високопоставени морски и други офицери. Не бе публикуван официален коментар за разследването. Местните медии обаче съобщават, че са били иззети компактдискове с поверителна военна информация, която може и да е била продавана на чуждестранни разузнавателни служби. (Заман - 29/10/10; AП - 28/10/10)
