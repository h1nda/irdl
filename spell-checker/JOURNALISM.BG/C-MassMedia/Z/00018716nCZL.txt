Експерти от СЗО ще помогнат на румънските власти да преодолеят кризата с птичия грип
					26/05/2006
					 
						БУКУРЕЩ, Румъния -- Екип на Световната здравна организация (СЗО) трябва да се срещне в петък (26 май) с представители на румънската Национална агенция за санитарна, ветеринарна и хранителна безопасност. Разговорите се провеждат след предишна телеконференция, на която бяха обсъдени начините за информиране на обществото как да се предпази от птичи грип. Според Виктор Олшавски, представител на службата на СЗО в Румъния, експертите "смятат, че повторната вълна от птичи грип в страната е уникален случай, тъй като се разпространява много бързо, по-бързо отколкото в други пострадали райони".
						В четвъртък бяха открити нови 11 случаи сред птици, включително един в Букурещ, което прави общо 56 случаи за 12 дни. В петък в съседна България бе въведена забрана за внос на живи домашни и екзотични птици, на яйца и птиче месо, произведени в Румъния.
						Други новини - Румънското правителство реши в четвъртък за създаде постоянна група за управление на фондовете на ЕС. Групата ще включва представители на обществеността, на политически партии, акадамични организации и на медиите. Премиерът Калин Попеску Таричану заяви, че успешното присъединяване към ЕС зависи от правилното управление на милиардите европейски фондове. (Ромпрес, Медияфакс, БТА - 25/05/06)
