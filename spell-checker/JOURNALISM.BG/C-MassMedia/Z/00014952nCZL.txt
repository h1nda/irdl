Коментар на Дел Понте относно прехвърлянето на дела предизвика реакцията на Скопие
					17/06/2005
					 
						СКОПИЕ, Македония -- Говорителката на министерството на правосъдието Убавка Матевска каза в четвъртък (16 юни), че главният прокурор на ООН за военни престъпления Карла дел Понте е била уведомена още през април, че Македония има готовност за разглеждане на четири дела, свързани с междуетническия конфликт от 2001 г. Изказването й бе провокирано от коментар на Дел Понте, която каза, че е с впечатление, че Скопие не иска да гледа тези дела. Това са делата, свързани със затварянето на язовир "Липко", масовия гроб в Непростено, нападенията над строителни работници, както и дело срещу лидерите на вече разформированата "Армия за национално освобождение". (Дневник - 17/06/05; MИA, A1 TВ - 16/06/05)
