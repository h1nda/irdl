Рен призовава за бързо осъществяване на реформите в Хърватия
					09/10/2005
					 
						ЗАГРЕБ, Хърватия - Еврокомисарят по разширяването Оли Рен призова в събота (8 октомври) за бързо осъществяване на реформите в Хърватия. Той направи изявлението си по време на посещението си в Загреб в края на седмицата, където проведе разговори с хърватския президент Стипе Месич и премиера Иво Санадер. Рен, който след това ще посети Сърбия и Черна гора, подчерта значението на процеса на завръщане на бежанците и необходимостта Хърватия да изпълни задълженията си към трибунала на ООН за военните престъпления. (Нови лист - 09/10/05; Хина - 08/10/05)
