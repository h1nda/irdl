Синът на Кадафи заяви, че процесът срещу българските медици далеч не е приключил
09/05/2004
 
СОФИЯ, България -- Външният министър Соломон Паси се завърна в събота (8 май) от Ню Йорк, където се срещна със Саиф ал-Ислям Кадафи, син на либийския ръководител Моамар Кадафи. Паси каза, че Кадафи го е уверил, че още е твърде рано да се правят изводи за процеса срещу шестимата български медици, които получиха смъртна присъда миналата седмица за заразяване с вируса на СПИН на стотица деца в либийска болница. Международната общност остро разкритикува присъдата.
В други новини, Социалистическата партия заяви, че може отново да издигне кандидатурата на Стоян Александров за кмет на София през септември. Сегашният кмет Стефан Софиянски временно е освободен от длъжност, поради предстоящо разследване по обвинения в корупция, свързани с продажбата на търговски център в София. (Стандарт, БTA, Дарик Радио - 09/05/04)
