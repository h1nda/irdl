Турски интелектуалци призовават правителството да отменят законите, които ограничават свободата на словото
					27/12/2005
					Десетки известни турски интелектуалци призоваха правителството в понеделник да отмени противоречивите закони, които позволиха възбуждането на дела срещу много журналисти и писатели, включително и срещу най-известния турски писател.
					(AП, AФП, Ройтерс, Интернешънъл Хералд Трибюн, РФЕ/РЛ - 26/12/05)
 
					 
						
Хрант Динк, издател на двуезичния арменско-турски вестник "Агос" бе обвинен през октомври, че "нанася обиди на турската идентичност". [Архив]
						Група турски интелектуалци излязоха с декларация в понеделник (26 декември), в която призовават правителството да отмени законите, които ограничават свободата на словото. Тези закони са дали възможност на прокурорите да обвинят известни личности в Турция, включително и най-известния писател на страната Орхан Памук. 
						Изявлението, подписано от 169 изтъкнати учени, артисти, журналисти и писатели, включително и от писателя Яшар Кемар и пианиста Фазил Сай, процесът срещу Памук се описва като "сериозна намеса в процеса на демократизация на страната". 
						На 31 август, носителят на награди и автор на "Моето име е червено" и "Сняг", за когото също се смята, че е вероятен кандидат за Нобелова награда за литература, бе обвинен, че "е принизил турската национална идентичност" с изявлението си в швейцарски вестник по-рано тази година относно масовите убийства на арменци и кюрди. Според Член 301 от новия Наказателен кодекс на Турция, приет през юни, Памук го очаква затвор между 6 месеца и три години, ако бъде осъден. 
						По-рано този месец процесът срещу писателя трябваше да започне, но съдът отложи заседанието за 7 февруари. Според Ройтерс, срещу Памук може също да бъде възбудено и друго дело за обида на турските военнослужещи в интервю за германския всекидневник "Ди Велт". 
						Според Член 301, който замени Член 159 от стария Наказателен кодекс на Турция, престъпление е да се нанесе обида на "турската идентичност", на републиката, на парламента, на правителството, на съдебните институции, на военнослужещите или на структурите по сигурността. 
						В декларацията от понеделник също се призовават властите да отменят друга разпоредба в Наказателния кодекс, предвиждаща затвор до 15 години за разпространението на пропаганда чрез медиите, насочена срещу "фундаментални национални интереси" в замяна на материални придобивки от чужденци. 
						Съобщава се, че националистическа групировка, известна като Асоциация на обединените адвокати стои зад някои от съдебните дела, включително и зад делото срещу известен журналист от турско-арменски произход за "принизяване на турската идентичност" заради негово изявление по отношение на отменянето на шестмесечна присъда. 
						"Изненадан съм от обвиненията, тъй като аз съм обвиняем, който бе осъден и какво по-естествено има от това един осъден да обжалва присъдата и да се опита да повлияе на съда?" заявява Хрант Динк, издател на двуезичното турско-арменски седмичник "Агос", цитиран от АФП.
