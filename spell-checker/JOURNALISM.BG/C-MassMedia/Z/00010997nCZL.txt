Проучвания показват подкрепа за управляващата коалиция в Черна Гора
01/06/2004
 
ПОДГОРИЦА, Сърбия-Черна Гора -- Проучване, проведено от американския Национален демократически институт (НДИ) констатира, че управляващата коалиция в Черна Гора все още се радва на най-голяма обществена подкрепа. Изследването, публикувано в понеделник (31 май), показа, че 36 % от избирателите подкрепят управляващата коалиция, докато 33 % са привърженици на опозицията. Около 29 % заявиха, че подкрепят неправителствената Група за промяна. Въпреки това 62 % от интервюираните призоваха да се създаде правителство на експерти, идея, която се лансира от опозицията и някои НПО. (Б92, Мина - 31/05/04)
