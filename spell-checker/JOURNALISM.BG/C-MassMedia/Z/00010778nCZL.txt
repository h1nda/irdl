Румънският кабинет представи стратегия за ускоряване на реформата на публичната администрация
12/05/2004
 
БУКУРЕЩ, Румъния -- Правителството представи във вторник (11 май) стратегия за ускоряване на реформата в публичната администрация. Според президента Йон Илиеску преструктурирането на сектора е "абсолютен приоритет" за страната. Основната цел на реформите е да се подобри качеството на живота чрез осигуряване на обществени услуги в съответствие с международните стандарти и увеличена ефективност на държавните служители. Документът поставя ударение върху няколко конкретни мерки, както и върху някои нови проектозакони, които ще се внесат за одобрение в парламента този месец. (Ромпрес, Диминяца - 12/05/04)
