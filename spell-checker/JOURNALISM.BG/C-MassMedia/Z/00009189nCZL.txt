Според "Конкордия" състоянието на сигурността в Македония е стабилно
26/11/2003
 
СКОПИЕ, Македония -- От военна гледна точка състоянието на сигурността в Македония е стабилно, което позволява изтеглянето на военната мисия на ЕС "Конкордия". Това бе заключението на представител на "Конкордия", изразено по време на пресконференция в Тетово във вторник (25 ноември). Мандатът на мисията изтича на 15 декември, когато тя ще бъде заменена от полицейската мисия на ЕС "Проксима".
Други новини: във вторник президентът Борис Трайковски потвърди, че петима бивши генерали ще се пенсионират. Това решение следва препоръките на НАТО за модернизация на армията. (А1 ТВ - 26/11/03; МИА, А1 ТВ - 25/11/03)
