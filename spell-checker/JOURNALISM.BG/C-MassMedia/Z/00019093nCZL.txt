Според съобщенията БиХ разследва хуманитарна организация по подозрения, че финансира тероризма 
					29/06/2006
					 
						САРАЕВО, Босна и Херцеговина (БиХ) -- Според съобщенията прокуратурата е започнала разследване на дейността на благотворителната "Организация за възраждане на ислямската традиция - Кувейт", за която има подозрения, че финансира тероризма. В четвъртък (29 юни) вестник "Независне Новине" цитира източник, който е казал, че благотворителната организация е свързана с базираното в Кувейт "Общество за възраждане на ислямското наследство", което е включено в черния списък на ООН на организации, които сътрудничат на "Ал Кайда".
						Други новини -- Служители на Държавната агенция за разследване и охрана на БиХ -- с помощта на полицията на Република Сръбска -- рано в сряда са арестували шестима мъже. Арестуваните са заподозрени в престъпления, свързани с организирана престъпност със и серия от експлозии на коли бомби в Билеча и Требине. (Независне Новине, Дневни Аваз - 29/06/06)
