Съобщения за операции срещу ПКК в Югоизточна Турция
					07/06/2007
					 
						АНКАРА, Турция -- В отговор на атаките на Кюрдската работническа партия (ПКК) турската армия започна военна операция в Югоизточен Анадол - най-голямата от години насам, според съобщения в местните медии от четвъртък (7 юни). Съобщава се, че армията е установила забранени зони в три турски провинции и е затворила всички гранични пропускателни пунктове с Ирак до 9 септември. Тя е разположила също така войници и техника по границата, за да контролира преминаването от Ирак. Последното нападение, приписвано на ПКК, причини в понеделник смъртта на седем турски войници в Анадола. Говорител заяви, че генералният секретар на ООН Бан Ки Мун следи ситуацията отблизо. (Милиет, Заман - 07/06/07)
