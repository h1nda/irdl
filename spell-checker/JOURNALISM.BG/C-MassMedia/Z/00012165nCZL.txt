Босненската сръбска полиция започна издирване на предполагаеми военнопрестъпници
					01/10/2004
					 
						БАНЯ ЛУКА, Босна и Херцеговина (БиХ) -- Босненските сръбски правоохранителни органи са дали ход на "дискретна" операция по откриването и задържането на заподозрени във военни престъпления, предаде в четвъртък (30 септември) АФП. Агенцията се позова на източник от полицията на Република Сръбска (РС). Говорител на СФОР приветства видимото усилие, като отново подчерта готовността на мироподдържащите сили да оказват помощ.
						Други новини: СФОР твърди, че босненската сръбска армия е започнала да унищожава излишъците си от тежки оръжия. По предварителна оценка 1 000 броя военна техника, в т.ч. танкове, бронетранспортьори, минохвъргачки, артилерийски системи, ръчни гранатомети и ракетни установки ще бъдат нарязани на скрап. (AФП - 29/09/04)
