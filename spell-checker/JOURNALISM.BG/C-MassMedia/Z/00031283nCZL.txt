Италиански туристи бяха бити в Хърватия
					14/08/2009
					 
						ЗАГРЕБ, Хърватия -- Министърът на туризма Дамир Байс изрази съжаление и осъди в четвъртък (13 август) инцидент, в който италиански туристи са били обиждани и бити на о. Катина, в състава на архипелага Корнати. Петимата туристи се скарали за сметката си със собственика на местен ресторант. Байс подчерта, че подобно отношение няма да бъде толерирано. Инцидентът е станал седмица след подобно нападение срещу чешкия филмов режисьор и носител на "Оскар" Иржи Менцел в гр. Дубровник. Менцел бе нападнат от собственика и служителите на местен ресторант. (ХРТ, ХИНА, Кроейшън таймс - 13/08/09)
