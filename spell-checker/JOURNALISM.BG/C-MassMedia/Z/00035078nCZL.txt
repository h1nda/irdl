Румънският конституционен съд отхвърли намаляването на пенсиите 
					25/06/2010
					 
						БУКУРЕЩ, Румъния -- Конституционният съд постанови в петък (25 юни), че решението на правителството да намали пенсиите с 15 % от средата на годината е противоконституционно, каквото е и решението да се спре практиката за предлагане на по-високи пенсии за определени професии, включително в правоналагащите и съдебните институции. Съдът обаче разреши намаляването с 25 % на заплатите на държавните служители. Опозиционната Социалдемократическа партия (СДП) оспори мерките за съкращаване на разходите, след като кабинетът успя да ги прокара през парламента. Решението от петък означава, че планът за строги икономии на правителството трябва да бъде върнат в парламента за преразглеждане. Това би могло да забави освобождаването на следващия транш по договора на Румъния с МВФ. Вицепремиерът Марко Бела каза, че правителството трябва да се съобрази с решението и че то ще разгледа и други варианти за намаляване на бюджетния дефицит, като например повишаване на данъците. СДП незабавно обеща да оспори и тях в съда. (Ройтерс, АФП, АП, ДПА, Медиафакс, Агерпрес - 25/06/10)
