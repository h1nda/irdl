Хърватски журналисти демонстрират срещу организираната престъпност и корупцията
					08/06/2008
					 
						ЗАГРЕБ, Хърватия -- Около 300 журналисти демонстрираха в центъра на Загреб в петък (6 юни) срещу корупцията и организираната престъпност. Те организираха демонстрацията след като нападатели нанесоха побой на хърватски разследващ журналист с бейзболни бухалки в понеделник. Душан Милюс от всекидневника в Загреб "Ютарни Лист" все още е в болница. "Ние искаме правителството да обяви истинска, безкомпромисна война срещу организираната престъпност, нарастващото насилие и широкоразпространената корупция в страната", заяви пред демонстрантите Луко Браило, един от лидерите на Асоциацията на хърватските журналисти. (Вечерни Лист, Ройтерс, ИТАР-TAСС - 06/06/08)
