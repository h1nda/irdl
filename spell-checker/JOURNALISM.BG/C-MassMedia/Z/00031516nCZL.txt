Хърватия ще обжалва решението на Австралия за отмяна на екстрадирането
					03/09/2009
					 
						ЗАГРЕБ, Хърватия -- Министърът на правосъдието Иван Симонович заяви в сряда (2 септември), че Хърватия ще обжалва решението на австралийски съд бившият сръбски паравоенен лидер Драган Василкович да не бъде екстрадиран. Известен като "капитан Драган", Василкович, 54-годишен, бе арестуван през януари 2006 г. със заповед за арест на Интерпол, издадена в Загреб. Хърватия го обвинява в участие в изтезаването и убийството през 1991 г. на хърватски цивилни лица и военнопленници в бунтовническата сръбска твърдина Книн и в село Бруска в южната част на страната през 1993 г. Австралийски съд обаче заключи, че ако Василкович бъде екстрадиран в Хърватия за съдебен процес по обвинения във военни престъпления той може да бъде изправен "пред значителна или реална възможност за пристрастен процес". (ХИНА, ХРТ, Индекс, Явно, Б92, Бета - 02/09/09)
