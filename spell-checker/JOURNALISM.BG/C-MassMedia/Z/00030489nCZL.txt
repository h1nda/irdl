В Косово отново се появиха въоръжени бунтовници
					04/06/2009
					 
						ПРИЩИНА, Косово -- Нов видеоматериал, заснет от "Клан Косова" и излъчен в сряда вечерта (3 юни), показва маскирани мъже, полагащи клетва пред въстаническата "Албанска национална армия". Постъпващите полагат клетва да се борят за "обединение на албанските територии". Друг видеоматериал ги показва въоръжени и според съобщенията патрулиращи по границата със Сърбия, за да защитават албанците от "опасностите" в доминираното от сърбите Северно Косово.
						Други новини от сряда -- Полицията арестува трима заподозрени за кражбата, извършена в полицейско хранилище за веществени доказателства в Прищина в края на април. Заподозрените са арестувани на ГКПП "Хани и Елезит" на границата с Македония. От хранилището за доказателства бяха откраднати 48 кг хероин, 4000 евро и други ценности. (Зери, Коха Диторе - 04/06/09; Клан Косова, Кохавижън, РТК - 03/06/09)
