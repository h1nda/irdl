Турската полиция засили мерките за сигурност
					12/07/2005
					 
						ИСТАНБУЛ, Турция -- В понеделник (11 юли) полицията обяви, че е засилила мерките за сигурност в Истанбул и на други места след бомбените атентати в Лондон миналата седмица. Тя съобщи, че има информация, според която атентаторка самоубийца ще се опита да извърши атентат в някой от по-големите градове. При бомбен взрив в курорт в гр. Чешме в неделя бяха ранени 20 души.
						Други новини -- Във вторник официални представители казаха, че кюрдски терористи са отвлекли турски войник, след като са ограбили десетки автомобили на временна барикада на път в Източна Турция. Напоследък се наблюдава рязко засилване на активността на терористите в Югоизточна Турция. (Би Би Си - 12/07/05; Ройтерс, АФП - 11/07/05)
