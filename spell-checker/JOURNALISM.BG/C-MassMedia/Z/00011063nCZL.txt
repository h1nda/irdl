Солана ще пристигне в Косово в понеделник
07/06/2004
 
ПРИЩИНА, Косово, Сърбия-Черна гора -- Върховният комисар на ЕС по въпросите на сигурността Хавиер Солана пристига в понеделник (7 юни) в Косово, за да оцени изпълнението на международните стандарти, преди да се обсъди окончателният статут на Косово. Очаква се той да призове местните власти да ускорят процеса на прилагане на тези стандарти. ЕС изрази общото си безпокойство, че реформите в провинцията губят мощност.
Междувременно в неделя стотици сърби се събраха в Грачаница, за да протестират срещу убийството на 17-годишно момче. Те призоваха към прекратяването на насилието срещу сърбите. Димитрие Попович бе застрелян в събота, докато е чакал на опашка на павилион за бърза закуска. Арестувани бяха двама етнически албанци. (Индипендънт - 07/06/04; Б92, Бета, АП - 06/06/04)
