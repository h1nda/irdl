Според американски дипломат САЩ биха приветствали приноса на Хърватия в силите за стабилизация на Ирак
31/07/2003
 
ЗАГРЕБ, Хърватия -- САЩ биха приветствали евентуално решение на Хърватия да изпрати свои военни части за участие в стабилизацията на следвоенен Ирак, заяви новият американски посланик Ралф Франк в първото си изявление пред хърватските медии. Според Франк тази стъпка ще покаже, че Хърватия е готова и е в състояние да допринася за укрепването на международната сигурност и стабилност. Това ще даде на хърватската армия важен опит в международните мисии по поддържане на мира, а така също ще подобри процеса на интеграция в НАТО. Той допълни, че в момента се водят преговори между Вашингтон и Загреб по въпроса. (МедиаСкен - 31/07/03)
