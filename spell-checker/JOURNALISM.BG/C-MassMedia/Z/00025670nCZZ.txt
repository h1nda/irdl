Наука и технологии: ААМР ще окаже помощ на здравеопазването в Албания
					03/03/2008
					Ново споразумение между ААМР и Албания цели да подобри системата на здравеопазване в страната. Още от седмицата: България и Южна Корея подписаха меморандум за двустранно сътрудничество и в Македония бе дадено началото на нов пилотен бизнес проект.
					 
						
[Гети Имиджис]
						Директорът на мисията на ААМР за Aлбания Eдуард Т. Ландау и албанският министър на здравеопазването Нард Ндока подписаха споразумение на 22 февруари за тригодишен проект, целящ да подобри здравеопазването в местните болници. Проектът предвижда и създаване на национална електронна информационна здравна система. Стойността на проекта се предвижда да възлезе на около 3,6 милиона евро. 
						*** 
						Части от гръцкото крайбрежие може да потънат поради повишаващото се ниво на Адриатическо море, според университетско проучване, публикувано във всекидневника "Eлефтеротипия". Според прогнозите при най-добро стечение на обстоятелствата ще бъдат засегнати само 22 квадратни мили от крайбрежието, докато в най-лошия случай 97,7 квадратни мили от крайбрежната част на Солун ще потънат. Повишаващите се нива на морето се обясняват с промените в климата. 
						*** 
						Канада е дарила нова апаратура за 124 000 евро на педиатричната болница "Соната" в Салата, Хърватия. Средствата са събрани чрез благотворително събитие "Тери Фокс Рън", организирано в градове по целия свят за подпомагане на онгологичните изследвания. 
						*** 
						Началото на пилотен проект за създаването на бизнес-инкубатор бе дадено в сряда (27 февруари) в Тетово, Maкедония. Целта на проекта, разработен съвместно от Университета на Югоизточна Европа в Тетово и фондация "Отворено общество" ще привлече млади компютърни и телекомуникационни специалисти и ще подобри конкурентоспособността на Македония на местния и световен пазар. 
						 *** 
						Нови камери за контрол на трафика ще бъдат инсталирани в цял Кипър с цел подобряване на потока на движението, съобщи в четвъртък (28 февруари) Министерството на транспорта. Правителството ще организира скоро търгове за новата система, която се очаква да струва около 15 милиона евро. 
						 *** 
						 Семинар под наименованието "Развитието на ИТ обществото в БиХ - Пропуснати възможности" се проведе в четвъртък (28 февруари) в Сараево. Събитието бе организирано от Асоциацията за информационни технологии (БАИТ) на Босна и Херцеговина (БиХ). Председателят на Асоциацията Брано Вуйчич отбеляза, че през 2003 г. в БиХ е имало около 200 ИТ фирми в сравнение с 2000 сега. 
						
						(Различни източници – 25/02/08-03/03/08)
