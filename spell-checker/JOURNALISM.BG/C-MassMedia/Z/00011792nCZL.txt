Сараево опроверга съобщенията за планове на терористи от БиХ да извършат нападения срещу Ватикана
					29/08/2004
					 
						САРАЕВО, Босна и Херцеговина (БиХ) – Министерството на външните работи на БиХ опроверга твърденията в събота (28 август), че терористи от БиХ подготвяли нападения срещу Ватикана. Според съобщение в римския всекидневник &lt;I&gt;Кориере дела Сера&lt;/I&gt;, публикувано в петък, италиански карабинери, участващи в ЕсФОР предупредили неотдавна за възможно нападение от терористична група в БиХ. Министерството на външните работи обаче заяви, че подобни слухове са неоснователни, позовавайки се на данни от разузнаванията на други страни.
						В други новини, журналисти от държавната радио-телевизионна мрежа и независимия вестник &lt;I&gt;Независни Новине&lt;/I&gt; проведоха протестни действия в петък срещу началника на полицията в Баня Лука Радомир Ниегус. Според тях той е заявил, че някои “журналисти трябва да бъдат вкарани или в болницата, или в лудницата”. Ниегус отрече да е казвал това. 
						Междувременно полицията в Бостън арестува босненски сърбин, който е бил един от екзекуторите на мюсюлманите в Сребреница. Марко Боскич, 40-годишен, е влязъл в САЩ с фалшива молба. Той може да бъде екстрадиран, за да бъде съден в неговата страна. (AП, АФП, Независне новине, Пинком.инфо, ПБС БиХ, НТВ Хаят - 28/08/04)
