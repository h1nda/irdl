Публикация: Турция ще продължи да командва силите в Афганистан
29/11/2002
 
АНКАРА, Турция -- Турция ще продължи да командва Международните сили за поддържане на сигурността в Афганистан още два месеца, според цитирани в четвъртък (28 ноември) правителствени източници. Понастоящем съюзническите мироопазващи сили са под командването на генерал-майор Хилми Акън Зорлу, чийто мандат изтича на 20 декември. Според турските медии, с оглед на последните събития в Ирак, смяната на командването вероятно ще бъдe отложена. Впоследствие Турция ще предаде командването на Германия.
Междувременно, американският държавен секретар Колин Пауъл заяви, че ако се стигне до военна намеса в Ирак, Анкара трябва да получи допълнителна финансова помощ. В Турция има няколко военни бази близо до границата с Ирак, които могат да осигурят необходимата близост за американските и други войски. Анкара обаче даде да се разбере, че не е в състояние да поеме всички разходи по операцията. (Анадолска агенция, AФП, Дюня, Търкиш дейли нюз - 28/11/02)
