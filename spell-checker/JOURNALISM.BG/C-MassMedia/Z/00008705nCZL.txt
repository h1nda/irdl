Гръцкият премиер отрича слухове за нови размествания в кабинета
15/10/2003
 
АТИНА, Гърция -- Във вторник (14 октомври) премиерът Костас Симитис отрече слуховете, че обмисля размествания в кабинета. В реч пред парламентарната група на ПАСОК той призова членовете й да не обръщат внимание на спекулациите от страна на медиите и опозицията и да работят за прилагане на партийната стратегия за намаляване на безработицата и за засилване на конвергенцията в рамките на ЕС. Симитис освен това призова партийните членове да се ангажират повече с подготовката на предстоящите през следващата пролет общи избори. (АНА, МПА - 14/10/03)
