Албания ще унищожи старите си боеприпаси до 2013 г.
					13/04/2010
					 
						ТИРАНА, Албания -- В понеделник (12 април) министърът на отбраната Арбен Имами каза, че страната планира всичките й стари боеприпаси да бъдат унищожени до 2013 г. чрез новите инициативи в тази насока в Елбасан и Поличан, които са финансирани от Дания. На унищожение подлежат повече от 90 000 тона боеприпаси, наследени от комунистическия режим. След церемонията по случай започването на инициативите датският посланик Карстен Анкер Йенсен каза, че чрез унищожаването на боеприпасите Албания ще се отдели от миналото си. Преди повече от две години експлозия в депо за унищожаване на боеприпаси в Гердец, близо до Тирана, отне живота на 26 души, а стотици останаха без домове. (Balkan Web, НОА, Телеграфи, Клан, Алсат - 12/04/10)
