Хърватски журналист бе пребит
					04/06/2008
					 
						ЗАГРЕБ, Хърватия -- Душан Милюш, дългогодишен криминален репортер на загребския всекидневник "Ютарни Лист", е бил пребит от нападатели във вторник (3 юни). Двама неидентифицирани мъже са нападнали Милюш, на 47 г., пред дома му в Загреб и са го пребили с бейзболни бухалки. Пострадалият журналист има сътресение на мозъка и счупена ръка. Милюш е идентифицирал хора, свързани с трафика на оръжие между ЕС и бивша Югославия. Той е получил няколко анонимни заплахи по-рано тази година, за които е съобщил в полицията. Некролог с неговото име и снимка се появи миналата седмица във всекидневника "Вечерни Лист", който по-късно се извини и се оправда с "процедурна грешка". (ХИНА, ХРТ, Вечерни Лист, Ютарни Лист, АФП, Б92, Javno.com, Ройтерс, Гласът на Америка, АП - 03/06/08)
