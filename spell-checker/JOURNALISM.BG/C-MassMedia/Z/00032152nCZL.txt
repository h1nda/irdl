Броят на жертвите в река Тиса нарасна на пет
					28/10/2009
					 
						ПРИЩИНА, Косово -- Нараства броят на жертвите на трагедията с косовски албанци, които по-рано този месец се опитаха нелегално да преминат в Унгария от Сърбия през река Тиса. Сръбската полиция е открила нови две тела във вторник (27 октомври), едното от които на дете, с което броят на жертвите нарасна на пет. Един от оживелите в трагедията каза, че на борда на лодката е имало 15 нелегални имигранти, когато тя се е преобърнала и потънала. (Коха Диторе, РТК, Кохавижън - 28/10/09)
