Македония приканва Гърция към подобряване на отношенията
					19/03/2009
					 
						СКОПИЕ, Македония -- Външният министър Антонио Милошоски заяви, че Македония е предложила различни инициативи на Гърция, целящи подобряване на двустранните отношения, които са обтегнати през последните 18 години заради яростния спор за името. В сряда (18 март) Милошоски съобщи, че в писмо, изпратено до гръцкия му колега Дора Бакояни, той е предложил начини за преодоляване на проблема. Той е предложил да бъде подписана съвместна декларация за приятелство и сътрудничество, както и рамково предложение за напредък в двустранните отношения. Инициативата идва само дни преди президентските и местни избори в Македония в неделя, които са наблюдавани отблизо от Европейската комисия. (Вечер, Елефтерос Типос - 19/03/09; AФП, MИА, Maкфакс - 18/03/09)
