Силите на СФОР претърсиха мюсюлманско-хърватското МВР
15/10/2003
 
САРАЕВО, Босна и Херцеговина (БиХ) -- Сили на СФОР влязоха във вторник (14 октомври) в МВР и разузнавателната служба на мюсюлманско-хърватската автономна област на БиХ. Войници са били забелязани да изнасят папки с документи и най-малко един компютър. Говорител на СФОР заяви ,че обискът е бил мотивиран от разузнавателна информация, събрана от мироопазващите сили и е свързан с безпокойствата около прилагането на Дейтънското споразумение.
Също във вторник деветчленен босненски екип отпътува за Хърватия, за да инспектира военноморската база Плесо в съответствие със споразумението за регионален контрол върху въоръженията. Визитата ще продължи два дни. (АФП, СРНА, МИНА, Би Би Си - 14/10/03)
