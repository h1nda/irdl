Двама сърби бяха сериозно ранени при престрелка в Митровица
					11/05/2006
					 
						МИТРОВИЦА, Косово, Сърбия и Черна гора -- Двама сръбски младежи, 19-годишният Йован Милошевич и 21-годишният Яблан Йефтич, са били сериозно ранени, когато въоръжено лице е стреляло по тях рано сутринта в четвъртък (11 май), докато те работели на бензиностанция в Митровица. Това е второто въоръжено нападение срещу косовски сърби в разделения град за по-малко от седмица. През уикенда въоръжени лица стреляха по кола на Сръбската православна църква, в която са пътували свещеник, съпругата му и двете им малки деца. 
						В четвъртък белградският ежедневник "Глас Явности" цитира говорителя на ЮНМИК Неерадж Сингх, според когото подновените прояви на насилие биха могли да представляват проблем с наближаването на момента за вземане на решението за окончателния статут на Косово. 
						Други новини -- Полицията в Германия е арестувала бивш високопоставен член на разформированата "Армия за освобождение на Косово", се казва в съобщения в медиите от сряда. Мъжът, чиито инициали са Дж. Г., е обвинен, че е отвличал хора, които след това е измъчвал и убивал в лагера за военнопленници в Дреновац, Призрен, през юни-октомври 1998 г. Издирван от ЮНМИК, той може да бъде съден в Косово, ако бъде екстрадиран. (Танюг, РТС, Глас Явности, Б92 - 11/05/06; Ройтерс, AП, AФП, ДПА, РСЕ, Бета - 10/05/06)
