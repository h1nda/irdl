Екип от съветници на НАТО започва дейност в Министерството на отбраната на БиХ 
					03/02/2005
					 
						САРАЕВО, Босна и Херцеговина (БиХ) -- Съветнически екип на НАТО към Министерството на отбраната на БиХ официално започна дейността си с церемония в Сараево в сряда (2 февруари). Съгласно проекта главната квартира на НАТО в БиХ бе официално преместена от базата "Бутмир" в новите помещения на министерството в босненската столица. Американският бригаден генерал Стивън П. Шук оглавява екипа. 
						Други новини: В сряда членове на Държаваната агенция за разузнаване и защита претърси помещенията на клона на електроснабдителната компания "Електропривреда Република Сръбска" в Требине. Акцията бе проведена по искане на държавната прокуратура на БиХ.
						Междувременно босненският сръбски президент Драган Чавич отпътува за Брюксел в сряда за срещи със Съвета за прилагане на мира, който е натоварен със задачата да контролира прилагането на Дейтънското мирно споразумение. Основна тема ще бъде сътрудничеството на Република Сръбска с Трибунала на ООН за военни престъпления. (Дневни аваз, Независне новине - 03/02/05; Фена, ПБС БиХ, AФП, Pincom.info, РТРС - 02/02/05)
