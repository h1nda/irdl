Петима бивши министри от кабинета бяха обвинени заради имотни сделки в Гърция
					19/10/2010
					 
						АТИНА, Гърция -- Парламентарна комисия заяви в понеделник (18 октомври), че петима бивши министри от предишното правителство на партията "Нова демокрация", трябва да бъдат обвинени заради няколко имотни сделки с манастир. Комисията, разследваща скандала, препоръча Теодорос Русопулос, Петрос Дукас, Евангелос Басиакос, Александрос Контос и Георгиос Вулгаракис да бъдат обвинени за няколко нарушения, включително неспазване на задълженията си, измама и нарушаване на обществения интерес. Парламентът ще гласува препоръките следващия месец. Разследването разкри, че сделките според които манастирът "Ватопед" е получил скъпи държавни земи срещу евтини манастирски земи, струват на данъкоплатците около 100 милона евро. Петимата бивши министри от кабинета и манастирът отхвърлиха обвиненията. (AП, Би Би Си, Нет ТВ, Meга ТВ, AФП, Ройтерс - 18/10/10)
