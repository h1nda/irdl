Македония е разгневена от териториалните претенции на гръцки митрополит
					09/11/2007
					 
						СКОПИЕ, Македония -- В четвъртък (8 ноември) външното министерство изрази загриженост по повод на изказване на гръцкия духовник Антимос, твърдолинейния митрополит на Солун, който заяви, че части от Македония принадлежат на Гърция и "трябва да й бъдат върнати". Македонското правителство призова гръцките власти да осъдят подобни изказвания. Гръцкият външен министър Дора Бакоянис подчерта, че нито нейното правителство, нито обществеността подкрепят призива на Антимос. (МИА, Макфакс, A1 ТВ, АП - 08/11/07)
