Реджепи заяви, че Косово отговаря на техническите изисквания за либерализиране на визите 
					20/05/2011
					
						ПРИЩИНА, Косово -- В четвъртък (19 май) косовските власти поискаха от представителите на Европейската комисия да бъдат по-активни по въпроса за либерализирането на визите. Косово е изпълнило всички технически изисквания, заяви вътрешния министър Байрам Реджепи на заседание на работната група по либерализиране на визите с ЕС. 
						Междувременно в четвъртък делегация на Европейския парламент, оглавявана от Едуард Кукан, се срещна с лидерите на Косово. Президентът Атифете Яхяга помоли членовете й да помогнат на Косово по пътя му към интеграция в ЕС, а министър-председателят Хашим Тачи подчерта, че Косово е одобрило закона за репатрирането, стратегията за реинтеграция и 3,5 милиона евро за процеса на реинтеграция. 
						В петък председателят на Европейската комисия Жозе Мануел Барозу и еврокомисарят по разширяването Щефан Фюле посетиха Косово. Очаква се Барозу да призове косовските институции да приложат изискванията, залегнали в последния доклад за напредъка на страната, както и конкретни реформи. По този начин следващият доклад, който се очаква през ноември, може да отчете напредък, заяви той. (Коха Диторе, Зъри, Косова Сот, Експрес - 20/05/11; РТК, Кохавижън - 19/05/11)
