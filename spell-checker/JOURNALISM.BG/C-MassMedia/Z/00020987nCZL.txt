Полицейски началници от ЮИЕ се срещат в Сараево
					15/12/2006
					 
						САРАЕВО, Босна и Херцеговина (БиХ) -- Асоциацията на полицейските началници от Югоизточна Европа (SEPCA) откри в четвъртък (14 декември) втората си двудневна конференция в Сараево. В нея участват висши полицейски служители от Македония, Албания, Босна и Херцеговина, България, Черна гора, Хърватия, Румъния и Сърбия, които обсъждат евентуалното въвеждане на глобалната полицейска комуникационна система I-24/7 по граничните постове в региона. Системата I-24/7 ще осигурява връзка между служителите от различните правоохранителни органи и ще помогне на гранична полиция да издирва и сравнява данни за секунди. (РТРС, ПБС, Макфакс - 14/12/06)
