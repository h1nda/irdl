Седем опасни затворници са избягали от косовски затвор 
					20/08/2007
					 
						ПРИЩИНА, Косово, Сърбия -- Седем затворници от затвора в Дубравa, най-големия в Косово, са избягали в събота (18 август), съобщиха медиите от неделя. Полицията предаде, че всички бегълци са косовски албанци, осъдени за различни престъпления, включително за тероризъм, и се смятат за опасни. Полицията е провела издирване в радиус от 10 км около затвора и е поставила полицейски постове по околните пътища. Четирима затворнически служители се разследват за подпомагане на бягството. (РТК, РСЕ, Б92, Фонет, Макфакс, А1 - 19/08/07; Телеграфи - 18/08/07)
