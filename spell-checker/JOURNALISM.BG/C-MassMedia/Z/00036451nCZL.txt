ЕК призова Сърбия и Македония да предотвратят злоупотребите с безвизовите пътувания
					22/10/2010
					 
						БРЮКСЕЛ, Белгия -- Европейската комисия (ЕК) призова правителствата на Сърбия и Македония в четвъртък (21 октомври) да предотвратят злоупотребите на техните граждани с безвизовите пътувания. "Сръбските и македонските власти трябва да направят това заедно с ЕК и със страните членки на ЕС и именно за тази цел високопоставени представители на Белгия и ЕК пътуваха до Белград и Скопие", заяви в официално съобщение за пресата еврокомисарят по вътрешните работи Сесилия Малстрьом. По-рано тази година безвизовите пътувания предизвикаха вълна от кандидати за политическо убежище, които аргументираха искането си с икономическите трудности в своите страни.По-късно те обаче бяха върнати в страните си. Сръбският външен министър Ивица Дачич заяви, че сръбските власти работят тясно със страните членки на ЕС, в които е регистрирано увеличение на броя на кандидатите за политическо убежище. (MИА - 22/10/10; AФП, ЮПИ, Юобзървър, Б92, Бета - 21/10/10)
