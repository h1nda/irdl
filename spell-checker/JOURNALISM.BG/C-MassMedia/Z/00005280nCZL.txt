Турският външен министър обещава помощ за американската операция срещу Ирак
04/12/2002
 
АНКАРА, Турция -- Външният министър Яшар Якъш заяви във вторник (3 декември), че неговата страна е готова да помогне на САЩ, ако се стигне до използване на сила за разоръжаване на режима на Саддам Хюсеин в Ирак. Той спомена използването на въздушното пространство и съоръженията, но заяви, че ще бъде трудно да убеди турския народ да приеме многочислени американски сухопътни войски. По-късно Якъш разговаря с британския външен министър Джак Строу. Междувременно, заместник-министърът на отбраната на САЩ Пол Волфовиц и заместник-държавният секретар на САЩ Марк Гросман проведоха разговори с турския министър-председател Абдула Гюл и други офицални лица. След срещата Волфовиц каза, че що се отнася до "политическото и икономическото въздействие, и отражението върху сигурността на Турция" на конфликта в Ирак, ще бъде по-добре, ако страната участва в планирането от самото начало. (Милиет, Търкиш дейли нюз - 04/12/02; AП, Ройтерс, AФП, Анадолска агенция, ТРТ, НТВ - 03/12/02)
