Ляич казва, че планът за действие на Сърбия за залавянето на Младич вече дава резултати
					11/08/2006
					 
						БЕЛГРАД, Сърбия -- Расим Ляич, председател на сръбския национален съвет за сътрудничество с Трибунала на ООН, заяви в четвъртък (10 август), че планът за действие на правителството за арестуване на един от най-издирваните обвиняеми Ратко Младич вече дава резултати. Той каза, че "планът има положителен ефект в смисъл на по-добра координация между силите за сигурност, които сега работят по-добре" по издирването на Младич. Ляич и сръбският прокурор за военни престъпления Владимир Вукчевич отговарят за изпълнението на плана. Белград се надява, че реализацията му ще накара ЕС да възобнови преговорите по Споразумението за стабилизация и асоцииране, които бяха прекратени по-рано тази година заради случая с Младич. (Глас Явности, Блиц, Вечерне Новости, Бета, Serbianna.com - 11/08/06)
