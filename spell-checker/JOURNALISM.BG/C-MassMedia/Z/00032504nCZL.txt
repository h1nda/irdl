Рохан: "Косово ще се присъедини към ООН след признаването му от Сърбия"
					25/11/2009
					 
						ПРИЩИНА, Косово -- Бъдещето на младата държава е светло и рано или късно тя ще бъде част от ЕС, каза във вторник (24 ноември) бившият заместник специален пратеник на ООН Алберт Рохан по време на визита в Косово. В същото време той отбеляза, че членството в ООН ще зависи от Белград. "Косово ще стане членка на ООН, когато Сърбия е готова да признае независимостта на Косово и да прекрати своето противопоставяне на това в ООН. Това е твърде просто", каза Рохан.
						В реч пред парламента той увери депутатите, че независимостта на Косово е необратим факт, който в крайна сметка трябва да бъде приет от Сърбия и петте страни, членки на ЕС, които все още не са го признали. Той подчерта, че Косово трябва да изгради демократични институции, да гарантира върховенството на закона и независимостта на медиите и да хармонизира своите закони с общото законодателство на ЕС, за да постигне членство в Съюза. (Зери, Коха Диторе, Косова Сот, Експрес, Лайм - 25/11/09; РТК - 24/11/09)
