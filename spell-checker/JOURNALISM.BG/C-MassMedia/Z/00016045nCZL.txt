Полицията на РС извърши обиски за събиране на информация за военнопрестъпници и мрежи за подкрепа
					25/09/2005
					 
						БАНЯ ЛУКА, Босна и Херцеговина (БиХ) -- Полицията на Република Сръбска (РС) проведе обиски в неделя (25 септември) в две места в Баня Лука и Лактаси с цел събиране на информация за военнопрестъпници, обвинени от трибунала в Хага, а така също за мрежите, които ги подкрепят. По думите на говорителя на полицията Радован Пеич, операцията е започнала в 6:00 часа сутринта с подкрепата на войски на ЮФОР. Другата цел на операцията е борбата с организираната престъпност, добави Пеич.
						В други новини, ЮФОР извърши проверки на пътници и автомобили на КПП Каракай между БиХ и Сърбия-Черна гора в събота в рамките на борбата с организираната престъпност. Операцията бе координирана с местните власти. Отделно ЮФОР и полицията на РС претърсиха хотела Шеруд в Приедор, който е собственост на един от най-известните трафиканти на хора Милорад Милакович. Той получи деветгодишна присъда през 2003 г. (ПБС БиХ, НТВ Хаят, РТРС - 24/09/05)
