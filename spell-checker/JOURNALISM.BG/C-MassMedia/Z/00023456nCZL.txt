Мъж загина при престрелка в Южна Сърбия
					06/08/2007
					 
						БЕЛГРАД, Сърбия -- Вътрешното министерство потвърди в неделя (5 август), че един мъж е загинал, след като група маскирани въоръжени лица са се сблъскали с полицията в южното село Кончул близо до косовската граница. Властите заявиха, че групата е ограбвала пътници по главен път в района. "Те са открили огън по полицията ... и е станала истинска битка", е казал вътрешният министър Драган Йочич. По негови оценки престрелката е продължила около 20 минути и въоръжените мъже са имали автоматични пушки и ръчни гранатомети. (Блиц, Данас, Коха Диторе - 06/08/07; Танюг, Бета, Б92, АП, Ройтерс - 05/08/07)
