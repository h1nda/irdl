Критиците вземат на прицел прекалено големия състав на правителството на Косово
					23/06/2012
					Според експерти балканските страни осъществяват големи съкращения само ако ги принудят международните финансови институции.
					От Линда Карадаку за Southeast European Times в Прищина - 23/06/12
 
					 
						
Съставът на правителството на министър-председателя Хашим Тачи е прекалено голям, смятат критици. [Laura Hasani/SETimes] 
						За страна с население, което наброява по-малко от 2 милиона души, съставът на правителството на Косово е свръхраздут. Той включва 19 министри, около 30 заместник-министри и цели шест вицепремиери. Всичко това прави правителството на Косово най-голямото в целия регион - факт, който бе взет на прицел от опозицията. 
						Петрит Зогай, изпълнителен директор на Движението "Фол" (Говори) на Косово каза за SETimes, че премиерът Хашим Тачи не е спазил обещанията от предизборната кампания да намали разходите. "Правителствета 'Тачи 1' и 'Тачи 2' дойдоха на власт с обещания да намалят държавните разходи. Това не се случи; разходите растат всяка година." 
						Шпенд Ахмети от опозоционното движение "Ветевендосе" каза, че само правителствените разходи за наем на офиси през 2010 г. са възлизали на 6,5 милиона евро, "на каквато сума възлизат пенсиите на 14 444 косовски граждани." Правителството също има повече от 120 съветници, което увеличава разходите още повече. 
						В съседна Македония също има 19 министри, но по-малко заместник-министри. В Черна гора има 16 министри, а в Албания - 15. За сравнение Естония, която има подобно на брой население, - министрите са 11, а във Финландия - 12. 
						Според Зогай правителството на Косово - вместо да харчи за администрация и министри - "трябва да инвестира в проекти в интерес на обществото, което ще помогне за подобряване на живота на гражданите." 
						През март под натиска на МВФ правителството съобщи, че ще съкрати с около 20 милиона евро бюджета за тази година. 
						"Мисля, че правителствата в цяла Европа се опитват да избегнат намаляването на бюджетните разходи и насочват внимането си към увеличаване на бюджетните приходи чрез повишаване на данъците или чрез повишаване на бюджетния дефицит. Балканските страни въвеждат строги икономически мерки и съкращаване на разходите само ако международните финансови институции, главно МВФ, ги принудят да го направят", каза Марта Шпала SETimes. 
						Шпала добави, че изборите в Хърватия миналата година и изборите миналия месец в Сърбия изиграха ключова роля: правителствата активно избягват допълнителни икономически мерки, които могат да причинят допълнителни трудности на избирателите. 
						В страните на Балканите държавният сектор продължава да бъде главният работодател. "И така, ако вземем предвид факта, че във всички тези страни безработицата е много висока [от 13% в Албания до 43% в БиХ], заетостта в държавния сектор се смята за някаква мярка за социална сигурност. А при това положение е трудно да се намали заетостта в държавната администрация, където служителите са прекалено много," каза Шпала. 
					
				
			
					 
					
 
 
