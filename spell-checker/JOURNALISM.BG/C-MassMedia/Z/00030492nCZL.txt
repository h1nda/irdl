Гърция ще бъде домакин на среща на външни министри
					04/06/2009
					 
						АТИНА, Гърция -- Външните министри на Русия и 28-те страни, членки на НАТО, ще се срещнат на 27 юни на гръцкия остров Корфу, съобщи в сряда (3 юни) говорителят на НАТО Джеймс Апатурай. Заседанието на Съвета НАТО-Русия трябваше да се състои на 20 май в Брюксел. Русия го отмени в знак на протест срещу военните учения на НАТО в Грузия и изгонването на двама руски дипломати от руската делегация в НАТО. (АФП, РИА-Новости, ДПА, АП - 03/06/09)
