САЩ ще помогне на Албания да унищожи запасите си от химическо оръжие
					24/10/2004
					 
						ВАШИНГТОН, САЩ -- Правителството на САЩ се съгласи да помогне на Албания да се избави от 16 тона химически вещества, останали от времената на Студената война, съобщи говорителят на Държавния департамент Адам Ерели в петък (22 октомври). Помощта ще бъде оказана в рамките на правителствената програма за сътрудничество по намаляване на заплахите. 
						Също в петък министърът на интеграцията на Албания Ермелинда Мекси обяви завършването на осмия кръг на техническите преговори в рамките на споразумението за стабилизация и асоцииране между Албания и ЕС. В центъра на разговорите са били въпросите на търговската либерализация и избирателната реформа. Пратеникът на Европейската комисия Райнхард Прибе каза, че интеграцията на Албания в ЕС зависи в голяма степен от втория въпрос. (Албейниън Нюз- 23/10/04; АФП - 22/10/04)
