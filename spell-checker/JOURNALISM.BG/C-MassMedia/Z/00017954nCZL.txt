Премиерите на Македония и Черна гора потвърдиха желанието си за сътрудничество в региона
					19/03/2006
					 
						ПОДГОРИЦА, Сърбия-Черна гора -- По време на разговорите си в Подгорица в събота (18 март), премиерът Мило Джуканович и неговият македонски колега Владо Бучковски, призоваха за по-стабилно регионално сътрудничество. Те бяха единодушни, че тази година е рашаващо постигането на дух на стабилност и солидарност, както и осъществяването на серия от ключови регионални събития. Те включват референдума в Черна гора за независимост, процеса на конституционни реформи в БиХ и определянето на окончателния статут на Косово. (Телма ТВ, Макфакс - 18/03/06)
