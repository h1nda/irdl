Автобусна катастрофа в Турция причини смъртта на 14 души
					09/09/2008
					 
						АНКАРА, Турция -- В понеделник (8 септември) автобусна катастрофа на автомагистрала в Източна Турция причини смъртта на 14 иранци, а други 23-ма души са ранени. Катастрофата е станала в област Догубеязът в провинция Агри, в близост до границата с Иран, каза управителят на Агри Мехмет Четин. Няколко от ранените са в критично състояние. (Анадолска информационна агенция, Хюриет, НТВ, Си Ен Ен Търк - 09/09/08)
