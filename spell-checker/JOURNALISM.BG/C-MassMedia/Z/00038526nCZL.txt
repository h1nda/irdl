Унгария обеща да подкрепи кандидатурата на Македония за членство в ЕС
					13/05/2011
					
						СКОПИЕ, Maкедония --Македония принадлежи към Европа и е в интерес на ЕС да започне присъединителни преговори със страната колкото се може по-скоро, заяви в четвъртък (12 май) унгарският премиер Виктор Орбан след среща със своя колега Никола Груевски в Скопие. Орбан, чиято страна е ротационен председател на ЕС в момента, отбеляза, че Македония има статут на страна кандидатка за членство вече шест години и добави, че "една неестествена" причина се явява пречка, имайки предвид дългогодишния спор с името между Скопие и Атина. "Не е моя работа да заемам позиция в отношенията на Македония с друга страна, но е моя работа да представлявам интересите на Европа", каза Орбан. (МИА, Kaнала 5, Сител, Teлма, A1 - 12/05/11)
