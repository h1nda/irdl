Главаш бе освободен от ареста в БиХ
					17/05/2009
					 
						САРАЕВО, Босна и Херцеговина (БиХ) -- Държавният съд освободи Бранимир Главаш в петък (15 май). Той бе задържан в сряда с международна заповед за арест, издадена от Хърватия, след като избяга в БиХ, за да не излежава десетгодишната присъда в Хърватия за военни престъпления. По-рано съд в БиХ от по-ниска инстанция реши да задържи Главаш в екстрадиционен арест в продължение на един месец. Държавният съд реши, че Главаш има документи за валидно гражданство на БиХ и няма основание да бъде задържан. Процесът на екстрадиране обаче остава в сила, заяви говорител на съда. (БХРТ, Глас Сърбие, Б92, Бета, Taнюг, Болкън Инсайт, Ройтерс, ДПА - 15/05/09)
