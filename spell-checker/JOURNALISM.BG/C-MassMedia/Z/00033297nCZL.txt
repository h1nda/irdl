Работници от здравеопазването протестираха в Прищина
					04/02/2010
					 
						ПРИЩИНА, Косово -- Над 1 000 здравни работници от Университетската клиника в Прищина протестираха в сряда (3 февруари) пред министерството на здравеопазването. Те издигнаха искания за по-добри условия на работа, регулиране на въпросите за здравното осигуряване и по-високи заплати. Протестиращите обещаха да продължат с протестите, докато условията не бъдат подобрени.
						Други новини -- В четвъртък повече от 500 полицаи заплашиха да напуснат работните си места, ако правителството не изпълни списък с искания, каквито бяха обещанията преди местните избори миналия ноември. Полицаите искат 100 % увеличение на заплатите си и постоянни трудови договори. Тяхната сегашна основна заплата е 215 евро на месец. (Коха Диторе, Лайм, Експрес, Косова Сот, Зери - 04/02/10)
