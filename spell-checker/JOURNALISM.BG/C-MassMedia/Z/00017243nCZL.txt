Етнически албанци в Южна Сърбия призовават за автономия
					15/01/2006
					 
						ПРЕШЕВО, Сърбия-Черна гора -- Етническите албанци в общинските съвети на Прешево, Буяновац и Медведжа приеха политическа платформа в събота (14 януари), с която призовават за голяма степен на политическа и административна автономия, както и за децентрализация, оттегляне на сръбските военни и полицейски сили от района, създаване на мултиетническа гранична полиция, чрез мобилизиране на местното население и установяването на специални връзки с Косово. 
						Сръбското правителство разкритикува документа като провокация на фона на преговорите за определяне на окончателния статут на Косово. Министърът за човешки права на Сърбия-Черна гора Расим Ляич обаче заяви, че Белград трябва да обърне внимание на някои "реалистични" искания в платформата, като увеличено участие на етнически албанци в съдебната система, полицията, здравеопазването и образованието. (Политика, РТС - 15/01/06; Танюг, Б92 - 14/01/06)
