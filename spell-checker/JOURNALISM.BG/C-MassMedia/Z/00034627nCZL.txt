Гърция е парализирана от 24-часова стачка
					20/05/2010
					 
						АТИНА, Гърция -- В четвъртък (20 май) Гърция бе парализирана от 24-часова стачка в публичния и частния сектор, организирана от двата водещи профсъюза в страната и подкрепена от трети. Катализатор за стачката този път бяха реформите в пенсионната система, с които пенсиите се намаляват с 15 % и се увеличава възрастта за пенсиониране. Стачката спря обществения транспорт, включително жп транспорта и въздушните полети.
						В сряда правителството изплати изцяло една 10-годишна облигация на стойност 8,5 милиарда евро, която изтичаше, като за целта използва част от първия транш от спасителния пакет от ЕС и МВФ в размер на 110 милиарда евро. Невъзможността на страната да изплати тази облигация беше причината за отпускане на спешния заем. (Елефтеротипия, АП, Би Би Си - 20/05/10; Ройтерс, АП - 19/05/10)
