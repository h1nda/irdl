Френски министър посети Белград след смъртта на футболния запалянко
					01/10/2009
					 
						БЕЛГРАД, Сърбия -- Френският министър на спорта Рама Яде пристигна в сряда (30 септември) в Белград и заяви, че очаква отговорните за смъртта на френския футболен запалянко да бъдат наказани. Брис Татон, на 28 години, почина във вторник, след като беше пребит от сръбски хулигани на 17 септември преди мача между "Тулуза" и "Партизан" (Белград) в столицата на Сърбия. На съвместна пресконференция с министъра на вътрешните работи Ивица Дачич Яде благодари на сръбския народ за неговата солидарност. В сряда много хора се събраха, за да запалят свещи и положат цветя в памет на Татон в центъра на града. (Б92, Бета, Танюг, РТС, АП - 30/09/09)
