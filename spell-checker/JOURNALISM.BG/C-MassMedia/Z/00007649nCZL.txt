Българският премиер Сакскобурготски извършва промени в кабинета
16/07/2003
 
СОФИЯ, България -- Премиерът Симеон Сакскобурготски заяви в сряда (16 юли), че възнамерява да освободи четирима министри от своя 19-членен кабинет. Според преобладаващото мнение промените са опит за противодействие срещу силния спад на одобрението за правителството. Пред репортери Сакскобурготски заяви, че социалният министър Лидия Шулева, която е и вицепремиер, ще замени Николай Василев като министър на икономиката. Същевременно Василев ще стане министър на транспорта. Министърът на транспорта и далекосъобщенията Пламен Петров, министърът на образованието Владимир Атанасов, министърът на здравеопазването Божидар Хинков и министърът без портфейл Неждет Моллов ще напуснат постовете си. Това ще бъдат първите промени в правителството, откакто кабинетът пое управлението пред две години.
Също в сряда Василев ще се срещне с бизнес делегация, ръководена от заместник-министъра на търговията на САЩ Самюел Бодмън. Те ще обсъдят възможностите за развитие на търговията, за сътрудничество в областта на инвестициите, както и за насърчаване на икономическия растеж. (Труд, 24 часа, Ройтърс - 16/07/03; БТА, БНТ - 15/07/03)
