Турски съд отказа вселенска титла на православния патриарх Вартоломей I 
					27/06/2007
					 
						АНКРА, Турция -- Касационният съд отказа във вторник (26 юни) правото на главата на православната църква в Истанбул Вартоломей I да бъде наричан вселенски или икуменически патриарх. Съгласно решението на съда, тъй като седалището на Патриаршията е в Турция, тя е подвластна на турския закон, който не позволява предоставяне на "специален статут" на малцинствени групи. В резултат на това Турция ще продължи да признава Вартоломей само за глава на местната гръцка православна общност, която наброява около 3 000 души. Решението се разглежда като нов опит на турските власти да ограничат влиянието на Вартоломей и да предотвратят придобиването от Партиаршията на статут, подобен на този на Ватикана. (Заман, Сабах - 27/06/07; AП, Ройтерс - 26/06/07)
