Румънските власти ще публикуват списък с фирми-фантоми
					07/08/2005
					 
						БУКУРЕЩ, Румъния -- Румънската национална агенция за фискална администрация съобщи в петък (5 август), че до края на месеца ще публикува "черен списък" с фирми-фантоми. На тези фирми ще бъде наложена забрана да издават фактури и други финансови документи. Мярката е част от борбата със злоупотребите и незаконните сделки, заявиха от агенцията. 
						Също в петък румънският вицепремиер Джордж Копош каза, че до кряа на месеца правителството ще завърши проекта за нова данъчна стратегия за периода 2005-2008 г. Той направи този коментар след разговори с бизнесмени по въпроса за подобряване на бизнес климата в Румъния. (Ромпрес, Найн О Клок - 05/08/05)
