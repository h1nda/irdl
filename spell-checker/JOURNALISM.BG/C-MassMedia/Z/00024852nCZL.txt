Стачка парализира транспортните системи на Гърция
					13/12/2007
					 
						АТИНА, Гърция -- 24-часова стачка на профсъюзите, които представляват около 2,5 милиона работници, парализира транспорта в цяла Гърция в сряда (12 декември). Общо само на девет влака бе разрешено да извършват превози, а въздушното пространство бе затворено, след като служителите от ръководството на въздушното движение се присъединиха към стачката. Метрото на Атина и градският транспорт работиха около пет часа през деня, превозвайки хиляди членове на профсъюзите към центъра на града за огромната демонстрация. Училищата, обществените служби и банките не отвориха. ОПТ, националната телекомуникационна компания, бе затворена през целия ден. 
						Адвокатите и служителите в съдилищата започнаха отделна двудневна стачка, която парализира съдебната система. Фериботите спряха курсовете си между десетки острови. Стачката бе обявена в знак на протест срещу плановете на правителството за реформа на пенсионната система. Десетки хиляди хора се събраха в Атина и други големи градове, за да протестират срещу предложението. Стачката бе определена като най-голямата от десет години насам. (Фокус - 13/12/07; АП, АФП, Дойче Веле, ДПА - 12/12/07)
