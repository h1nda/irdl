Косовски сърбин загина при нападение с граната
02/09/2003
 
ПРИЩИНА, Косово, Сърбия-Черна Гора -- Говорител на ООН съобщи в понеделник (1 септември), че сърбин е загинал от раните си след нападение с граната в село с етнически смесено население. 35-годишният Миломир Савич е бил откаран в американската военна болница в Камп Бондстийл късно в неделя. Трима други сърби са били ранени при нападението. Има съобщения, че части на КФОР, претърсващи района след обстрела, са конфискували оръжие.
Други новини: ООН и КФОР обявиха началото на едномесечна кампания за събиране на оръжие. Лицата, които предадат оръжието си до 1 октомври, няма да бъдат разпитвани или наказани. (АП, Ройтърс, АФП - 01/09/03)
