Гръцката полиция идентифицира оръжието, с което бе убит неин служител
					18/06/2009
					 
						АТИНА, Гърция -- Някои от куршумите, убили полицая в сряда (17 юни), са изстреляни от оръжие, използвано преди това от ултралява организация, съобщи говорителят на полицията Панайотис Статис. По Нектариос Савас, на 41 г., са стреляли най-малко трима въоръжени мъже, които са избягали от местопрестъплението с мотоциклет. Никоя групировка нe е поела отговорност за нападението. Статис каза в сряда, че стрелците за изстреляли 15-20 куршума по Савас, който е стоял в колата си на пост пред дома на свидетел в процес срещу ултралявата "Революционна народна борба", известна като ЕЛА. "Нямаше никакво предупреждение, никакво телефонно обаждане. Това беше хладнокръвно убийство", заяви Статис. (Вима, Катимерини, Та Неа - 18/06/09; News In, БТА - 17/06/09)
