По-старите коли в Македония създават опасноът за движението по пътищата
20/07/2004
Почти 80 % от автомобилите в Македония са по-стари от 15 години, а застаряващите автомобили са виновни за значителния брой произшествия. Последните изменения в законите за движението целят да преодолеят този проблем.
От Валентин Нешовски за Southeast European Times в Скопие - 20/07/04
 
 
Едва от 10 % от автомобилите от 350-хилядите автомобили, регистрирани в Македония, са на по-малко от пет години.[АФП]
Почти 80 % от автомобилите в Македония са над 15-годишни, сочат неофициални данни, предоставени от източници на МВР. Новите автомобили, не по-стари от пет години, представляват под 10 % от регистрираните в Македония 35 000 автомобила, твърдят източниците.
Проблемът изглежда засяга целия регион. Според същите източници, автомобили, най-малко толкова стари, колкото тези в Македония, ако и не по-стари, се управляват във всички съседни държави, с изключение на Гърция.
Борче Пешевски, говорител на вътрешното министерство, счита, че ситуацията се е подобрила през последните няколко години. "Средната възраст на автомобилите намаля през този период, тъй като много автомобили втори употреба бяха внесени, а хората започват да си купуват и нови коли," каза той.
Много македонци твърдят, че не могат да си купят по-нови коли поради лошата икономическа ситуация и нуждата да се удовлетворят европейските стандарти за опазване на околната среда, което се изисква от македонските закони. Макар че вносът на коли, които не са по-стари от 10 години, е разрешен, само онези, които покриват стандартите, биват допуснати в страната.
"Автомобили втора употреба, които покриват стандартите за опазване на околната среда на европейските пазари, са твърде скъпи за македонския жизнен стандарт, " каза притежател на автомобил втора употреба. Проблемът доведе до призиви за намаляване на митата и данъците за автомобилите.
Насищането със стари автомобили се определя като причина за значителния брой пътно-транспортни произшествия в страната и бе един от основните мотиви за промените в Закона за пътищата, влезли в сила на 1 юли.
Съгласно изменения закон, притежателите на автомобили, по-стари от 15 години, трябва да преминават на преглед всеки шест месеца, което ще струва 25 евро. Преди да влязат в сила измененията, техническите прегледи се извършваха веднъж в годината.
С оглед по-добрата сигурност по пътищата новите правила регламентират задължителното включване на фарове през деня. Ако водач се движи с изключени фарове, глобата е 32 евро. Разговорът с мобилен телефон по време на шофиране е също забранен. Нарушителите могат да получат глоба до 40 евро.
Според източници пътната полиция е била инструктирана да активизира прилагането на разпоредбите, изискващи използването на предпазните колани: глобата за нарушения е 16 евро.
