Адвокатите на Милошевич ще искат временно прекратяване на процеса 
					15/09/2004
					 
						ХАГА, Холандия -- Назначените от съда адвокати на Слободан Милошевич заявиха пред Трибунала във вторник (14 септември), че ще поискат временно прекратяване на процесуалните действия в очакване на решение на апелативния съд. Двамата британски адвокати обжалваха решението на съда да ги назначи за защитници на Милошевич. Очаква се те да заведат иск за временно прекратяване по-късно в сряда, когато съдиите ще проведат заседание по процедурни въпроси. (Ройтърс, Ню Йорк Таймз, АП, АФП - 14/09/04)
