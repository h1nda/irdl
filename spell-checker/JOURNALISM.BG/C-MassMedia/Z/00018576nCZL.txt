Третият контингент на БиХ отпътува за Ирак
					15/05/2006
					 
						САРАЕВО, Босна и Херцеговина (БиХ) -- Трето подразделение за ликвидиране на взривни бойни средства на въоръжените сили на БиХ отпътува в петък (12 май) за шестмесечна мироподдържаща мисия като част от международната коалиция в Ирак. По време на официалната церемония в казармите "Сафет Зайко" в Сараево в петък началникът на Обединения щаб на БиХ, генерал-лейтенант Сифет Поджич, подчерта значението на мисията за модернизирането на армията на БиХ и кандидатурата на страната за НАТО. 
						Други новини -- В петък части на ЮФОР за разчистване на мини обезвредиха взривно средство, открито близо до бившия старчески дом в Източно Сараево. Средството било намерено в контейнер, след като властите получили анонимен сигнал по телефона. Акцията бе проведена с помощта на полицията на Република Сръбска. (Дневни Аваз, Независне Новине - 13/05/06; НТВ Хаят - 12/05/06)
