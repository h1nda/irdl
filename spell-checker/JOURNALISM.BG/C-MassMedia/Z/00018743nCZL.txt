Румъния основава национален център по птичи грип
					29/05/2006
					 
						БУКУРЕЩ, Румъния -- Премиерът Калин Попеску Търичану обяви в събота (28 май) основаването на национален център за борба с птичия грип. Новата агенция ще бъде ръководена от експерти от министерствата на финансите, вътрешните работи, околната среда, здравето и транспорта. В неделя докладваните случаи на болестта при птици се покачиха на 89, повечето от тях в окръзите Брашов и Прахова. Правителството също така обеща да преследва селските стопани, които продават заразени птици или укриват доказателства за наличието на епидемия в ятата си. Има съмнения за близо 400 такива случая. 
						Представителят на Световната здравна организация в Румъния, Виктор Олшавски, заяви в събота, че начинът, по който епидемията се е разпространила в Румъния, не прилича на който и да е друг през последните няколко години. Основната опозиционна Социалдемократическа партия излезе с недвусмислено изявление в петък, твърдейки, че румънските власти са напълно объркани. (Румъния, Найн О'Клок - 29/05/06; Медиафакс - 28/05/06; AП - 27/05/06)
