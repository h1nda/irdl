Законодателите на САЩ подкрепиха по-нататъшното разширяване на НАТО
					07/03/2007
					 
						ВАШИНГТОН, САЩ -- Във вторник (6 март) Камарата на представителите прие резолюция в подкрепа на по-нататъшното разширяване на НАТО и своевременното приемане на Албания, Хърватия и Македония, заедно с бившите съветски републики Грузия и Украйна. Депутатът Джон Танер, демократ от Тенеси и вносител на резолюцията, заяви че тя има за цел да насърчи тези страни като израз на високата оценка, която САЩ дават на техните усилия. Сенатската комисия по международни отношения също одобри плановете на НАТО за по-нататъшно разширяване. (АП, АФП - 06/03/07)
