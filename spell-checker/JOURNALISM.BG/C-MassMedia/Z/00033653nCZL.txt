Хърватия отложи делото за убийството на Пуканич 
					04/03/2010
					 
						ЗАГРЕБ, Хърватия -- Процесът за убийството на известния хърватски издател и журналист Иво Пуканич беше отложено за 15 март, за да бъде дадено време за подготовка на защитата на петия обвиняем по делото. Боян Гудурич, който беше екстрадиран в Хърватия миналата седмица, се яви в съда в Загреб за първи път в сряда (3 март). Той каза пред съдията, че предпочита да си наеме свой адвокат, а не да ползва назначения му от съда защитник. Сърбинът се предаде на полицията в Баня Лука на 1 февруари. Други четирима заподозрени по делото са вече подсъдими в Загреб. Пуканич, съсобственик и главен редактор на седмичника „Национал”, загина при атентат с кола бомба в центъра на Загреб на 23 октомври 2008 г. заедно с маркетинговия директор на вестника Нико Франич. (ХРТ, Фена, РТРС, РТС - 03/03/10)
