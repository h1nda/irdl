Шрьодер призовава Турция да продължи реформите
					05/05/2005
					 
						АНКАРА, Турция -- Германският канцлер Герхард Шрьодер заяви в сряда (4 май), че Турция трябва да продължи реформите с динамичното темпо, постигнато миналата година, в усилията си да достигне европейските демократични стандарти. Германският лидер, горещ застъпник на турската кандидатура за членство в ЕС, каза, че Анкара трябва да направи още за подобряване на отношението към жените и религиозните малцинства, както и да гарантира свободата на словото. Той увери турските лидери, че резултатите от предстоящия във Франция референдум за новата конституция на ЕС няма да окаже влияние на напредъка на страната им към членство. Канцлерът напомни също на своите домакини, че Анкара трябва да разшири търговското си споразумение с ЕС, така че да обхване и Кипър - държава, която Турция не е признала. (Блумбърг, AФП, Би Би Си, НТВ, TurkishPress.com - 04/05/05)
