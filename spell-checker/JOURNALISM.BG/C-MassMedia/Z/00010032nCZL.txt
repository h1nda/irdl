Хърватският премиер се срещна с делегация на НАТО
03/03/2004
 
ЗАГРЕБ, Хърватия -- Хърватският премиер Иво Санадер се срещна с делегация на Парламентарната асамблея на НАТО във вторник (2 март), за да обсъди интеграцията на Хърватия в северно-атлантическите структури. Делегацията бе ръководена от председателя на Подкомитета по отбрана и сигурност Вахит Ердем. Ердем изрази подкрепата си за интеграционните усилия на Хърватия и обеща съдействие. Според Санадер Хърватия ще бъде напълно готова да се присъедини към НАТО през 2006 г. и към ЕС през 2007 или 2008 г. (ХИНА - 02/03/04)
