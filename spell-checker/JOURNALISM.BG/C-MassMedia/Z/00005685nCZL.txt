Милутинович ще се предаде на Трибунала на ООН, заяви Джинджич
17/01/2003
 
БЕЛГРАД, Югославия -- Сръбският премиер Зоран Джинджич съобщи в четвъртък (16 януари), че бившият президент Милан Милутинович ще се предаде на Трибунала в Хага до няколко дни. Той потвърди информацията, че правителствата на Югославия и Сърбия са осигурили условното му освобождаване, като са се позовали на хронични проблеми със сърцето. Докато беше действащ президент, Милутинович се ползваше с имунитет от съдебно преследване. Неговият мандат изтече в края на декември. (Ройтерс, АП, AФП, Радио Б92 - 16/01/03)
