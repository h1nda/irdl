Руски дипломат призовава за компромисно решение по проблема със статута на Косово
					28/05/2006
					 
						ПРИЩИНА, Косово, Сърбия-Черна гора -- Руският заместник-външен министър Владимир Титов призова за компромисно решение по проблема със статута на Косово в края на двудневното си посещение в Прищина в петък (26 май). След среща с представители на временните косовски институции и с етническото сръбско малцинство, Титов подчерта, че двете страни трябва да бъдат гъвкави в преговорите за определяне на бъдещия статут на провинцията. Той също подчерта, че прилагането на международните стандарти е предпоставка за всяко решение. (ЮПИ, Танюг - 26/05/06)
