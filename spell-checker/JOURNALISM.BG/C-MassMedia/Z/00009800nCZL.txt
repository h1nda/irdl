Омбудсманът в Косово изразява безпокойство по повод премахването на контролните пунктове на КФОР
11/02/2004
 
БЕЛГРАД, Сърбия-Черна Гора -- Омбудсманът на Косово Марек Антони Новицки изрази безпокойство по повод неотдавнашното решение да се премахнат контролните пунктове на КФОР във Велика Хоча, Банска и Слатина. В писмо от вторник (10 февруари) до командващия КФОР Холгер Камерхоф Новицки посочва, че предимно сръбското население в тези села се чувства несигурно без КФОР. По-нататък той отбелязва, че в тези райони липсват адекватни телефонни връзки за извънредни ситуации.(ФоНет - 10/02/04)
