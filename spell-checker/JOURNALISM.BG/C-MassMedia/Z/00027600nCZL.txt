Пожар унищожи къщи в Македония
					01/09/2008
					 
						СКОПИЕ, Македония -- Пожар близо до Дойранското езеро унищожи пет къщи в района в събота (30 август), но властите не съобщиха за жертви. Пожарникарите успяха да овладеят пожара в неделя. Местните жители се присъединиха към операцията, докато съседна Гърция също предложи помощ. Унищожените къщи се намират в туристическото селище Нов Дойран на около 130 км на юг от Скопие. Пожарът е бил причинен от камион, който се е запалил близо до Нов Дойран. (Maкфакс, МИА, A1, Бета, Б92 - 31/08/08)
