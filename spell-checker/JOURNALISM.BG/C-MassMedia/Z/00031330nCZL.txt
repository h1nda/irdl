Осем души в Македония бяха обвинени във футболно хулиганство
					18/08/2009
					 
						СКОПИЕ, Македония -- В понеделник (17 август) полицията предяви обвинения срещу осем привърженици на отбора "Вардар" от националната футболна лига след сблъсъци в неделя между тях и местни албанци в Скопие. Седем души бяха ранени и бяха нанесени щети на няколко автомобила по време на сблъсъците, провокирани от привържениците на "Вардар", след като отборът им загуби с 0:5 от македонския отбор "Гьорче Петров". Тези прояви на насилие предизвикаха и реакции на политическо ниво. Говорител на министъра на вътрешните работи Гордана Янкуловска подчерта, че подобни прояви няма да се толерират. Премиерът Никола Груевски ги осъди като неприемливи. Опозиционният Социалдемократически съюз на Македония поиска незабавно да бъдат арестувани и наказани отговорните лица. Демократическата партия на албанците заяви, че този инцидент е доказателство, че правителството нехае за етническите албанци в Македония и нищо не прави, за да ги защити. (Макфакс, A1, MРT, Сител, Алсат - 17/08/09)
