Трибуналът в Хага одобри предсрочното освобождаване на Плавшич
					15/09/2009
					 
						ХАГА, Холандия -- Бившият босненски сръбски президент Биляна Плавшич, която излежава 11-годишна присъда в шведски затвор за своята роля в извършването на военни престъпления срещу босненски мюсюлмани по време на конфликта от 1992-1995 г., ще бъде освободена предсрочно, съобщи във вторник (15 септември) Трибуналът за военни престъпления в Хага. Председателят на Трибунала Патрик Робинсън посочи в решение на съда от понеделник, че тя трябва да бъде освободена "независимо от тежестта на извършените от нея престъпления". Плавшич, на 79 г., е излежала вече две трети от присъдата си и според шведския закон може да бъде освободена най-рано на 27 октомври. Тя беше осъдена през 2003 г., след като се призна за виновна по единственото обвинение в преследване -- което е престъпление срещу човечеството -- като част от кампания за етническо прочистване за изгонването на мюсюлмани и хървати от контролираните от сърбите райони в Босна. (АП, АФП, Бета, РТС - 15/09/09)
