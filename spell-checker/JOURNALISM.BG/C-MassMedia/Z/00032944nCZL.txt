Военнослужещи на САЩ от КФОР бяха преместени в Северно Косово
					05/01/2010
					 
						ПРИЩИНА, Косово -- Във вторник (5 януари) военнослужещи на САЩ от КФОР замениха турска военна част в Северно Косово. Войсковата част на САЩ ще бъде разположена в база на КФОР в близост до Лепосавич, се казва в изявление на водените от НАТО сили, където това се определя като редовна и планирана ротация на международните военни сили.
						Междувременно Словакия съобщи, че планира да изтегли 139 от своите военнослужещи в КФОР, като остави 20 военни, които ще работят в разузнавателните служби. „До края на 2010 г. моторизираната част, която служи в Косово под флага на НАТО, може да се завърне у дома. Вече няма необходимост от съществуването на многонационалния групов център, в който служат нашите войници”, каза словашкият министър на отбраната Ярослав Башка. Словашките войници са в Косово от 11 години. НАТО планира да намали числеността на военнослужещите от КФОР от 15 000 на 10 000 души до края на януари. (Косовалайв, Телеграфи, РТК, Танюг, Бета - 05/01/10)
