МКГ заяви, че времето за намиране на решение за Кипър изтича
					30/09/2009
					 
						НИКОЗИЯ, Кипър -- Времето на общностите на кипърските гърци и кипърските турци да постигнат споразумение за обединението на техния разделен остров изтича, се казва в доклад на Международната кризисна група (МКГ) от сряда (30 септември). Организацията призова кипърския президент Деметрис Христофиас и кипърския турски лидер Мехмет Али Талят да ускорят преговорите за създаването на двузонална федерация и за провеждане на референдум в началото на следващата година по окончателното споразумение сред техните общности. "Един провал би означавал неопределен период на разделение на острова, което ще доведе до по-високо напрежение в отношенията ЕС-Турция, нови търкания в Източното Средиземноморие [и] по-ниско ниво на сътрудничество ЕС-НАТО...", заяви МКГ. Докладът призовава ЕС да подкрепи процеса и да организира донорска конференция за Кипър. (Сайпръс Мейл, Файненшъл Таймс, Фамагуста Газет - 30/09/09; Ройтерс, Ей Си Ен - 29/09/09)
