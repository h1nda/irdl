Румънски съд отхвърли молба за продължаване на дейността на АНИ с извънреден указ
					23/04/2010
					 
						БУКУРЕЩ, Румъния -- Конституционният съд отхвърли в четвъртък (22 април) възможността за продължаване на функциите на Националната агенцията за прозрачност (АНИ) с извънреден указ. АНИ е важна институция за борба с корупцията, отговаряща за следене на активите на висши държавни служители и установяването на конфликти на интереси. Миналата седмица Конституционният съд постанови, че агенцията е действала извън предмета на своята дейност като разследващ орган и не е спазвала принципа на "невинен до доказване на противното". Когато правителството обяви, че може да възстанови нейните правомощия чрез извънреден указ, Конституционният съд отхвърли в четвъртък такъв вариант като несъвместим с неговото решение. 
						Председателят на Европейската комисия Жозе Мануел Барозу изрази безпокойство от възможността за отслабване на ролята на АНИ. След разговори в Брюксел с румънския президент Траян Бъсеску Барозу каза, че "агенцията се нуждае от здрава юридическа база, за да се гарантира пълна независимост и възможност за провеждане на разследвания по надлежния ред." Бъсеску го увери, че агенцията ще може да функционира нормално. (Медиафакс, Hotnews.ro, Агерпрес, EUobserver, ДПA - 22/04/10)
