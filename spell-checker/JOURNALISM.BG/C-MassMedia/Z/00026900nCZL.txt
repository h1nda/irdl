Специалният пратеник Нимиц е песимист относно скорошното решаване на спора за името на Македония 
					27/06/2008
					 
						АТИНА, Гърция -- Преговорите за решаване на отдавнашния спор за името между Атина и Скопие са отбелязали малък напредък, призна специалният пратеник на ООН Матю Нимиц в четвъртък (26 юни), след среща в Атина с гръцкия външен министър Дора Бакоянис и с гръцкия представител в преговорите Адамантиос Василакис. Нимиц демонстрира песимизъм относно перспективите за постигане на компромис в близко бъдеще. В петък той ще посети Скопие за разговори с президента Бранко Цървенковски, министър-председателя Никола Груевски и други официални лица. (АФП, АНА-МПА, Нафтемборики, Катимерини, Макфакс, Инфомационен център на ООН - 26/06/08)
