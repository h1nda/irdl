Ръководителката на делегацията на ЕП Пак заяви, че Косово вече няма нужда от ЮНМИК
					07/04/2009
					 
						ПРИЩИНА, Косово -- След като ЮЛЕКС поема отговорностите в Косово, ЮНМИК вече не е необходима, съобщи в понеделник (6 април) делегацията на Европейския парламент, която е на посещение в Прищина. "Постигнахме съгласие, че вече не съществува необходимост от присъствието на ЮНМИК," заяви ръководителката на делегацията Дорис Пак след среща с президента Фатмир Сейдиу.
						Други новини – Според съобщения в местните медии от понеделник Агенцията за борба с корупцията е обявила, че през миналата година е успяла да предотврати финансови измами за 3,6 млн. евро. В своя доклад за 2008 г. агенцията твърди, че правителството и съдилищата са на първо място в списъка на институциите, в които корупцията е широко разпространена. (Косова Сот, Зери, Лайм - 07/04/09; Клан, Кохавижън, РТК, ТВ 21 - 06/04/09)
