Турция и Испания ще участват в инициатива за преодоляване на различията
					17/07/2005
					 
						АНКАРА, Турция -- Турция и Испания ще обединят сили за прилагане на нова инициатива на ООН, целяща преодоляване на враждебното отношение, екстермизма и насочена към укрепване на разбирателството между ислямските и западните общества. Генералният секретар на ООН Кофи Анан официално обяви късно в четвъртък (14 юли) стартирането на проекта с надслов "Съюз на цивилизациите". Той също така призова за създаване на международен фонд на доверието в подкрепа на инициативата. (НТВ - 15/07/05; Уебсайт на ООН - 14/07/05)
