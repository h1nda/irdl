Сърбия иска екстрадирането на бивш босненски генерал
					27/03/2011
					 
						БЕЛГРАД, Сърбия - Сърбия представи искане за екстрадирането на бившия генерал от армията на Босна и Херцеговина (БиХ) Йован Дивяк от Австрия, съобщи в събота (26 март) министърът на правосъдието Снежана Малович. Дивяк бе арестуван на летището във Виена в началото на март със заповед за арест, издадена от Сърбия. Той се издирва във връзка с нападението в Сараево през май 1992 г. срещу войници на югославската народна армия. (Taнюг, Б92, Блиц - 26/03/11)
