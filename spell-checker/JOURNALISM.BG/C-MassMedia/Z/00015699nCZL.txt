Делегация на ПАСЕ ще посети Либия, за да обсъди случая с българските медицински сестри
					24/08/2005
					 
						СТРАСБУРГ, Франция -- Парламентарната асамблея на Съвета на Европа (ПАСЕ) потвърди във вторник (23 август), че делегация, ръководена от докладчика Тони Лойд, ще посети Либия, за да обсъди съдбата на петте български медицински сестри, осъдени на смърт по обвинения, че са заразили пациенти с вируса на СПИН. ПАСЕ излезе с изявление, в което се посочва, че българките са арестувани от либийската полиция през 1999 г., без да е предявено обвинение, и се предполага, че са били измъчвани, за да направят самопризнания. Лойд трябва да подготви доклад за петте затворнички. Очаква се през ноември Върховният съд на Либия да излезе с решение по обжалването на смъртните присъди. (Сега- 24/08/05; Уеб-сайт на Съвета на Европа, бТВ - 23/08/05)
