Косово назначи първия си външен министър от обявяването на независимост
					04/04/2008
					 
						ПРИЩИНА, Косово -- В четвъртък (3 април) правителството назначи своя пръв министър на външните работи от обявяването на независимост през февруари. Бившият министър на културата Скендер Хисени, близък съратник на покойния президент Ибрахим Ругова, поема длъжността. Той бе и говорител на косовските албанци по време на преговорите за окончателния статут с посредничеството на ООН.
						Други новини от четвъртък -- Правителството прие план за европейската интеграция на страната, който обхваща периода от 2008 до 2010 г. В него се очертават действията на местните институции за привеждането на законодателната и административната реформа по-близо до стандартите на ЕС. Министър-председателят Хашим Тачи бе заявил, че интеграцията в ЕС е главен приоритет на правителството. (Коха Диторе - 04/04/08; ТВ21, КТВ, РТК, АФП - 03/04/08)
