Важен свидетел убит в Косово
16/04/2003
 
ПРИЩИНА, Косово, Сърбия-Черна Гора -- Свидетел в процеса срещу няколко от членовете на бившата АОК бе застрелян близо до Печ в понеделник (14 април) от въоръжени лица, които са обсипали колата му с куршуми. Медиите в Косово съобщават, че жертвата е 22-годишният Илир Селимай, свидетел на обвинението в процеса срещу петима членове на бившата АОК, между които е и братът на косовския политик Рамуш Харадинай. Петимата са в затвора заради отвличането и убийството на четирима албанци. (АФП, Б92, БиБиСи, Коха Диторе - 15/04/03)
