Срещата на Съвета за национална сигурност на Турция е протекла без явни спорове
01/05/2003
 
АНКАРА, Турция -- Срещата на Съвета за национална сигурност в сряда (30 април) е протекла гладко, противно на очакванията, свързани с недоволството на военните от това, че правителствената политика нарушава светския характер на управление. Президентът Ахмет Сезер и военните са предупредили обаче правителството за провежданата от него политика, особено след последните държавни назначения. Те също са настояли за запазване на светския характер на управление. Външният министър Абдуллах Гюл описа почти осемчасовата среща на Съвета като рутинно заседание и заяви, че не е имало напрежение. (Хюрриет, Миллиет - 01/05/03; Анадолска агенция, НТВ, ТРТ2 - 30/04/03)
