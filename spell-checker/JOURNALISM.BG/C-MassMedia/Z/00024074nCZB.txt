Световната поезия идва в Струга
					01/10/2007
					В продължение на повече от четири десетилетия поети от целия свят, включително лауреати на Нобелова награда и на наградата "Пулицър" честват своето изкуство покрай бреговете на Охридското езеро.
					От Зоран Николовски за Southeast European Times в Скорие - 01/10/07 Снимки от Томислав Георгиев 
 
					 
						
За 46-те години от своето съществуване Стружките поетични вечери са привлекли приблизително 4 000 поети, преводачи, есеисти и критици от 95 страни. 
						
							
Не, не мога да остана тук не, 
							
 Не мога да гледам тези студове. 
							
Дай ми криле и аз ще си ги сложа; 
							
Ще отлетя до нашите брегове, 
							
Ще отида още веднъж до нашите места, 
							
Ще отида до Охрид и Струга. 
						
						
							
 Да посвиря там до насита! 
							
О! Нека слънцето залезе, нека да умра. 
						
						Всяка година от 1962 г. насам Стружките поетични вечени се откриват с четене на известни стихове от "Копнеж по юга" от македонския поет Константин Миладинов. Освен, че е най-големият поетичен фестивал в света, той също е смятан и за един от най-важните. 
						За 46-те години от своето съществуване, събитието е привлякло приблизително 4000 поети, преводачи, есеисти и критици от 95 страни. Четирима лауреати на "Златния венец" - наградата на фестивала, въведена през 1966 г. - също са спечелили и Нобелова награда за литература. Пабло Неруда например бе Нобелов лауреат за 1971 г. за цялостното си творчество, което "с действието на природната сила съживява съдбата и мечтите на един континент". Той отива да получи "Златния венец" една година по-късно. През 1973 и 1975 г. италианецът Еуженио Монтале също печели двете награди, но в обратен ред. 
						Нобеловият лауреат за 1987 г. Йосиф Бродски спечели "Златния венец" през 1991 г. Ирландецът Сиймъс Хийни спечели наградата в Струга през 2001 г. след като стана Нобелов лауреат през 1995 г. 
						
Фестивалът се провежда на бреговете на Охридското езеро. 
						Макар че не е спечелил Нобелова награда поетът Алън Гинзбърг със сигурност е един от най-влиятелните гласове на своето време. Той спечели "Златният венец" през 1986 г. У.Х.Одън, за когото се твърди, че е негова литературна противоположност, получи наградата в Струга през 1971 г. Престижната награда също е печелена от трима руски поети, двама френски поети и пет от страни, възникнали след разпадането на бивша Югославия. 
						 Стружките поетични вечери обаче не са известни само с участието на прочути поети. Те също включват поетични четения, издаване на антологии, преводни проекти и оригинални вечери край Охридското езеро и река Черен Дрин. 
						 "Бях тук, когато наградата бе връчена на У.Х. Одън, и имам най-прекрасни спомени от самия фестивал", казва американският поет У. С. Мъруин, победител на фестивала през 2005 г. "Никъде по света не съм виждал по-дълбока истинска и естествена любов към поезията, както като литература, така и като въображение, чувства и състрадание, както тук в Македония.” 
						Португалският поет Васко Грача Мура, носителят на "Златният венец" за 2004 г. заяви, че фестивалът събира "както люлката на нашата цивилизация, така и авангарда". Сега, когато Европа се стреми към интеграция, събитието придобива символично значение. "Всяка съществена идея за политически съюз на демократична Европа трябва да се основава на нейното културно измерение", заяви Мура. Носителят на "Златния венец" в Струга тази година бе палестинският поет Махмуд Даруиш. 
						
Носителят на "Златния венец" в Струга тази година бе палестинският поет Махмуд Даруиш.
						Едно от събитията на фестивала е представянето на специална антология, включваща поезия на поети от различни националности и региони. Трийсет и пет такива антологии са публикувани досега. Те обогатяват поезията, преведена на македонски. Първата бе "Антология на съвременната американска поезия" през 1979 г., като следващите включиха творчеството на поети от по-голямата част на света. 
						През 1990-те години организаторите на фестивала решават, че македонската поезия не се рекламира достатъчно. През 1999 г. започва издаването на двутомен тематичен сборник от съвременна поезия. Представянето на двуезичната антология на македонски и английски е специално събитие по време на фестивала. Произведения на поети от етнически общности в Македония също се публикуват на техния майчин език и на македонски. 
						През 2004 г. бе въведена нова международна награда "Мостовете на Струга" в резултат на сътрудничество между фестивала и ЮНЕСКО. Тази международна награда се присъжда на млад поет след конкурс, провеждан от фестивала и страните-членки на Националната комисия за ЮНЕСКО. Издава се специален сборник, наречен "Мостове", включващ стихове на носителя на наградата и на всички други участници в конкурса. В сборника са включени стихове на майчиния език на поетите и в превод на македонски и поне на един от основните езици. 
						Работната част включва т.н. "Семинар за преводи", една от най-важните на фестивала, при която поети-преводачи работят заедно с млади преводачи. Резултатите от сътрудничеството се представят на литературни четения по време на фестивала. Петнайсет до 20 стихотворения от изтъкнат македонски поет често се превеждат на няколко чужди езици, включително на английски, немски и френски като постоянни езици, като преводи на руски, полски, испански ииталиански се редуват всяка година. Всяка година на фестивала се кани по един преводач и на някои от по-редките езици като арабски, иврит и шведски. 
						Организаторите твърдят, че са решени да продължат да развиват, модернизират и обогатяват съдържанаието на събитието, въпреки трудностите на преходния период на региона. "Ще продължим да поддържаме нашата дългогодишна традиция да обединяваме света чрез поетичното слово", обещава публикация на фестивала.
