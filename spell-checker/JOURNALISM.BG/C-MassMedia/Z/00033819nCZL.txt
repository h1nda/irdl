Искане на вот на недоверие срещу румънски министър
					17/03/2010
					 
						БУКУРЕЩ, Румъния -- Във вторник Социалдемократическата партия (СДП), най-голямата опозиционна партия, внесе вот на недоверие срещу министъра на труда Михай Шейтан. Основанията за вота са непопулярната политика, водена от министерството, като ограничаване на размера на заплатите в публичния сектор и плановете му да направи същото и с пенсиите. Двете мерки предизвикаха широко недоволство в обществото. Искането трябва да бъде разгледано от парламента и след това обсъдено, по всяка вероятност в петък, а самото гласуване се очаква да стане в началото на следващата седмица. (Евениментул Зилеи - 17/03/10; Реалитатя, Адевърул, Hotnews.ro - 16/03/10)
