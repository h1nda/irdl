Бушуващи пожари опустошават Централна Гърция
					29/06/2007
					 
						АТИНА, Гърция -- Бушуващи пожари се разпростряха в части на Гърция в четвъртък (28 юни), причинявайки смъртта на двама души и изпепелявайки десетки домове. Властите евакуираха хотел и казино в един от курортите и радарна станция на ВВС, след като пожарът достигна националния парк в планината Парнас в близост до Атина. Двете жертви, пожарникари доброволци, са били обградени от пламъците в своя автомобил близо до Лариса. Съобщава се за около 130 пожара в горите и планинските области, станали причина за обявяването на извънредно положение в няколко окръга в Централна Гърция. Италия, Франция и Португалия са изпратили самолети, които да помагат в борбата с пламъците. (САПА, АП, АНА-МПА, Антена ТВ, БТА, Фокус, Нафтемпорики, news.in - 29/06/07)
