Съдебният процес срещу Караджич ще бъде възобновен в Хага
					17/08/2010
					 
						ХАГА, Холандия -- Съдебният процес срещу Радован Караджич трябва да бъде възобновен във вторник (17 август), след като Хагският трибунал за военни престъпления отхвърли искането му за отлагане на процедурите с три седмици. Миналата седмица бившият босненски сръбски лидер заяви, че се нуждае от повече време, за да прегледа записите, открити в апартамента на съпругата на укриващия се от правосъдието Ратко Младич. Така наречените записи на Младич - 93 аудио и десет видео записи, две CD и осем DVD - бяха открити при претърсването през март на апартамента на съпругата на Младич в Белград и предадени на екипа на защитата на Караджич на 4 август. Караджич е обвинен в геноцид, военни престъпленияи престъпления срещу човечеството, свързани с босненския конфликт през 1992-1995 г. (РТРС, БХРТ - 16/08/10)
