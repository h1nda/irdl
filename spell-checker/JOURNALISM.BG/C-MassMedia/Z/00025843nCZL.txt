България, Унгария и Хърватия признаха Косово
					19/03/2008
					 
						СОФИЯ, България -- Правителството прие обща декларация заедно с Хърватия и Унгария за признаването на независимостта на Косово, гласи официално изявление в сряда (19 март). Тъй като статуквото не може да се поддържа повече, трите страни нямат друг избор, освен да признаят Косово, се казва в декларацията. В нея случаят се описва като уникален, като се подчертава, че той не трябва да се използва като прецедент от други райони, стремящи се към независимост. Трите страни заявяват, че се надяват да запазят добросъседските си отношения със Сърбия. (News.bg, Дневник - 19/03/08)
