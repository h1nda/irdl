Караджич поиска да подаде жалба за отстраняване на назначения от съда адвокат
					12/11/2009
					 
						ХАГА, Холандия -- Бившият босненски сръбски лидер Радован Караджич поиска в сряда (11 ноември) от Трибунала на ООН за военни престъпления да му бъде разрешено да подаде жалба срещу решението на съда да му бъде назначен адвокат. Миналата седмица съдът реши да назначи адвокат, който да представлява Караджич, ако той откаже да се яви в съда. Според Караджич, който се представлява сам и бойкотира началото на процеса, три месеца не са достатъчни за запознаване с толкова сложно дело. Той също така възразява срещу факта, че съдиите не са му позволили да си избере адвокат измежду тези, които работят за съда. Според съдебния правилник съдът трябва да одобри жалбите, преди те да бъдат разгледани. Делото срещу Караджич е отложено за 1 март 2010 г. (Б92, Бета, Ройтерс - 11/11/09)
