Косовският министър Лимай се оплака пред ЮЛЕКС от нарушаване на суверенитета от страна на сръбските железници
					17/12/2008
					 
						ПРИЩИНА, Косово -- Във вторник (16 декември) министърът на транспорта и телекомуникациите Фатмир Лимай обвини Сърбия в нарушаване на суверенитета на Косово чрез експлоатацията на жп линия между Лешак в Сърбия и Звечан в Северно Косово. Лимай каза, че е изпратил писмо до ръководителя на ЮЛЕКС Ив дьо Кермабон с искане за незабавни мерки за спиране на "незаконните влакове, идващи от Сърбия". ЮЛЕКС заяви, че контролът върху железопътните връзки е извън нейните отговорности, тъй като тя е само техническа мисия. ЮНМИК заяви, че мисията вече не отговаря за тези въпроси.
						Други новини -- Ръководителят на ЮЛЕКС Ив дьо Кермабон посети във вторник разделения град Митровица. Той обеща, че ЮЛЕКС няма да се намесва във въпроси, свързани със статута на Косово, тъй като те имат политически характер и не са свързани с техническия характер на мисията. (Зери, Коха Диторе, Експрес, Косова Сот, Лайм, Телеграфи - 17/12/08; Дневник - 16/12/08)
