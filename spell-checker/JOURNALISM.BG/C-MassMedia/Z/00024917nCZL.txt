Македония призова Гърция да не блокира кандидатурата й за НАТО
					19/12/2007
					 
						СКОПИЕ, Македония -- Външният министър Антонио Милошоски каза пред репортери във вторник (18 декември), че Македония е поискала от Гърция да не блокира нейната кандидатура за присъединяване към НАТО и е предложила преговори на високо равнище във връзка с отдавнашния спор за името. Той добави, че правото на Гърция на вето върху присъединяването е подобно на притежаването на атомна бомба. Атина смята, че официалното име на Македония е опит за ограбване на гръцкото културно наследство и териториална претенция към гръцката провинция със същото име. Преговорите по проблема под егидата на ООН се възобновяват следващия месец в Скопие.
						Във вторник турският министър-председател Реджеп Тайип Ердоган застана на страната на Скопие в спора за името. След среща със своя македонски колега Никола Груевски той каза, че е "погрешно" да се иска от една държава да промени своето официално име. (Вечер, Заман, Синхуа - 19/12/07; АП, Синхуа, Макфакс, A1, МИА - 18/12/07)
