В Албания беше открит спонсориран от САЩ данъчен център 
					02/03/2011
					 
						ТИРАНА, Албания - Албанските власти и дипломати от САЩ тържествено откриха във вторник (1 март) спонсориран от САЩ център на данъкоплатците, който се очаква да обслужва половината от бизнеса, работещ в Албания. По-рано USAID подкрепи проект за въвеждането на електронна система в областта на обществените поръчки и проект за въвеждането на система на „обслужване на едно гише” при регистрацията на търговците. Посланикът на САЩ Александър Арвизу каза, че новият център е пример за сътрудничеството с албанското правителство в реформирането на публичната администрация, който подобрява бизнес климата и засилва борбата срещу финансовите престъпления и корупцията. (Гласът на Америка, Balkan Web, Шекули - 01/03/11)
