ЮНМИК призова Белград да спре да се меси в Косово
					13/03/2008
					 
						ПРИЩИНА, Косово -- В сряда (12 март) ЮНМИК призова Сърбия да спре да се меси в областите в Северно Косово, населени предимно със сърби. "Ние се опитваме да възстановим съдилищата и митническия контрол" в област, където протестиращи сърби опожариха сгради миналия месец, каза Александър Иванко, говорител на мисията на ООН в Косово. "Предполагам, че това ще отнеме известно време", добави той. 
						Във връзка с речта на сръбския външен министър Вук Йеремич пред Съвета за сигурност на ООН във вторник, в която Йеремич заяви, че настоява за пълното прилагане на Резолюция 1244 на ООН, Иванко заяви, "че очаква делата да отговарят на думите им". Той заяви, че това означава намаляване на "всякакво по-нататашно укрепване на паралелни структури в Косово, които не са легитимирани от ЮНМИК". (Експрес, Зери, Лайм - 13/03/08; РТК, КТВ, Прес Асосиейшън - 12/03/08)
