ПРООН започва разчистване на мини в БиХ
					09/08/2005
					 
						САРАЕВО, Босна и Херцеговина (БиХ) -- Началото на тазгодишните операции в рамките на Интегрираната програма за борба с мините на ПРООН бе отбелязано с церемония в с.Угорско, недалеч от Сараево, в понеделник (8 август). Угорско е един от седемте нови участъка с площ от 128 000 кв. м, който ще бъде разчистен от мини тази година. Според постоянния представител на ПРООН в БиХ Щефан Признер мините са разположени в близост до къщи, дворове и водни и електрически съоръжения. Угорско и шест други района в общините Теочак, Челич, Бановичи, Вогошча и Сребреница бяха избрани за разчистване в съответствие с правителствените приоритети. Холандия предостави 300 000 долара за проекта, който цели създаване на условия за завръщане на бежанците, възстановяване на инфраструктурата и нормализиране на живота в засегнатите райони. (Уеб-сайт на ПРООН БиХ, Фена, ПБС БиХ - 08/08/05)
