Турция подписва със Сирия меморандум за сътрудничество в сферата на сигурността
18/12/2003
 
АНКАРА, Турция -- Турция и Сирия подписаха в сряда (17 декември) протокол за сътрудничество в сферата на сигурността. Сирийският вътрешен министър Али Хамуд заяви, че по смисъла на споразумението сирийските власти могат да заловят всеки, когото Турция смята за заплаха за сигурността.
Междувременно турският външен министър Абдула Гюл продължи официалното си посещение в Япония, като се срещна с колегата си Йорико Кавагучи в сряда. Двамата държавници обсъдиха възможното сътрудничество по проекти за възстановяване на Ирак, двустранните взаимоотношения и международните усилия за борба с тероризма. (Анадолска агенция, TРT 2 - 17/12/03)
