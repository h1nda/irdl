САЩ обещаха помощ за решаване на спора за името между Македония и Гърция
					16/04/2008
					 
						ВАШИНГТОН, Съединени щати -- Президентът Джордж Буш е писал до своя македонски колега Бранко Цървенковски и министър-председателя Никола Груевски, като отново е подчертал решимостта на Вашингтон да помогне за намирането на взаимно приемливо решение на спора за името между Македония и Гърция. Според съобщения в македонските медии от сряда (16 април) той е обещал също и помощ за усилията на Македония за присъединяване към НАТО. 
						Междувременно заместник-говорителят на Държавния департамент на САЩ Том Кейси подчерта в понеделник, че процесът на преговори по спора за името продължава под егидата на ООН и че Съединените щати не се опитват да го поемат. (Утрински Весник - 16/04/08; Сител, Макфакс - 15/04/08)
