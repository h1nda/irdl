НАТО и ЕС обсъждат прехвърлянето на мисията в БиХ
22/01/2004
 
БРЮКСЕЛ, Белгия -- Генералният секретар на НАТО Яп де Хоп Схефер и върховният представител на ЕС по въпросите на сигурността Хавиер Солана се срещнаха в сряда (21 януари), като казаха, че двете организации провеждат предварителни разговори за смяна на състава на СФОР с 6-хиляден военен контингент на ЕС. Двамата лидери подчертаха, че ЕС и НАТО ще вземат съвместно решение след разрешаването на всички въпроси по военното планиране. Схефер обясни, че поради сложността на проблемите прехвърлянето на мисията може да се състои към края на годината. Според двамата ръководители "остатъчната роля" на НАТО в Босна и Херцеговина трябва да се разгледа въпреки всичко.
Други новини: В сряда говорител на СФОР в Баня Лука каза, че няколко военни лагера ще бъдат закрити през следващите месеци, макар че в определени райони ще останат малки екипи на СФОР. (АФП, Онаса, Би Би Си, Пи Би Ес БиХ - 21/01/04)
