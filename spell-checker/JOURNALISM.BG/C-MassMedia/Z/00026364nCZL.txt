ОССЕ прие нова терминология по отношение на Косово
					07/05/2008
					 
						ПРИЩИНА, Косово -- Мисията на ОССЕ в Косово прие инструкции по терминологията, която ще се използва след обявяването на независимостта на Косово през февруари, съобщиха местните медии в сряда (7 май). Административните пропускателни пунктове на север ще бъдат преименувани на гранични пропускателни пунктове, "временните институции на самоуправление" ще станат "косовски институции", а "едностранно обявената независимост на Косово" се заменя с термина "обявяване на независимост от парламента на Косово".
						Официалните представители на ОССЕ отричат, че новата терминология означава официално признаване на Косово. "Организацията се състои от 56 държави и трябва да бъдем внимателни да не накърним ничии права. Искаме да бъдем напълно неутрални", заяви говорителката Ели Флен.
						В други новини се съобщава, че Литва е признала независимостта на Косово във вторник, което я прави 39-тата държава, признала независимостта на Косово. (КиМ Радио - 07/05/08; KохаДиторе, Би Би Си, Политика - 06/05/08)
