Турция и НАТО обсъдиха границата със Сирия
					01/07/2009
					 
						АНКАРА, Турция -- Министерството на отбраната съобщи във вторник (30 юни), че е започнало преговори с Агенцията за поддръжка и снабдяване на НАТО по проект за разчистването на противопехотните мини по границите на страната със Сирия. Съобщението идва на фона на разгорещен обществен дебат кой трябва да изпълни тази задача. Армията и опозицията рязко се противопоставиха на законопроект, в който се предвижда частни чуждестранни компании да разчистят мините в замяна на правото да обработват земята за срок до 44 години. Понастоящем има около 600 000 противопехотни мини по турско-сирийската граница, повечето от които са от 50-те години на 20-и век. (Хюриет, АП, ЮПИ - 30/06/09)
