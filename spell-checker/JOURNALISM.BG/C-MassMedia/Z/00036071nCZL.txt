Боголюб Карич бе обвинен в Сърбия
					19/09/2010
					 
						БЕЛГРАД, Сърбия -- Местните прокурори обвиниха укриващия се от правосъдието магнат Боголюб Карич и още 15 души в присвояване на средства от мобилния телефонен оператор "Мобтел", съобщиха в събота (18 септември) местните медии. Сред обвинените е братът на Боголюб Карич, Сретен. И двамата напуснаха страната през 2006 г. Братята Карич са заподозрени в прехвърляне на повече от 60 милиона евро от сметката на "Мобтел" в сметки на "БК Груп" и други частни банкови сметки. (Taнюг, Блиц, РТС, Б92, AФП - 18/09/10)
