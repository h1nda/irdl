Според Дачич сръбската полиция е предотвратила няколко убийства
					07/09/2009
					 
						БЕЛГРАД, Сърбия -- Вътрешният министър Ивица Дачич каза в неделя (6 септември), че полицията е успяла да осуети няколко запланувани убийства, като е арестувала членове на опасна престъпна групировка, ръководена от Дарко Елез. Общо 22-ма членове на бандата са били арестувани на 1 септември в съвместна операция на сръбската и босненската полиция. По-късно са арестувани още двама души. Осем членове на бандата, включително Елез, босненски гражданин, са били задържани в Сърбия, а останалите са арестувани в Босна и Херцеговина. Някои медии спекулираха, че бандата е планирала атентати срещу политици и длъжностни лица в Сърбия. (Танюг, Б92 - 06/09/09)
