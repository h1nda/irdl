Специалният пратеник на ООН Ахтисаари се срещна с етнически албански и сръбски лидери
					23/11/2005
					 
						ПРИЩИНА, Косово, Сърбия и Черна гора -- Специалният пратеник на ООН Марти Ахтисаари даде начало на първата фаза от преговорите за окончателния статут на Косово, като във вторник (22 ноевмри) приключи двудневните си срещи с етнически албански лидери и с представители на Сръбската православна църква. След това президентът Ибрахим Ругова заяви, че е представил плана за независимост на косовските власти. Представителите на църквата подчертаха пред Ахтисаари, че трябва да бъдат взети мерки за закрила на християнските свети места в провинцията. По график в сряда бившият финландски президент трябва да бъде в Белград за разговори със сръбски официални представители. Съобщава се за подготовка на пряка среща между представителите на двете страни във Виена в началото на следващата година. (Блумбърг, Политика - 23/11/05; Бета, Танюг, KosovaLive, РТС - 22/11/05)
