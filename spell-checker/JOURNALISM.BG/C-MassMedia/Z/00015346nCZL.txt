Според съобщения турският кабинет подготвя ново законодателство срещу терористични действия
		21/07/2005
		 
			АНКАРА, Турция -- Според съобщения правителството подготвя нов закон срещу тероризма в светлината на нарастващите атаки както в страната, така и в Европа. НТВ съобщи в сряда (20 юли), че новото законодателство цели налагането на по-строги наказания за терористични групировки, включително екстремисти от обявената извън закона Народна партия на Кюрдистан (НПК), и по-ефикасна борба срещу международния тероризъм. При завръщането си от посещение в чужбина в сряда, премиерът Реджеп Таийп Ердоган заяви, че търпението на правителството е на изчерпване. Той предупреди НПК, че Турция ще направи всичко необходимо за да се пребори с тероризма. (НТВ - 20/07/05)
