СФОР съобщава за конфискация на големи количества нелегално оръжие в БиХ
28/07/2004
 
САРАЕВО, Босна и Херцеговина (БиХ) -- СФОР обяви във вторник (27 юли), че негови представители са конфискували голямо количество незаконно оръжие в община Добошница по време на неотдавнашна операция. СФОР са открили арсенала на обект, защитаван с противопехотни мини. Миротворците са арестували едно лице, полицейски служител от полицейското управление в Луковац.
Други новини от вторник: Председателят на президентството на БиХ Сюлейман Тихич проведе прощална среща по повод приключването на мандата на американски посланик в БиХ Клифърд Бонд. Те обсъдиха напредъка, осъществен от страната, както и бъдещото предаване на контрола върху сигурността на сили на ЕС. Бонд е потвърдил, че Вашингтон ще продължи да оказва подкрепа за политическите и военни реформи в БиХ. (ФЕНА - 27/07/04)
