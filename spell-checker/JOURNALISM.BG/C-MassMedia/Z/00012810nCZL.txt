Българският министър по европейските въпроси очаква обвързването с Румъния да продължи 
					29/11/2004
					 
						СОФИЯ, България -- Министърът по европейските въпроси Меглена Кунева заяви в понеделник (29 ноември), че обвързването на България с Румъния в процеса на присъединяване към ЕС вероятно ще продължи до момента на подписването на Договора за присъединяване, което се очаква да стане през следващата пролет. На фона на ширещите се слухове, че двете държави могат да бъдат разделени поради забавянето на Румъния при финализиране на предпприсъединителните преговори Кунева призова към сдържаност при прогнозите, докато не стане известно решението на лидерите на ЕС следващия месец. 
						Други новини: Министърът на отбраната Николай Свинаров заяви в неделя, че изтеглянето на българския контингент от Ирак може да се обсъжда едва след края на януари. Според него двата определящи фактора са резултатите от изборите в Ирак и резултатите от парламентарните избори в България през следващата година. (бТВ, Медиапул- 29/11/04; Медиапул, БНТ - 28/11/04)
