Албания отхвърли руските обвинения за доставки на оръжие за Грузия
					27/08/2008
					 
						ТИРАНА, Албания -- Във вторник (26 август) министър-председателят Сали Бериша отхвърли обвиненията на Москва, че Албания е доставяла на Грузия оръжие, което е било използвано в конфликта й с Русия. “Грузия имаше свое собствено оръжие и своя армия, която бе подложена на [акт на] агресия. Аз не съм изненадан от обвинението, което е продължение на позицията на Москва срещу албанците”, каза Бериша. (Топ Ченъл, Balkan Web, ТВШ - 26/08/08)
