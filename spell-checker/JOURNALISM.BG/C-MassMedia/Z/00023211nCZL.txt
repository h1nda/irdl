Апелативният съд на ООН отмени по-раншно решение за прехвърляне на процеса срещу лидер на милициите в Сараево
					12/07/2007
					 
						ХАГА, Холандия -- Апелативната камара на Трибунала на ООН реши в сряда (11 юли), че военновременния лидер на босненските сръбски милиции трябва да бъде съден в Хага, а не в Сараево. Решението отменя по-раншно решение на Трибунала за прехвърлянето на делото срещу Милан Лукич в съда за военни престъпления в Босна и Херцеговина. Като лидер на полувоенна група, известна като "Отмъстителите" или "Белите орли", Лукич е обвинен в убийството на повече от 100 мюсюлмани в района на Вишеград. Апелативната камара постанови, че той трябва да бъде съден от Трибунала на ООН поради тежестта на престъпленията, в които е обвинен. (Ройтерс, Танюг - 11/07/07)
