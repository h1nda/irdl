Главният прокурор Велчев потвърди, че ще има повдигнати обвинения срещу бивши министри
					07/09/2009
					 
						СОФИЯ, България -- Главният прокурор Борис Велчев потвърди в петък (4 септември), че срещу няколко министри от бившето правителство ще бъдат повдигнати обвинения в корупция и злоупотреба с обществени средства. Вътрешният министър Цветан Цветанов намекна за това миналата седмица в отговор на доклад на агенцията за национална сигурност. Велчев отказа да цитира конкретните имена на въпросните длъжностни лица, но заяви, че разследванията са достигнали фаза, в която трябва да бъдат съставени обвинителни актове. Той добави, че обвинения ще бъдат повдигнати срещу няколко висши правителствени служители, включително министри. (Стандарт, бТВ, Дневник - 04/09/09)
