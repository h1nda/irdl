Митингът на албанската опозиция е мирен
					30/01/2011
					 
						ТИРАНА, Aлбания - Около 10 000 поддръжници на опозиционната Социалистическа партия (СП) се присъединиха към мирния митинг в Тирана в петък (28 януари) в памет на тримата демонстранти, които бяха убити при сблъсъци с полицията по време на антиправителствен протест на 21 януари. Лидерът на СП Еди Рама, който бе начело на 90-минутния поход по главния булевард на Тирана, призова поддържниците да запазят спокойствие и да избягват провокациите. Той обаче обеща да "продължим нашите мирни протести за слагане край на режима [на премиера Сали Бериша] и за отваряне на нова глава". (ДПА, Синхуа, AП, AТА, AФП - 28/01/11)
