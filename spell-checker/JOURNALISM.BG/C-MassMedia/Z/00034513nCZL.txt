ЮЛЕКС ще разследва и други министерства в Косово
					11/05/2010
					 
						ПРИЩИНА, Косово -- Местните медии съобщават, че служители на ЮЛЕКС ще разследват още шест министерства от сегашното и миналото правителство за злоупотреба с държавни средства. В понеделник (10 май) телевизия „Клан Косова” цитира източници, които са заявили, че министерството на образованието ще бъде щателно разследвано във връзка с търговете за строителство на нови училища. Под микроскоп ще бъде поставено и министерството на търговията и промишлеността във връзка с проблеми, свързани с горива, министерството на околната среда във връзка с неотдавнашна ревизия и бивш сръбски министър, който е бил член на правителството преди пет или шест години. (Епока е Ре, Телеграфи - 11/05/10; Клан Косова - 10/05/10)
