Хърватското правителство оттегли поправките в кодекса на труда 
					05/09/2010
					 
						ЗАГРЕБ, Хърватия -- Правителството оттегли противоречивите си поправки в кодекса на труда от парламента, съобщиха медиите в петък (3 септември). Предложените поправки биха поставили срок от шест месеца за сключване на нов колективен договор след изтичането на съществуващия. След това правата на работниците биха били предмет на отделни споразумения с отделни работодатели. Профсъюзите събраха повече от 800 000 подписа срещу законопроекта, които са необходими за свикването на референдум по предложените поправки. По повод на решението за оттегляне на поправките, премиерът Ядранка Косор заяви, че правителството не желае да налага нищо със сила и очаква подновяване на преговорите с профсъюзите. (Вечерни Лист - 04/09/10; ХРТ, ХИНА - 03/09/10)
