САЩ ще предоставят помощ за борба с корупцията в Румъния
07/08/2003
 
БУКУРЕЩ, Румъния -- САЩ ще предоставят 1 млн. дол. безвъзмездна помощ на Румъния в подкрепа на нейните усилия да премахне корупцията в държавния сектор. Посланикът на САЩ в страната и румънският министър на администрацията и вътрешните работи Йоан Рус подписаха меморандум за помощ във вторник (5 август). Средствата ще бъдат използвани за три проекта: реформа на съдебната система; подобряване способността на румънската полиция да разследва и да се справя с престъпленията в компютърната област; борба с наркотрафика. (Медиафакс, Ромпрес - 06/08/03)
