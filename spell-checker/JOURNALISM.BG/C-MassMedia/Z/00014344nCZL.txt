Дел Понте се надява, че Караджич и Младич ще бъдат в Хага до юли тази година
					25/04/2005
					 
						САРАЕВО, Босна и Херцеговина (БиХ) -- Главният прокурор на Трибунала на ООН за военни престъпления Карла дел Понте се надява, че Радован Караджич и Ратко Младич ще бъдат арестувани до месец юли. В интервю от края на седмицата пред швейцарското издание Лхедбо дел Понте каза, че се надява да отбележи 10-та годишнина от зверствата в Сребреница "в компанията на Караджич и Младич в Хага". Тя освен това изрази задоволство от Сърбия-Черна гора за това, че съюзът е осъзнал в последно време ,че сътрудничеството с Трибунала е предусловие за интеграцията в ЕС. (Б92 - 25/04/05; Фена - 24/04/05; Taнюг - 23/04/05)
