Албанската полиция задържа 60 кг марихуана
					23/08/2010
					 
						ТИРАНА, Албания -- Полицията в Аргирокастро задържа в неделя (22 август) 60 кг марихуана в автомобил край село Неправища и издирва двама заподозрени. За единия от тях се предполага, че е от село Лазарат, столицата на отглеждането на марихуана в Южна Албания. 
						Също в неделя полицията в Аргирокастро унищожи 600 растения марихуана в нива край Лазарат. Полицията е арестувала предполагаемия собственик на нивата и издирва още двама души. Операцията с кодово название "Изгрев" е първата в селото, където дори и полицейските власти не можеха да припарят в продължение на години. (Ора Нюз, Клан, Алсат, Balkan Web, Лаймфундит, Телеграфи - 22/08/10)
