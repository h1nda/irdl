Турският проект за югоизточен Анадол търси финансиране от международни организации
25/08/2003
 
АНКАРА, Турция -- Администрацията на Проекта за югоизточен Анадол (ПЮА) обяви в неделя (24 август), че е изпратила писма до 31 международни финансови институции и организации, търсейки финансиране за своите програми. Целта е да се увеличи делът на чуждестранното финансиране, тъй като местните средства се оказват недостатъчни за посрещане на нуждите на нарастващия брой проекти. ПЮА призова за съдействие австрийската Агенция за развитие, Черноморската банка за икономическо сътрудничество, Азиатската банка за развитие, Ислямската банка за развитие, американската Агенция за развитие на търговията и др. (Анадолска агенция, ТРТ 2 - 24/08/03)
