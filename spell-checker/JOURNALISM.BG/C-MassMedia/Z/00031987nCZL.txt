Горски пожар стана причина за евакуация на гръцки остров
					14/10/2009
					 
						АТИНА, Гърция -- В сряда (14 октомври) пожарникари продължиха борбата с горски пожар на остров Евбея, ден след като стотици туристи бяха принудени да се евакуират. Бреговата охрана съобщи, че между 500 и 600 френски туристи, отседнали в "Клоб Мед" близо до Едипсос в северната част на острова, са били извозени с фериботи на безопасни места. До момента не се съобщава за ранени. Властите подозират, че повреда в електропроводите в главната електростанция на острова е станала причина за пожара, който се е разраснал от силните ветрове. (АП, ДПА, АНА-МПА - 13/10/09)
