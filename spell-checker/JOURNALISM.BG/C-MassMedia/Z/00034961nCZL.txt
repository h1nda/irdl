Румънското правителство оцеля след вот на недоверие 
					16/06/2010
					 
						БУКУРЕЩ, Румъния -- Във вторник (15 юни) правителството оцеля след вот на недоверие при подадени 139 гласа „за” кабинета и 228 „против” него. За да бъде успешен вотът на недоверие, опозицията се нуждаеше от 228 гласа „против”, или 50 % + 1 от всички депутати. Както се очакваше, някои членове на управляващата Либералдемократическа партия (ЛДП) решиха да преминат в противниковия лагер, гласувайки срещу спорните мерки на кабинета за строги икономии, които включват намаляване на заплатите в публичния сектор с 25 % и на пенсиите с 15 %. Предстои плановете на правителството да бъдат включени в законопроекти.
						По време на гласуването около 5 000 души протестираха пред сградата на парламента. Около 1 000 полицаи бяха разположени отпред, за да им попречат да нахлуят в парламента. (Агерпрес, Си Ен Ен, Мадиафакс - 15/06/10)
