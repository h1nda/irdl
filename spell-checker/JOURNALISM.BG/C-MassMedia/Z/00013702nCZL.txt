Британският посланик в Албания призовава за повишени усилия в осъществяването на реформите
					24/02/2005
					 
						ТИРАНА, Албания -- В интервю за пресата, публикувано във вторник (24 февруари), британският посланик в Албания Ричард Джоунс призова властите да ускорят осъществяването на основните реформи. Джоунс подчерта, че финализирането на Споразумението за стабилизация и асоцииране между Албания и ЕС изисква повече работа от Тирана, особено по избирателната реформа и подобряването на бизнесклимата. 
						Други новини: Главната прокуратура обяви, че извършената проверка не е открила доказателства за предполагаемо участие на премиера Фатос Нано в незаконен трафик на оръжие между Албания и Косово през 1998 г. Разследването започна миналата година след твърденията на депутат от опозицията за подобно участие. (Албейниън нюз, Катимерини - 24/02/05; АФП - 22/02/05)
