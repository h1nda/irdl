Китай ще изпрати полицейска част в Косово
26/04/2004
 
ПЕКИН, Китай -- Според външното министерство 12-членна полицейска част ще бъде изпратена в Косово през следващите дни като част от ангажимента на Пекин за засилено участие на страната в ръководени от ООН мисии. Служителите ще се присъединят към полицейските сили на ООН в Косово.
Други новини: Джанис Бригс, американска служителка в поправителен дом, която бе ранена по време на престрелка в Косово на 18 април, заявява, че иска да се завърне в провинцията. Тя бе една от 11-те служители, получили наранявания, когато йордански полицай, който също служеше в мисията на ООН, откри огън по конвой, превозващ американски надзиратели в Митровица. Трима души загинаха при нападението. (АП - 25/04/04; АФП - 23/04/04)
