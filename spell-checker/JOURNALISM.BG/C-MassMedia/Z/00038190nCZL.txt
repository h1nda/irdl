Сблъсъци избухнаха в покрайнините на Атина по време на протест срещу сметище
					15/04/2011
					
						АТИНА, Гърция - Няколко души бяха ранени в четвъртък (14 април) в Каратея, край Атина, по време на протест срещу правителствен план за изграждане на сметище в този район. Сблъсъците избухнаха, когато протестиращите започнаха да хвърлят камъни и "коктейли Молотов" по полицията, която отвърна със сълзотворен газ. Говорителят на правителството Йоргос Петалотис каза, че кабинетът няма да се откаже от плана си за сметището заради протестите. "Никой не може да спре проект, засягащ здравето, околната среда и всекидневния живот на хората," каза той. 
						Други новини -- В четвъртък самолет с 239 пътници на борда кацна принудително на летището в Атина, след като било съобщено за пожар в багажното отделение. Саудитският самолет е пътувал от Вашингтон за Рияд. Пожар не бе установен, не се съобщава и за пострадали. (AНA-MПA, eKathimerini, Нафтемборики, Та Неа - 14/04/11)
