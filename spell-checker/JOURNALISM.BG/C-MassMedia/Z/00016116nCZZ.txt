Делова хроника 
					30/09/2005
					Преглед на деловите и икономическите новини от Балканите след 23 септември.
					(Различни източници – 23/09/05 – 30/09/05)
 
					 
						
Турският министър на икономиката Али Бабаджан направи обръщение пред Съвместната годишна дискусия по време на годишните срещи на управителните съвети на Групата на Световната банка и МВФ във Вашингтон на 25 септември. [AФП]
						
Mакедонското промишлено производство се е повишило с 4,3 % през август 2005 г. в сравнение със същия период на миналата година, според официални данни. Ръстът се дължи главно на увеличеното производство в преработващата, хранително-вкусовата, питейната и тютюневата промишленост. 
						*** 
						
България ще повиши акцизите върху алкохола и тютюна от 2006 г., а не от 2007 и 2008 г., както бе планирано по-рано. Според заместник финансовия министър Георги Кадиев решението цели да предотврати допълнителен инфлационнен натиск през годините на навлизане на България в еврозоната. 
						*** 
						Италианската "Банка интеса" подписа договор за закупуване на мажоритарен дял в "ЮПИ банка", петата по големина банка в Бoсна и Херцеговина (БиХ) по размер на активите. Съгласно сделката за 46,2 млн. евро "Банка интеса" първоначално ще придобие дял от 35,05 %, а после ще започне публично изкупуване на 100 % от дяловете на акционерите.
						*** 
						
Албанските асоциации за агробизнес проведоха своята годишна среща на 26 септември и призоваха за поредица от мерки за повишаване на селскостопанското развитие. Те включват учредяване на селскостопанска банка, намаляване на цените на горивата за сектора и рекламиране на родната продукция на албанския пазар. 
						*** 
						Прогнозните постъпления от туризъм в Хърватия тази година ще възлязат на 6 милиарда евро, според транспортния министър Божидар Калмета. Той каза, че броят на посещенията на туристи се е увеличил със 7 % в годишно изражение между януари и август, а броят на нощувките е нараснал с 8 % в годишно изражение. 
						*** 
						
Сръбските приходи от туризъм достигнаха 159 млн. долара за периода януари-юли, регистрирайки увеличение от 43 % в годишно изражение, съгласно данни на Сръбската туристическа организация. Броят на чуждестранните туристи се е увеличил с 19 % спрямо същия период на миналата година. 
						*** 
						
Гръцката държавна енергийна корпорация обяви спад от 23,4 % в годишно изражение на нетната си печалба за първото шестмесечие на 2005 г. Енергопроизводителят отдаде спада на рязкото повишаване на цените на петрола и разходите по отстраняване на въглеродните емисии. 
						*** 
						
Гръцката верига от магазини за продажба на мобилни телефони и аксесоари "Германос" съобщи за ръст на нетната си печалба от 15 % в годишно изражение, възлизаща на 33 млн. евро за първата половина на тази година. Продажбите на "Германос" скочиха със 17,2 % и достигнаха 429,6 млн. евро. 
						*** 
						
Хърватската държавна компания за магистрално сроителство и местното машиностроително холдингово дружество "Дуро Дакович" подписаха споразумение на стойност 22 млн. евро за построяването на надлез над ж. п. линията Загреб-Винковци. Очаква се договорът да бъде изпълнен до края на 2006 г.
