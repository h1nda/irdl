Щайнер отхвърли искането на Белград да спре прехвърлянето на правомощия към Косово
06/04/2003
 
ПРИЩИНА, Косово, Сърбия-Черна гора -- Управляващият ЮНМИК Михаел Щайнер продължава с плановете за прехвърляне на някои правомощия от администрацията на ООН към косовските институции, въпреки съпротивата на Белград. Според сръбският премиер Зоран Живкович правителството не е получило "положителен отговор" на искането си за отлагане на процеса, въпреки твърденията на Щайнер, че засега няма да се прехвърлят правомощия, касаещи отбраната, сигурността, съдебната система, външните работи и международните икономически връзки.
Междувременно косовският премиер Байрам Реджепи изпрати писмо до Съвета на Европа (СЕ), в което изразява загриженост, че приемането на Сърбия-Черна гора ще насърчи "пагубната политика на Белград по отношение на Косово". Реджепи настоя Косово да не поема ангажимент да спазва разпоредбите на СЕ. (Радио 21, Б92, Танюг, ФоНет - 04/04/03)
