Косовският премиер Чеку е на посещение в Москва 
					30/11/2006
					 
						ПРИЩИНА, Косово, Сърбия -- В сряда (29 ноември) премиерът Агим Чеку отпътува на двудневно посещение в Москва, където ще се срещне с руския заместник външен министър Владимир Титов и с парламентарни представители. Целта на посещението е да се запознаят руските власти с развитието на преговорите за статута, които се водят с посредничеството на ООН. Съобщения в медиите от Прищина обаче посочват, че Чеку се опитва също да убеди Москва да подкрепи независимостта на Косово. Това е първото посещение на лидера на косовските албанци в Москва. 
						Други новини -- Във вторник косовското правителство осъди насилията, които помрачиха демонстрация в Прищина на движението "Ветевендосе" ("Самоопределение"), поддържащо независимостта. Полицията на ООН и местните служби за сигурност трябваше да използват сълзотворен газ, за да разпръснат тълпата, която опустоши сградата на парламента и щаба на ЮНМИК. (KosovaLive, Танюг, Телма ТВ - 29/11/06)
