Командващ на НАТО посети Загреб и подчерта необходимостта от сътрудничество
					27/07/2005
					 
						ЗАГРЕБ, Хърватия -- Във вторник (26 юли), в края на двудневното си посещение в Загреб, главнокомандващият на Обединените въоръжени сили на НАТО в Европа, генерал Джеймс Л. Джоунс, изрази своето задоволство от разговорите си с хърватските лидери, като каза, че срещите са били полезни в контекста на ситуацията на Балканите и бъдещото сътрудничество. Той отново изрази подкрепата си за кандидатурата на Хърватия за членство в НАТО, като отбеляза, че въпросът с членството ще се реши на политическо ниво. Генералът благодари на Загреб за приноса му в операциите в Афганистан и подчерта, че разширяването на сътрудничеството е от съществено значение за привеждане на въоръжените сили на Хърватия в съответствие със стандартите на НАТО. (ХРТ, ХИНА - 27/07/05)
