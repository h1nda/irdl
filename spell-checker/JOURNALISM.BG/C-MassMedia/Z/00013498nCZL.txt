Баня Лука потвърди за разговорите със семейството на Караджич, целящи доброволното предаване на военновременния лидер
					06/02/2005
					 
						БАНЯ ЛУКА, Босна и Херцеговина (БиХ) -- Досегашния министър на вътрешните работи на Република Сръбска (РС) Дарко Матияшевич потвърди в петък (4 февруари), че полицията е влязла в контакт със семейството на военновременния босненско-сръбски лидер Радован Караджич с цел доброволното му предаване на трибунала на ООН в Хага за военните престъпления. По думите на Матияшевич такива контакти са се осъществявали редовно за получаване на информация за местонахождението на Караджич. Министърът добави, че разговорите са част от усилията на босненско-сръбската общност да изпълни задълженията си към международния трибунал и тези усилия ще продължат. Отделно съпругата на Караджич Лиляна каза в петък, че през декември властитие в РС са предложили да предоставят на нейното семейство над 25 евро помощ и правно съдействие, ако Караджич се предаде доброволно. 
						В други новини, над 1000 души се събраха в центъра на Сараево в събота, за да почитат жертвите на минния обстрел на пазара в града преди 11 години. Общо 68 души бяха убити и 142 ранени, когато в тълпата избухна мина, изстреляна от сръбска позиция в околността. (НТВ Хаят, Ройтерс, Pincom.info - 05/02/05; ПБС БиХ, Ройтерс - 04/02/05)
