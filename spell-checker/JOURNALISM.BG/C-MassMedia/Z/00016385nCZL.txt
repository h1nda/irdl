ЕС дава шестмесечен срок на България и Румъния да изпълнят критериите за присъединяване
					26/10/2005
					 
						БРЮКСЕЛ, Белгия -- Европейската комисия (ЕК) предупреди България и Румъния, че ако искат да се присъединят към ЕС на 1 януари 2007 г., ще трябва да осъществят важни реформи през следващите шест месеца. В докладите си за напредъка на двете страни по пътя им към членство, публикувани във вторник (25 октомври), ЕК очертава организираната престъпност и корупцията като особено тревожни области. От България и Румъния се очаква още да подобрят ветеринарния си контрол, съдебната власт и администрацията. Докладът внушава, че Румъния, доскоро смятана за по-изостанала в усилията си за присъединяване, вече е настигнала България. Еврокомисарят по разширяването Оли Рен смята, че София вероятно е загубила инерция след последните юнски избори и близо двумесечното закъснение в сформирането на кабинета. (Блумбърг, Ройтерс, АП, Уеб-сайт на ЕС, EU Observer - 25/10/05)
