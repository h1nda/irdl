Кюрдски терористи убиха четирима турски войници
					07/08/2006
					 
						АНКАРА, Турция -- Членове на терористичната организация Кюрдска работническа партия (ПКК) убиха четирима турски войници и раниха най-малко други седем при нападения в края на седмицата. Бойци открили огън срещу военен камион недалеч от Сиран, провинция Гюмюшане, като причинили преобръщането му. Четирима войници са загинали и трима са ранени. Досега ПКК не е била активна в тази област, но според експерти неотдавнашните нападения говорят за намерението й да установи присъствие там. В друг инцидент четирима пазачи са били ранени при избухването на мина под товарен влак. (Хюриет, Радикал - 07/08/06; AП, АФП - 06/08/06)
