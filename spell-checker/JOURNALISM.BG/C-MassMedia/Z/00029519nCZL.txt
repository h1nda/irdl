Турски съд арестува журналист и писателка във връзка с разследването срещу „Ергенекон”
					06/03/2009
					 
						АНКАРА, Турция -- В петък (6 март) съд издаде заповеди за арест на Мустафа Балбай от левия всекидневник "Джумхуриет" и на Нериман Айдън, писателка, за предполагаеми връзки със сенчестата секуларистка група „Ергенекон”. Балбай и Айдън бяха разпитани в четвъртък. Полицията ги задържа за първи път през юли 2008 г., но ги освободи няколко дни по-късно след разпит. Понастоящем 86 заподозрени членове на „Ергенекон” са подсъдими за „сформиране или членуване в терористична организация”. Според обвиненията групата „Ергенекон” е планирала предизвикване на хаос и безредици с цел сваляне на правителството на Партията на справедливостта и развитието. (Хюриет, Информационна агенция Доган, Заман - 06/03/09)
