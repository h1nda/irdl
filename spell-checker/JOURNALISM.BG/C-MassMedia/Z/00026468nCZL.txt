Прокуратурата в България ще повдигне обвинение срещу бившия вътрешен министър
					18/05/2008
					 
						СОФИЯ, България -- Главният прокурор Борис Велчев официално ще поиска от парламента да свали имунитета от бившия вътрешен министър Румен Петков, твърдят източници, цитирани от всекидневника "Сега" в събота (17 май). Прокуратурата иска да повдигне обвинение срещу Петков за разкриване на самоличността на човек, сътрудничил на Държавната агенция за националната сигурност (ДАНС) - престъпление, което се наказва с до пет години затвор. Вътрешният министър Петков е разкрил самоличността на бивш полицейски служител, сътрудничил на ДАНС, смятайки, че парламентарната комисия за вътрешна сигурност вече е знаела за това. Оказва се обаче, че комисията не е знаела.
						Тъй като той остава депутат от управляващата Българска социалистическа партия, Петков има имунитет срещу наказателно раследване. Велчев трябва да внесе официално искане в парламента за сваляне на имунитета. (Сега - 17/05/08)
