Наркобанда била взела на мушка сръбски официални лица 
					13/04/2010
					 
						БЕЛГРАД, Сърбия -- Представителят на министерството на правосъдието Слободан Хомен каза в понеделник (12 април), че бандата на заподозрения като трафикант на наркотици Дарко Шарич е планирала убийствата на висши представители на властта, както и на разследващите дейността на бандата. Той потвърди, че президентът Борис Тадич, прокурорът за организираната престъпност Милко Радисавлевич и министърът на правосъдието Снежана Малович са получили заплахи. Шарич се издирва от Сърбия за контрабанда на кокаин. (РТС, Танюг, Бета - 12/04/10)
