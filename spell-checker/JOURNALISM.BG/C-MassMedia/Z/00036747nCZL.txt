Гърция издаде международна заповед за арест на бивш служител на "Сименс" 
					16/11/2010
					 
						АТИНА, Гърция -- В понеделник (15 ноември) властите издадоха международна заповед за арест на бившия ръководител на местния клон на "Сименс", за когото се смята, че е напуснал страната, за да избегне съдебен процес за корупция. Волкер Юнг, на 71 г., не се е явил в полицейския участък на егейския остров Парос в началото на ноември, което е бил задължен да направи, за да избегне предварителен арест до началото на процеса. На заподозрения не му е било разрешено да напуска страната. В понеделник прокуратурата в Атина разпореди да се разследва как той е успял да избяга. Юнг, германец по националност, е най-високопоставеният от седем бивши служители на "Сименс", обвинени миналата година в корупция и пране на пари във връзка с договор от 90-те години на ХХ в. с водещия телекомуникационен оператор ОТЕ. Други двама заподозрени също избягаха в чужбина. (АП, АФП, ДПА - 15/11/10)
