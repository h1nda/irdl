Германия дарява съоръжения за модернизиране на полицията в Черна гора
		04/10/2005
		 
			ПОДГОРИЦА, Сърбия и Черна гора -- Германия е дарила съоръжения на стойност 200 000 евро за модернизиране на полицията на Черна гора и за ускоряване на борбата срещу организираната престъпност. Дарението, което включва 15 полицейски коли, компютри и камери бе връчено на официална церемония в Подгорица в понеделник (3 октомври), на която присъстваха посланикът на Германия в Сърбия и Черна гора Андреас Кобел и черногорският вътрешен министър Драган Джурович. (Taнюг - 03/10/05)
