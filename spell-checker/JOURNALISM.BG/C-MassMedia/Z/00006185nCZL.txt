Хърватска създава надзорен съвет по сигурността
05/03/2003
 
ЗАГРЕБ, Хърватска -- Във вторник (4 март) парламентарната комисия за вътрешни работи и национална сигурност подкрепи плановете за създаване на съвет, който да контролира националните служби за сигурност. Съветът ще упражнява граждански контрол върху разузнавателните структури в съответствие със закона за националните разузнавателни служби, приет миналата година. Председателят на комисията Анте Маркович заяви, че парламентът ще покани през следващите 15 дни заинтересовани граждански организации, които да номинират директор и шестте члена на надзорния съвет. (ХИНА - 04/03/03)
