Хърватският върховен съд намали присъдата на Главаш
					01/08/2010
					 
						ЗАГРЕБ, Хърватия -- Върховният съд намали в събота (31 юли) присъдата на бившия член на парламента Владимир Главаш от десет на осем години. През май 2009 г., той бе осъден на десет години затвор за военни престъпления срещу етнически сърби в град Осиек през 1991 г. Скоро след като бе осъден, Главаш избяга в съседна Босна и Херпцеговина (БиХ). И обвинението, и защитата обжалваха присъдата, като едните настояват, че десет години е твърде малка присъда, а другите - че е прекалено голяма. 
						В събота съдът също намали присъдите на съобвиняемите на Главаш Ивица Кърнак и Гордана Гетос-Магдич съответно от осем на седем години и от седем на пет години. (AП, Радио "Свободна Европа", Бета, Б92 - 31/07/10)
