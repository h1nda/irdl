Ахмети предупреди, че етническият референдум може да застраши бъдещето на страната
					29/08/2004
					 
						СКОПИЕ, Македония -- В интервю за &lt;I&gt;Утрински Весник&lt;/I&gt;, публикувано в събота (28 август), Али Ахмети, лидер на главната етническа албанска партия в Македония Демократически съюз за интеграция, предупреди, че едностранен етнически референдум може да постави на карта бъдещето на страната. Коментирайки инициативата на македонските националисти за референдум по новите закони за децентрализация, Ахмети подчерта, че подобни инициативи следва да се подкрепят от всички граждани. Ахмети, чиято партия участва в многоетническото правителство, отбеляза, че неговият коментар е израз на безпокойство, а не заплаха. (Утрински Весник, Макфакс - 28/08/04)
