Германците подкрепят приемането на Турция в ЕС, сочи анкета
16/12/2002
 
БЕРЛИН, Германия -- Списание Шпигел ще публикува в понеделник (16 декември) резултатите от анкета, според които 60 процента от германците са съгласни Турция да се присъедини към Евросъюза, ако изпълни изискванията за членство. Против приемането са само 32 процента. В Германия живеят около 2,5 млн турци, които представляват една от най-големите емигрантски общности в света.
В неделя, Реджеп Тайип Ердоган, лидерът на управляващата в Турция Партия на справедливостта и развитието, призова към бързи реформи. ЕС обеща да започне преговори с Анкара в края на 2004 г., ако тя изпълни критериите за членство. Министър-председателят Абдула Гюл беше заявил, че Турция ще изпълни тези критерии през 2003 г. (Шпигел - 16/12/02; АП, АФП, Анадолска агенция, БиБиСи - 15/12/02)
