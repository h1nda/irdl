Хърватска и МВФ се споразумяха за нов стенд-бай кредит
12/12/2002
 
ЗАГРЕБ, Хърватска -- Правителството и мисията на МВФ постигнаха в сряда (11 декември) принципно споразумение за нов едногодишен стенд-бай кредит от 140 млн долара. Очаква се бордът на директорите на МВФ да одобри сделката през февруари. Финансовият период ще приключи в края на следващата година, с опция за удължаване до март 2004 г. Целта е овладяване на държавния дълг и подобряване на финансовата дисциплина. (Вестник, Дневник - 12/12/02; ХИНА, Инфоинвест - 11/12/02)
