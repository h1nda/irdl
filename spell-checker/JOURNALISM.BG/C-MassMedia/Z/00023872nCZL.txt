Румъния заяви, че няма връзка между телефонното обаждане на терорист и атаките от 11 септември
					12/09/2007
					 
						БУКУРЕЩ, Румъния -- Няма връзка между телефонното обаждане до румънски телефон от един от похитителите от 11 септември и атаките срещу Световния търговски център и Пентагона, заяви говорител на румънските разузнавателни служби във вторник (11 септември), деня на шестата годишнина от атаките. По този начин той отговори на съобщение във френския всекидневник "Либерасион", което цитира секретен доклад на ФБР, даващ подробности около придвижването на всички терористи от 11 септември. Според него лидерът на терористите Мохамед Ата се е обадил по телефона в Румъния малко преди атаките. Говорителят заяви, че разузнавателните служби са изяснили случая и не са намерили основания за по-нататъшни действия.
						Междувременно "РФИ Румъния" съобщи в сряда, че номерът, на който според съобщенията е звънял Ата преди атаките, всъщност не е бил румънски, а е принадлежал на Рамзи Бин ал Шибх, близък сътрудник на Ара, във Франкфурт, който има подобен код за избиране. (Синхуа, Найн o'клок, РФИ Румъния, Евениментул Зилеи, Hotnews.ro - 12/09/07; Либерасион, Медиафакс - 11/09/07)
