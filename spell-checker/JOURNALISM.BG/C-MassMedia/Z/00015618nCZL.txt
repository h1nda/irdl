Турската полиция проведе серия от акции за залавяне на наркотици и разкри план за контрабанда на уран 
		17/08/2005
		 
			ИСТАНБУЛ, Турция – Полицията задържа хероин, марихуана и незаконни хапчета при три различни акции за залавяне на наркотици в Истанбул във вторник (16 август), обявиха властите. Конфискувани са 265 кг хероин, 179 000 хапчета и 15 кг марихуана, съобщи държавната агенция "Анатолиън нюз". Арестувани са петнадесет души, между които трима чужди граждани. В понеделник при друга акция в Югоизточна Турция бяха заловени 59 кг хероин.
			Други новини -- Местните медии съобщиха във вторник, че полицията е разкрила план за продажба на обогатен уран, внесен контрабандно от Русия. Според съобщението две лица са били арестувани в турското предградие на Истанбул, Харем, като се твърди, че те са се опитали да продадат уран на полицейски служители под прикритие. Според съобщението те са искали 7 млн.щ.долара за 173 г уран. (Би Би Си, НТВ, TurkishPress.com - 16/08/05)
