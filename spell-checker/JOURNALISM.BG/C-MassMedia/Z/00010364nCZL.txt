НАТО отбелязва присъединяването на седем нови члена
04/04/2004
 
БРЮКСЕЛ, Белгия -- НАТО отбеляза присъединяването на седем нови члена с церемония по издигане на националните флагове в петък (2 април), след което се проведе среща на министрите на външните работи на разширения алианс. Новоприетите страни са България, Естония, Латвия, Литва, Румъния, Словакия и Словения. По време на церемонията генералният секретар на НАТО Яп де Хоп Схефер повтори ангажимента на организацията да се бори с тероризма и да гарантира сигурността на страните-членки. Той добави, че разширяването на алианса потвърждава "привлекателността, силата и дълговременната стойност на трансатлантическата връзка". След срещата министърът на външните работи на България Соломон Паси, който е също и председател на ОССЕ, призова за увеличаване на числеността на войските по границите на НАТО с оглед засилване на антитерористичните мерки. Той отбеляза, че повечето терористични нападения се планират извън територията на НАТО. (БTA, БНТ, бТВ, Нова TВ, БНР, Ромпрес - 02/04/04)
