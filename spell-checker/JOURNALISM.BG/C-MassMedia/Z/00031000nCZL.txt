Македония представи в МС доказателства срещу Гърция
					21/07/2009
					 
						СКОПИЕ, Македония -- В понеделник (20 юли) правителството внесе в Международния съд (МС) документи в подкрепа на своя иск срещу Гърция. Скопие твърди, че Атина е нарушила временното споразумение от 1995 г. между двете страни, когато миналата година е наложила вето върху кандидатурата за членство на Македония в НАТО. Сега Гърция трябва до 20 януари да внесе своите контрааргументи по делото. След изтичането на този краен срок съдът ще се консултира с двете страни и ще вземе решение за по-нататъшните процесуални действия. 
						Миналата година Македония внесе жалба срещу Гърция в съда в Хага във връзка с блокирането от страна на Атина на влизането на Скопие в НАТО на срещата на високо равнище в Букурещ поради отдавнашния двустранен спор за името. (Сител, Макфакс, МРТ, Мина, МИА - 20/07/09)
