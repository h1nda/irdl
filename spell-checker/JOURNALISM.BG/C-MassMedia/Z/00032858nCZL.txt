Очаква се Северна Митровица да остане предизвикателство за правителството на Косово
					24/12/2009
					 
						ПРИЩИНА, Косово -- Министърът на местното самоуправление и администрация Садри Ферати призна в сряда (23 декември), че процесът на изграждане на община в Северна Митровица ще остане предизвикателство за правителството и през следващата година, когато там в даден момент се очаква да бъдат проведени местни избори. Международните институции трябва да поемат по-голям ангажимент и ЮЛЕКС трябва да увеличи усилията си за осигуряване на по-добри условия за провеждането им, каза Ферати при отчитането на постиженията на ръководеното от него министерство. Той посочи създаването на три нови доминирани от сърбите общини - Грачаница, Клокот-Върбовац и Ранилуг - като най-значителните постижения на процеса на децентрализация през тази година. (Зери, Коха Диторе - 24/12/09; Клан Косова, Кохавижън, РТК - 23/12/09)
