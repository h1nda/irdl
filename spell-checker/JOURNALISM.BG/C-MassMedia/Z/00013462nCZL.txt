Според шефа на УНМИК датата за подновяване на диалога между Белград и Прищина ще бъде оповестена в скоро време 
					02/02/2005
					 
						ПРИЩИНА, Косово, Сърбия-Черна Гора -- Шефът на УНМИК Сьорен-Йесен Петерсен обяви във вторник (1 февруари), че датата за възобновяване на диалога между Прищина и Белград ще бъде оповестена скоро. При завръщането си от Ню Йорк Йесен-Петерсен изрази задоволство от индикациите в последно време, че сръбските власти са готови да приемат предложения за преговори. Той допълни, че едно решение по статута на Косово би допринесло за регионалната стабилност. (Бета, Косоволайв, Taнюг - 01/02/05)
