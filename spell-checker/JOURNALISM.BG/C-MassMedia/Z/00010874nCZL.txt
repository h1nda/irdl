Генералът от НАТО Янис: "Хърватия е постигнала забележителен напредък"
21/05/2004
 
ЗАГРЕБ, Хърватия - Помощник-директорът на Отдела по взаимодействие и регионална безопасност на Международния военен щаб на НАТО, генерал-майор Федерико Янис, каза в четвъртък (20 май), че Хърватия е постигнала сериозен напредък във въвеждането на реформи в отбраната. Той оглавяваше делегация, която се срещна с представители на хърватските въоръжени сили и министерството на отбраната. Янис каза, че е бил особено впечатлен от реализирания напредък по постигане на стандартите съгласно Плана за действие за членство в НАТО.
Други новини: Хърватският президент Стипе Месич каза в четвъртък, че ще се срещне с главния прокурор по военни престъпление на ООН Карла дел Понте в Загреб в началото на следващия месец. Вероятната тема ще бъде сътрудничеството с трибунала в Хага.
Също в четвъртък високопоставени служители на гранична полиция от Хърватия и Босна и Херцеговина се срещнаха в Загреб, за да обсъдят въпроси на сигурността. Те обмениха мнения относно мерките за предотвратяване на незаконната миграция и трафик, както и очакваните струпвания на хора през предстоящия туристически сезон. (ХИНА - 20/05/04)
