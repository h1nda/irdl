Македонски и албански гранични полицаи провеждат съвместно учение
11/05/2004
 
ДЕБЪР, Македония -- Представители на македонската и албанската гранични полиции проведоха съвместно учение в понеделник (10 май) в граничния град Дебър. Учението бе част от проект за засилване на граничния контрол и борбата срещу организираната престъпност, спонсориран от датското правителство и започнал преди месец. Експерти от македонската армия вземат участие в него, тъй като военните носят голяма част от отговорността за граничния контрол.
Други новини: министърът на отбраната на Македония Владо Бучковски е в Букурещ за среща с висши представители на страната-домакин. Във фокуса на визитата е обменът на опит в процеса на армейската реформа, както и съвместното участие в мироопазващи мисии в Ирак и Афганистан. (Макфакс- 10/05/04)
