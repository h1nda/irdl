Шест души бяха убити във въоръжено нападение срещу консулството на САЩ в Истанбул
					09/07/2008
					 
						АНКАРА, Турция -- Шест души загинаха в сряда (9 юли) в престрелка край американското консулство в Истанбул около 11 ч. сутринта местно време. Очевидци съобщиха, че въоръжените нападатели са открили огън от лека кола срещу полицаите, разположени пред консулството. Според валията на Истанбул Муамер Гюлер сред убитите са трима полицаи и трима от нападателите. Един полицай е бил ранен, а свидетели съобщават, че единият от нападателите е избягал. 
						На пресконференция в Анкара посланикът на САЩ Рос Уилсън определи нападението като "очивиден терористичен акт" и каза, че е поискал от Турция да засили мерките за сигурност. "Нашите страни ще се изправят рамо до рамо срещу това", добави той. (АП, Си Ен Ен Търк, Хюриет, АФП, НТВ, Би Би Си, Анадолска информационна агенция, Блумбърг, ДПА - 09/07/08)
