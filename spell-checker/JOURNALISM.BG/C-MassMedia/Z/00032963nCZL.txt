Черногорските миньори прекратиха стачката си
					06/01/2010
					 
						ПОДГОРИЦА, Черна гора -- Във вторник (5 януари) миньорите от мината за боксит край Никшич прекратиха осемдневната си стачка, след като получиха писмените гаранции на министър-председателя Мило Джуканович, че техните искания ще бъдат изпълнени. Стачкуващите искаха изплащане на закъснелите си заплати, гаранции, че колективният им трудов договор ще се спазва, както и гаранции, че производството в мината ще продължи. По-рано същия ден Джуканович призова „Централноевропейската алуминиева компания”, която притежава мината, да „поеме отговорност за ситуацията”. Той каза за излизащия в Подгорица всекидневник "Победа": "Невероятно е, че най-важните представители на мажоритарния собственик, с изключение на изпълнителния директор, не сметнаха за необходимо да прекратят своята ваканция, докато миньорите стачкуваха в мината в продължение на дни." (РТЧГ, Кафемонтенегро, Танюг, Мина, Б92, Бета - 05/01/10)
