Албанските съдии получиха нареждане да декларират имуществото си 
					10/03/2008
					 
						ТИРАНА, Албания – Висшият съдебен съвет (ВСС) обяви в неделя (9 март), че започва процес на деклариране на личното имущество, който ще важи за всички съдии в Албания и има за цел да разкрие евентуални случаи на корупция. Декларациите ще бъдат предадени на 31 март. Юридическият директор на ВСС Ана Шкемби призова съдиите да попълнят точно формулярите за деклариране на имуществото, тъй като Съветът ще ги проверява. „Първо, това ще хвърли светлина върху имуществото на съдиите, а след това ще потвърди евентуални злоупотреби,” каза Шкемби. Според експертите, ако корупцията бъде разследвана, това ще започне да променя общоприетото схващане, че съдебната система е корумпирана и неспособна да се бори с престъпността. (Клан, Топ Чанъл. Шкип - 9/03/08; Шекули, Гласът на Америка - 10/03/08)
