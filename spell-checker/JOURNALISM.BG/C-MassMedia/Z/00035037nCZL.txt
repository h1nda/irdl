Българският финансов министър Дянков се срещна с еврокомисаря Рен 
					22/06/2010
					 
						БРЮКСЕЛ, Белгия -- Българският финансов министър Симеон Дянков се срещна с еврокомисаря по икономическите и валутните въпроси Оли Рен в понеделник (21 юни), за да обсъди загрижеността на Европейската комисия (ЕК) във връзка с големите промени в бюджетните цели на страната. Неотдавна Рен изрази съмнения във връзка с надеждността на статистическите данни, които България предоставя на статистическия орган на ЕС Евростат, и заяви че в София ще бъде изпратена специална мисия за проверка. След срещата обаче Дянков заяви, че е обяснил на Рен, че корекцията на бюджета все още не е минала на второ четене в парламента, което е причината за непредоставянето на официална информация, отричайки необходимостта от извънредна мисия за одит. Двамата официални представители са обсъдили и бюджета на България за 2009 г. ЕС започна срещу страната процедура за извънреден дефицит, когато той се разрасна от първоначално обявените 1,9 % от БВП на 3,9 % от БВП. Дянков е предоставил на ЕС приложенията към договорите, които били открити твърде късно от кабинета и които са станали причина за фискалната дупка. (Монитор - 22/06/10; 24 часа, Всеки ден, Медиапул, Дневник - 21/06/10)
