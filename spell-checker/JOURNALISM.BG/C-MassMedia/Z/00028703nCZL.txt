Лошото време обърка движението в Албания
					15/12/2008
					 
						ТИРАНА, Албания -- Силен снеговалеж обърка движението по пътищата в Северна Албания в неделя (14 декември), като блокира трафика между градовете Кукеш и Пешкопия. Падналият сняг беше около 30 см в планинските райони северно от Шкодра и блокира жителите на няколко села. В крайбрежните области на страната силните ветрове попречиха на товарните кораби да хвърлят котва в пристанище Дуръс. (Топ Ченъл, Клан, BalkanWeb, Газета Шкиптаре - 14/12/08)
