Сръбският патриарх Павле се оттегли от поста си
					26/10/2008
					 
						БЕЛГРАД, Сърбия -- Патриархът на сръбската православна църква Павле помоли да се оттегли от поста си поради влошено здравословно състояние, съобщи в петък (24 октомври) Светият синод на църквата. Павле, който е 94-годишен, възнамерява да постъпи във Военномедицинската академия в Белград за лечение на 13 ноември. Той от месеци страда от проблеми със сърцето и белите дробове. Синодът планира да се събере на 11 ноември, за да обсъди евентуалния му заместник. (Ройтерс, Блиц, РТС, Б92, AП - 24/10/08)
