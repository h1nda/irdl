Обилни снеговалежи затвориха пътища и училища в части от Турция
					26/12/2008
					 
						AНКАРА, Турция -- Силни снеговалежи затвориха пътища в източни и централни райони на Турция в четвъртък (25 декември). Две лавини паднаха на магистралата, свързваща източната провинция Хакари с град Чукурча, и блокираха няколко автомобила. В източната част на страната, обилните снеговалежи наложиха затварянето на над 1000 селски пътища, както и междуградския път Игдир-Агри. В централна Турция снегът причини затварянето на повече от 700 селски пътища, както и няколко селски училища. Обилният сняг причини спиране на електричеството в повече от 100 села в централната провинция Сивас. В централната провинция Кайсери, виелици блокираха на пътя 42 души, които по-късно бяха спасени от спасителни екипи. (Aнадолска информационна агенция, НТВ, Си Ен Ен Търк, Синхуа - 25/12/08)
