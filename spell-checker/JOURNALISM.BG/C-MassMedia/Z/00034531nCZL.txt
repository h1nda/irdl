Сомалийски пирати отвлякоха български и гръцки кораб
					12/05/2010
					 
						МОГАДИШУ, Сомалия -- Сомалийски пирати са завзели кораб, плаващ под български флаг, в Аденския залив във вторник (11 май), съобщиха военноморските сили на ЕС в региона. Танкерът „Панега” с 15 души български екипаж на борда е плавал от Червено море за Индия или Пакистан. Това е първото подобно отвличане на кораб, плаващ под български флаг.
						В сряда Атина съобщи, че сомалийски пирати са завзели гръцки кораб с най-малко 24 души на борда, включително двама гръцки граждани и няколко филипинци. Корабът, плаващ под либерийски флаг, е превозвал желязо от Украйна за Китай. (Вима, АФП, Ройтерс - 12/05/10; АФП, бТВ, Фокус - 11/05/10)
