Френски генерал поема командването на КФОР "Север"
					20/09/2009
					 
						ПРИЩИНА, Koсово -- Френският генерал Арно Сент-Клер Девил пое командването в четвъртък (17 септември) на КФОР сектор Север, където е разположен френски контингент. Той смени генерал Патрик Рибейрол. Общо 2300 войници от Франция, Мароко, Белгия, Дания, Естония, Гърция и Люксембург служат в КФОР сектор Север. Тяхната главна задаче е да предотвратяват етнически конфликти в региона, да поддържат сигурността на границата със Сърбия и да контролират положението в етнически разделения град Митровица. (AФП, Aдеварул, Уебсайт на Министерството на отбраната на Франция - 18/09/09)
