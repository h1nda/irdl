Албанският премиер Бериша планира да подаде заявление за кандидат-членски статут в ЕС до юни
					09/03/2009
					 
						ТИРАНА, Албания -- Премиерът Сали Бериша отново потвърди в неделя (8 март), че Албания се готви да подаде заявление за кандидат-членски статут в ЕС до юни. В интервю за АФП Бериша каза, че Чехия, която понастоящем заема ротационното председателство на ЕС, е дала зелена светлина на Албания. Той предупреди, че евентуално закъснение в процеса на подаване на заявление би се отразило негативно на мотивацията на гражданите, 96 % от които подкрепят членството в ЕС. Миналата седмица Европейската комисия обяви, че свободните и честни парламентарни избори в края на юни ще бъдат ключът към придвижването на кандидатурата на Албания. (Телеграфи, Кохавижън, Нюз 24, Топ Нюз - 09/03/09; AФП - 08/03/09)
