Косовски журналист стана обект на атентат 
					21/07/2010
					 
						ПРИЩИНА, Косово -- Журналистът Часлав Милисавлевич направи изявление във вторник (20 юли), че взривното устройство, хвърлено в неговия двор, е било политическо мотивирано нападение. Източници твърдят, че ръчната граната, хвърлена срещу къщата в Звечан, близо до Митровица, рано сутринта във вторник, не е взела жертви, но е повредила три автомобила. Милисавлевич е главен редактор на Радио "Митровица". Три групи - Независимата асоциация на журналистите в Сърбия, косовският Съюз на журналистите в Косово и Асоциацията на професионалните журналисти в Косово - осъдиха нападението. Това е тритият инцидент в района през последните седмици. В началото на юли един мъж беше убит по време на протести, а ден по-късно косовският сръбски депутат Петър Милетич беше ранен при нападение. (Коха Диторе, Зери - 21/07/10; Клан Косова, Кохавижън, Телеграфи, РТК - 20/07/10)
