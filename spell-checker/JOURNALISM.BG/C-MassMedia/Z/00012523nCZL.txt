Турският премиер Ердоган се срещна с делегация на зелените в Анкара 
					03/11/2004
					 
						АНКАРА, Турция -- По време на среща във вторник (2 ноември) с членове на Германската група на зелените/ Европейски свободен алианс премиерът Реджеп Тайип Ердоган изрази благодарност за германската подкрепа с оглед засилване на турската кандидатура за членство в ЕС. Делегация на германските зелени е в Анкара за разговори по процеса на интеграция в ЕС, както и за състоянието на човешките права в Турция. 
						Ердоган се срещна освен това във вторник с лидера на бългаската дясна опозиционна партия Съюз на демократичните сили Надежда Михайлова, която е и вицепрезидент на Европейската народна партия (ЕНП). Той помоли Михайлова да подкрепи кандидатурата на управляващата Партия за справедливост и развитие за членство в ЕНП. (Сега - 03/11/04; НТВ, Анадолска агенция - 02/11/04)
