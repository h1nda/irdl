Поход в Сараево в памет на изчезналите лица
					01/09/2009
					 
						САРАЕВО, Босна и Херцеговина (БиХ) -- Около 200 души взеха участие в мирния поход през Сараево в понеделник (31 август), за да изострят общественото внимание по отношение на съдбата на изчезналите лица 14 години след края на конфликта презд 1992-1995 г. Около 10 000 души все още се смятат за изчезнали в БиХ. Протестиращите призоваха за споразумение между БиХ, Хърватия и Сърбия за обмен на информация и сътрудничество в издирването. 
						Други новини -- Тридневна регионална конференция под надслов "Прозрачност на съдилищата и отговорност на медиите" бе открита в Сараево във вторник. Темите на конференцията са свървзани със съдебните процедури по военните престъпления, прозрачността на съдебната власт и обективното и надеждно отразяване на престъпленията, извършени по време на конфликтите през 1990-те години. Повече от 60 души от региона, както и представители на Хагския трибунал за военни престъпления, международни НПО и медии участват в конференцията. (РТРС, Сърна, БХРТ, Фена, Ослободжение - 31/08/09)
