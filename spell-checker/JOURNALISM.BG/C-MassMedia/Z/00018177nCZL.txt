ЕК напомни на БиХ, че преструктурирането на полицията е от основно значение за ССА
					07/04/2006
					 
						САРАЕВО, Босна и Херцеговина (БиХ) -- Осъществяването на реформите в полицията е едно от основните условия за подписване на Споразумението за стабилизация и асоцииране(ССА), каза говорителят на Европейската комисия в БиХ Фране Мароевич. Ако не бъдат реализирани реформите, основаващи се на принципите на ЕС, може да се стигне до отлагане на подписването на ССА, е казал Мароевич, цитиран в петък (7 април) от "Независне Новине". ЕС иска полицията да не е подвластна на политическо влияние, полицейските райони да се базират на професионални и технически критерии и полицията да е подчинена изключително на властта на държавно ниво. (Независне Новине - 07/04/06)
