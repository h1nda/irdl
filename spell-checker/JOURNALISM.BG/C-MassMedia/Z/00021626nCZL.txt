Де Хоп Схефер уверява Ахтисаари за подкрепата на НАТО за плана за Косово
					18/02/2007
					 
						БРЮКСЕЛ, Белгия -- Генералният секретар на НАТО Яп де Хоп Схефер е уверил специалния пратеник на ООН Марти Ахтисаари за подкрепата на Пакта за плана на Ахтисаари за решаването на проблема за статута на Косово. Ахтисаари посети Щаба на НАТО в Брюксел в петък (16 февруари) за разговори с Де Хоп Схефер и Североатлантическия Съвет. Според изявление след края на разговорите Ахтисаари е благодарил на КФОР за логистичната подкрепа. На свой ред Де Хоп Схефер е потвърдил, че КФОР остават ангажирани с безопасността на всички и ще реагират остро на всяка проява на насилие в провинцията. 
						В други новини от петък държавният секретар на САЩ Кондолиза Райс е заявила, че Вашингтон подкрепя демокрацията и в Косово и в Сърбия. Тя обаче е признала, че преговарящите за статута на Косово имат много трудна задача. В събота говорителят на Държавния департамент Том Кейси е заявил, че бъдещият статут на Косово е в центъра на продължаващите разговори между САЩ и Русия. В петък руският външен министър Сергей Лавров е обещал, че неговата страна ще подкрепи нова резолюция за Косово в Съвета за сигурност на ООН само ако предложението получи подкрепата и на Белград и на Прищина. (РТС - 18/02/07; Албейниън Нюз - 17/02/07; Уеб-сайт на НАТО, Танюг, АП - 16/02/07)
