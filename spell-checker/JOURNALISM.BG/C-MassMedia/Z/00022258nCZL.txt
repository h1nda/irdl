ОССЕ осъди нападението срещу сръбски журналист; воденото от местната полиция следствие продължава
					17/04/2007
					 
						БЕЛГРАД, Сърбия – В понеделник (16 април) Мисията на ОССЕ в Белград осъди бомбения атентат в дома на журналист в Белград, определяйки инцидента като посегателство срещу свободата на словото. В събота неизвестни нападатели хвърлиха ръчна граната в дома на Деян Анастасиевич, разследващ журналист, отразяващ организираната престъпност. Гранатата е причинила щети, но няма пострадали. 
						Посланикът на ОССЕ Ханс Ола Урстад призова местните власти да арестуват отговорните за деянието възможно най-бързо. В понеделник граждани издигнаха блокади на някои пътища в знак на протест срещу нападението. (Данас, Б92, FoNet - 17/04/07; Уебсайт на ОССЕ - 16/04/07)
