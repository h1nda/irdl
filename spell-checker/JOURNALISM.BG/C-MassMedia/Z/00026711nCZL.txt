Албанският премиер Бериша покани чуждестранни компании да инвестират в енергийния сектор
					09/06/2008
					 
						ТИРАНА, Албания -- Албания е готова и отворена за инвестиции в енергийния сектор, включително и в ядрената енергетика, каза в неделя (8 юни) министър-председателят Сали Бериша при откриването на двудневния Виенски икономически форум в Тирана. "Смятам, че не трябва да изключваме, а напротив, да включим албанците в оползотворяването на този отличен източник на енергия, какъвто е добиването на електроенергия от атома", каза Бериша в своята реч при откриването пред представителите на Австрия, страните от района на Черно море и Албания. Бериша покани също така европейските компании да построят окло 400 ВЕЦ на реките в цялата страна. Той отбеляза, че Албания е за пълната либерализация на енергийния сектор. (Топ Ченъл, BalkanWeb, Клан - 08/06/08)
