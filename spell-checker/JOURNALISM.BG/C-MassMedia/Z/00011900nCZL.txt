Ашдаун и Стро потвърждават, че БиХ е длъжна да сътрудничи с МНТБЮ
					07/09/2004
					 
						ЛОНДОН, Великобритания -- Сътрудничеството с Трибунала на ООН за военни престъпления остава ключово условие за напредъка на Босна и Херцеговина (БиХ) в евроатлантическата интеграция, потвърдиха Върховният представител на международната общност в БиХ Пади Ашдаун и британският външен министър Джак Стро по време на среща в понеделник (6 септември) в Лондон. Ашдаун и Стро подчертаха важността на въпроса със сътрудничеството, особено по отношение на Република Сръбска (РС). 
						Други новини: Премиерът на Република Сръбска Драган Микеревич каза в понеделник, че правителството ще предприеме стъпки за предоставяне на прокурорите от Хага на протоколи от военновременните заседания на босненско-сръбското военно командване. Твърди се, че на РС е бил даден едномесечен срок за предоставяне на информацията. 
						Междувременно ОДИПЧ съобщи, че е установил мисия от наблюдатели за общинските избори на 2 октомври в БиХ. Питър Айхър от САЩ ще бъде ръководител на тази мисия. ((НТВ Хаят, Фена, РТРС - 06/09/04)
