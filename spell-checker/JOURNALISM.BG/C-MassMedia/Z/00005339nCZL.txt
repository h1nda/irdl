Испания подкрепя Гърция за приемането на Кипър в ЕС
10/12/2002
 
МАДРИД, Испания -- Премиерът Хосе Мария Азнар изрази подкрепата си за влизането на Кипър в ЕС, след срещата си с гръцкия премиер Костас Симитис в понеделник (9 декември). Азнар добави, че усилията за разрешаването на спора с Кипър трябва да продължат дори след срещата на ЕС в Копенхаген тази седмица. От своя страна, Симитис заяви, че Турция трябва да направи компромиси по въпроса, за да бъде постигнат напредък. На 1 януари Гърция ще поеме ротационното председателство на ЕС. (Атинска новинарска агенция, Македонска новинарска агенция - 09/12/02)
