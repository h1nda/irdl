Македонските войски прекратяват обсадата на две села
04/09/2003
 
СКОПИЕ, Македония -- В сряда (3 септември) властите обявиха, че вдигат обсадата на две села северно от столицата. Ваксинце и Лояне бяха отцепени, докато армията и полицията щателно претърсваха района за група бойци от Албанската национална армия и нейния командир Авдил Якупи. Много жители, които бяха напуснали селата в началото на седмицата, сега се завръщат по домовете си. Западни официални лица подкрепиха македонското правителство в усилията му да унищожи екстремистката групировка. Говорителят на парламента Никола Поповски планира провеждането на специална сесия по въпросите на сигурността следващата седмица по искане на основната опозиционна партия в страната, ВМРО-ДПМНЕ. (АП, АФП, МИА, Макфакс, A1 ТВ - 03/09/03)
