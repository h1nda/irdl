Черна гора издава нови паспорти
					11/05/2008
					 
						ПОДГОРИЦА, Черна гора -- Трийсет и трима отлични студенти от държавния университет в Подгорица получиха първите черногорски паспорти две години след отделянето на страната от бившата федерация със Сърбия. Новите документи замениха югославските паспорти, които черногорците притежават от средата на 1990-те години насам. Според министъра на вътрешните работи Юсуф Каламперович, те са важно условие за присъединяването към Шенгенския бял списък, който позволява безвизови пътувания. (РТЧГ, Maкфакс, Ройтерс - 09/05/08)
