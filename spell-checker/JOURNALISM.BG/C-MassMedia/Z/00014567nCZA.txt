Македонските граждани ще получат цифровизирани паспорти 
					16/05/2005
					Като част от стремежа на македонския кабинет да облекчи визовия режим с ЕС, ще се въведат нови паспорти, изработени според най-съвременните технологии. Тръжна процедура за изпълнения на проекта бе стартирана миналия месец.
					От Мария Лазарова за Southeast European Times в Скопие – 16/05/05
 
					 
						
Македонските граждани ще получат нови дигитални паспорти следваща година.[AФП]
						Като част от стремежа на македонския кабинет да облекчи визовия режим с ЕС, ще се въведат нови паспорти, изработени според най-съвременните технологии. Тръжна процедура за изпълнения на проекта бе стартирана миналия месец.
						Миналия месец македонското правителство стартира тръжна процедура за нова система за дигитални паспорти, изработена с най-съвременни технологии, която понастоящем се използва в ЕС и САЩ. Победителят в търга ще бъде избран през август, което ще позволи на гражданите да получат нови паспорти в началото на следващата година. 
						Сред многото предпазни елементи, поставени като защита срещу кражба на самоличност, паспортите притежават и дигитален код, в който се регистрират биометричните характеристики на притежателя, като например цветът на очите. Митническите власти ще могат да имат незабавен достъп до дигиталното досие без специално съдействие от полицията. 
						Модернизацията е част от стремежа на кабинета да облекчи шенгенския визов режим за македонски граждани, нещо, което то се надява, че ще се случи след като страната получи положително становище на Европейската комисия (ЕК) по въпросника на ЕС и статут на кандидат за членство в ЕС. Това може да стане около началото на следващата година. 
						"Правителството взе решение да обяви конкурс за изработване на нови паспорти, тъй като това е последното липсващо звено, което трябва да се свърже, ако искаме на облекчим Шенгенския визов режим до началото на 2006 г.," каза премиерът Владо Бучковски след обявяването на търга. 
						Небходимите между 15 и 20 млн. евро за проекта ще дойдат от различни източници, вкл. телекомуникациионната компания "Македонски Телекомуникации", както и от публични фондове. "Най-адекватният начин за финансиране на новите паспорти е от дивидентите, които "Македонски Телекомуникации" трябва да плати на правителството," каза Бучковски. "След това кредитите за продукта, парите за инвестиране в други сегменти и парите, които се очакват за капитални разходи, а обикновено не се инвестират, могат да бъдат взети под внимание."
						Публичните фондове ще бъдат определени в бюджета за 2006 г. и след това възстановени с пари, които ще се съберат от всеки притежател на нов паспорт. 
						Според МВР, дванадесет фирми са преминали предквалификационния етап, което им позволява да вземат участие в търга. Техните оферти ще бъдат официално отворени на среща през юли. 
						Други стъпки, които Македония ще трябва да предприеме, включват подписване на Споразумение за реадмисия с ЕС до 2006 г. и привършване на предаването на граничния контрол от македонската армия на МВР.
