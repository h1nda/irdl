Албания ще създаде експертна комисия за идентифициране на жертвите на комунистическия режим
					11/02/2010
					 
						ТИРАНА, Албания -- Министър-председателят Сали Бериша заяви на заседание на кабинета в сряда (10 февруари), че ще бъде създадена специална разследваща комисия за идентифицирането на всички жертви на комунистическия режим. Отговорностите на комисията ще включват откриването и идентифицирането на лицата, за които се смята, че са били екзекутирани в периода 1946-1991 г. По-рано тази седмица в покрайнините на Тирана мъж, издирващ тялото на баща си, изчезнал през 1976 г., откри масов гроб, съдържащ тленните останки на 19 души, смятани за „врагове на режима”. Според Асоциацията на бившите жертви на политически преследвания около 4 000 души все още се смятат за изчезнали. (Гласът на Америка, Шекули, Ора Нюз, Телеграфи - 10/02/10)
