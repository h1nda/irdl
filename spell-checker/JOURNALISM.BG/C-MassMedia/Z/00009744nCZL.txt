Дания подкрепя кандидатурата на Хърватия за членство в ЕС и НАТО
06/02/2004
 
КОПЕНХАГЕН, Дания -- Външният министър Пер Стиг Мьолер заяви в четвъртък (5 февруари), че неговата страна ще подкрепи кандидатурата на Хърватия за членство в ЕС и НАТО. В изказване пред репортери след среща с хърватския си колега Миомир Жужул той даде висока оценка на Загреб за напредъка във всички области. Мьолер заяви, че сега е само въпрос на време Хърватия да стане член на двете организации. Той призова международната общност да подпомогне на Загреб, особено предвид някои "тревожни признаци на Балканите". Жужул потвърди ангажимента на правителството си да работи за стабилността на Западните Балкани. (AФП - 05/02/04)
