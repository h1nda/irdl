Скандал с уреждане на футболни мачове в Албания
					04/03/2011
					 
						ТИРАНА, Aлбания -- Футболът в Албания отново е в центъра на вниманието заради подозрения за уреждане на мачове, съобщиха медиите в четвъртък (3 март). Изпълнителният комитет на Националната футболна федерация, подпомогнат от УЕФА, разследва три мача, играни по време на националното първенство. Мач от последния кръг, игран в Тирана е в центъра на разследването, в който шампионът "Динамо" бе победен с лекота от настоящия лидер "Скендербей". 
						Може да има връзка и между Футболната федерация и клуба "Скендербей". Репортери смятат, че председателят на Федерацията Армандо Дука е акционер в частна компания заедно със собственика на клуба от Корча, което е нарушение според съществуващите правила. (Toп Ченъл, Aлсат, Клан - 03/03/11)
