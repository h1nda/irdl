Хага потвърждава, че местни сръбски съдилища могат да съдят обвинени в по-леки престъпления
11/06/2003
 
БЕЛГРАД, Сърбия-Черна Гора -- Трибуналът на ООН за военни престъпления потвърди, че е налице "известна степен на съгласие" да се позволи на местни сръбски съдилища да съдят военнопрестъпници с по-леки обвинения. Координаторът на Трибунала Матиас Хелман заяви пред радио Београд 202, че докато трибуналът ще разглежда по-важните дела, сръбските съдилища могат спокойно да поемат процесите срещу по-нископоставени длъжностни лица и други.
В други новини, Висшият съвет по отбрана проведе заседание във вторник и реши да оказва пълно сътрудничество по въпросите на военните престъпления. Съветът ще изиска от всички местни власти да изпълняват закона за сътрудничество по въпросите на военните престъпления. (Фонет, Б92, Би Би Си, Бета, Београд 202 - 10/06/03)
