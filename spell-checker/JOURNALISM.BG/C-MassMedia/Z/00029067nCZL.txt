Американският командващ Кей каза, че подходът на Вашингтон към Косово няма да се промени
					22/01/2009
					 
						ПРИЩИНА, Косово -- Бригаден генерал Лари Д. Кей, командващ на КФОР 10, многонационалната бригада “Изток”, увери в сряда (21 януари), че подходът на САЩ и ангажиментът на техните военни части в Косово няма да претърпят промяна. "Ние гледаме на този ангажимент като на момент на надежда. Няма никакви признаци, че ще има промяна на нашия подход към Косово", каза Кей на пресконференция, след като новите Косовски сили за сигурност поеха функциите си от полунощ във вторник. Кей добави, че бъдещето на Косово не подлежи на преговори, като подчерта, че няма промяна в зоните за сигурност по неговите граници.
						Други новини -- Противопоставящите се на решението на президента Фатмир Сейдиу за провеждане на избори през тази година могат да внесат своите оплаквания в парламента. Според съобщения в медиите от четвъртък генералният секретар на Националното събрание Исмет Красничи е казал, че неговият секретариат ще приема жалбите, адресирани до Конституционния съд, докато бъде създаден собствен секретариат на съда. Сейдиу иска да проведе следващите общи избори през 2011 г, за което опозицията твърди, че е акт на тоталитаризъм. (Зери, Коха Диторе, Косова Сот, Експрес, Лайм - 22/01/09; Кохавижън, РТК - 21/01/09)
