Проучване сочи, че повечето косовски сърби искат да останат в Косово
					15/09/2008
					 
						ПРИЩИНА, Косово – Според публикувано в неделя (14 септември) изследване, проведено от НПО „Направо към Европа”, повечето представители на сръбското малцинство желаят да продължат да живеят в Косово. Резултатите сочат, че 72 % от сърбите, живеещи в Косово, искат да останат, а 28 % са заявили, че предпочитат да си тръгнат. Отговорилите албанци и сърби са посочили като най-големи причини за безпокойство безработицата и енергийните проблеми. (РТК, ТВ 21, Кохавижън -14/09/08)
