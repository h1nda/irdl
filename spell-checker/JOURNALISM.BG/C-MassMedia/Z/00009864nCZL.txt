Германски политик предлага привилегировано партньорство между ЕС и Турция
17/02/2004
 
АНКАРА, Турция -- Лидерът на опозиционния германски Християн-демократически съюз Ангела Меркел каза в понеделник (16 февруари), че на Турция трябва да се предостави статут за привилегирован партньор, тъй като пълноправното членство би могло да създаде проблеми. Изказването на Меркел бе направено след срещата й с турския премиер Реджеп Таийп Ердоган в Анкара. Ердоган отговори, че Турция не би приела такава алтернатива и отбеляза, че германското правителство се е ангажирало с подкрепа за пълноправното членство на Турция в Съюза. Той потвърди, че Турция е изпълнила политическите критерии от Копенхаген и очаква началото на предприсъединителните преговори до края на тази година. (Анадолска агенция, НТВ, ТРТ 2- 16/02/04)
