Федерация БиХ приема нов Наказателен кодекс
09/07/2003
 
САРАЕВО, Босна и Херцеговина (БиХ) -- Камарата на народите на Федерацията БиХ прие Наказателен кодекс и Наказателно-процесуален кодекс във вторник (8 юли). Според законодателите мерките са в съответствие със стандартите и практиката на ЕС и отговарят на препоръките на международните финансови институции за усъвършенстване на съдебната реформа.
Също във вторник МВФ публикува серия от документи, насочени към стимулиране на устойчив икономически растеж, разумна фискална политика и структурни реформи в БиХ, включително укрепване на съдебната система.
Други новини: премиерът на БиХ Аднан Терзич се срещна във вторник с македонска делегация, ръководена от неговия колега Бранко Цървенковски. Разговорите са се фокусирали върху разширяването на икономически връзки. (Дневни Аваз, Дневни лист - 09/07/03; БХТВ 1, Би Би Си, уеб-сайт на МВФ, Онаса, МИА - 08/07/03)
