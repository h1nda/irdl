Грегориан призова за мерки срещу мрежата за подпомагане на Младич 
					04/08/2010
					 
						САРАЕВО, Босна и Херцеговина (БиХ) -- Бившият заместник върховен представител в БиХ Рафи Грегориан призова международната общност да предприеме мерки срещу мрежата, поддържаща укриващия се военнопрестъпник Ратко Младич в БиХ. В интервю за излизащия в Сараево всекидневник „Ослободжение” във вторник (3 август) Грегориан каза, че това ще помогне на Сърбия да арестува Младич. „Не можем да приемем, че Сърбия сама може да направи нещо за арестуването на Ратко Младич. Ние можем да направим много неща в Босна, за да подпомогнем усилията [на Белград]”, добави той. (РТРС, Бета, Ослободжение, АФП - 03/08/10)
