Турция и Гърция се споразумяват за реципрочно съкращаване на отбранителните разходи
18/05/2004
 
БРЮКСЕЛ, Белгия -- Турция и Гърция се споразумяха по принцип, че отбранителните разходи могат да бъдат съкратени чрез мерки за укрепване на доверието, заяви турският министър на отбраната Вежди Гьонюл в понеделник (17 май). Гьонюл се срещна с гръцкия си колега Спилиос Спилиотопулос в рамките на срещата на военните министри на държавите-членки на ЕС и държави-членки на НАТО, които не членуват в Съюза в Брюксел. Двамата министри обявиха общото си желание да засилят двустранните връзки и сътрудничеството си в борбата срещу тероризма. Гърция реши да прекрати договорите за доставка на корвета и 300 бронетранспортьори, съобщи АФП в понеделник. Преди по-малко от една седмица Турция се отказа от плановете си за закупуване на нови самолети и танкове, които биха й стрували около 10 млрд. щ.д. (Анадолска агенция, Търкиш Дейли нюз, ТРТ 2- 17/05/04).
