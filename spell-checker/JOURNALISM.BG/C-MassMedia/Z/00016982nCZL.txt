Международната общност призова Хърватия да предприеме действия във връзка с дома на завърнал се бежанец
					18/12/2005
					 
						ЗАГРЕБ, Хърватия -- Международната общност призова хърватските власти да предприемат незабавни действия, за да предотвратят завърнал се сръбски бежанец да изгуби дома си. В изявление за печата в петък (16 декември) ОССЕ, Европейската комисия и Върховният комисар за бежанците на ООН изразиха силната си загриженост във връзка с решението на местен съд за дома на завърналия се Стево Забърдач. Съдът реши да предложи дома на търг, тъй като Забърдач не може да плати компенсациите на бившия временен обитател на дома му за инвестициите, които той е вложил в дома му. 
						В своето изявление, международните организации призоваха за решаването на 24 подобни случаи и за осъществяване на законодателни поправки, за да се предотвратят подобни ситуации в бъдеще. (Уеб-сайт на ОССЕ - 16/12/05)
