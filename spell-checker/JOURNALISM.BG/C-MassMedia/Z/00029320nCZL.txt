Над 80 души бяха арестувани на митинг в подкрепа на Йоджалан в Югоизточна Турция
					16/02/2009
					 
						АНКАРА, Турция -- Полицията арестува 86 души в неделя (15 февруари), по време на демонстрация в Диарбекир по повод на десетата годишнина от арестуването на лидера на терористичната Кюрдска работническа партия, Абдула Йоджалан. Около 2 500 кюрди се събраха пред офиса на прокюрдската Партия на демократичното общество в града. Протестиращите хвърляха камъни по полицията, която използва сълзотворен газ и водни струи, за да ги разпръсне. Болници из цялата страна съобщиха, че най-малко осем протестиращи и 17 полицейски служители са пострадали в митингите, които властите в различните градове и най-вече в доминирания от кюрди Югоизток бяха забранили. (Заман, Хюриет - 16/02/09; Ройтерс, Би Би Си, Ап, АФП - 15/02/09)
