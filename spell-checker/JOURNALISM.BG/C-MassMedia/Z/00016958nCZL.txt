Албания прие нови мерки срещу незаконната миграция и трафика
					15/12/2005
					 
						ТИРАНА, Албания -- Правителството изготви законопроект за забрана на използването на малки лодки и кораби с цел да ограничи нелегалната имиграция и трафика на наркотици и оръжие, съобщи говорител на правителството в сряда (14 декември). Само рибарски и пътнически плавателни съдове с издадени специални разрешителни ще бъдат допускани в териториалните води на страната през следващите три години. Новата мярка трябва да бъде одобрена от парламента. Премиерът Сали Бериша каза, че целта е да се промени имиджът на Албания като ''скутерна република". (Албейниън нюз - 15/12/05; AП - 14/12/05)
