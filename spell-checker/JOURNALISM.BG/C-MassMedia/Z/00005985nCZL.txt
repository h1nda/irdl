Македония и КФОР ще координират защитата по границата на Косово
14/02/2003
 
ПРИЩИНА, Косово, Сърбия-Черна гора -- Македонският министър на отбраната Владо Бучковски и командващият КФОР генерал-лейтенант Фабио Мини се договориха в четвъртък (13 февруари) в Прищина да координират защитата по границата между Македония и Сърбия в участъка на Косово. Двамата обявиха също, че между генералните щабове на македонската армия и КФОР ще бъде изградена гореща телефонна връзка за предупреждение в случай на евентуални инциденти или повишено напрежение по границата. Бучковски отправи и искане за присъствието на офицер от македонските свързочни части в щаб-квартирата на КФОР. (Дневник - 14/02/03; A1 TВ, Макфакс - 13/02/03)
