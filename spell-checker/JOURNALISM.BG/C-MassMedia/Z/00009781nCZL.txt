НАТО ще намали присъствието си в централно Косово
10/02/2004
 
ПРИЩИНА, Косово, Сърбия-Черна Гора -- НАТО ще съкрати силите си в Прищина и централно Косово, каза командир от КФОР в понеделник (9 февруари). Около 2000 военнослужещи, които понастоящем изпълняват мисия в Центъра на ръководената от Швеция многонационална бригада, ще бъдат заменени от по-малко подразделение от Финландия, Швеция, Ирландия, Чешката република, Словакия и Латвия. Новото подразделение ще бъде развърнато на 1 май и ще се концентрира върху разузнавателни операции.
Други новини: процесът срещу Шефкет Муслиу, висш функционер на вече разформированата Албанска армия за освобождение на Прешево, Медведжа и Буяновац, се очаква да започне във вторник. Бившият партизански командир е обвинен в различни престъпления, вкл.отвличане и опит за изнудване. Делото ще бъде гледано от международен съдебен състав.
Междувременно, правителството на Косово обяви в понеделник, че ще бъде готово да започне преговори в Белград до средата на февруари. Бежанците, изчезналите лица, енергетиката и транспортът се очаква да бъдат основните теми. (АФП, Бета - 09/02/04)
