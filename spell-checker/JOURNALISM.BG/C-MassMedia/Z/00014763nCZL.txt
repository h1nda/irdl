Чешката република обещава подкрепа за евроатлантическите кандидатури на Хърватия
					01/06/2005
					 
						ПРАГА, Чешка република -- Хърватският министър на външните работи и европейската интеграция Колинда Грабар-Китарович направи еднодневно посещение в Чешката република във вторник (31 май) и заяви, че Прага изцяло подкрепя кандидатурите на Загреб за членство в ЕС и НАТО. Грабар-Китарович се срещна с чешкия си колега Сирил Свобода и с парламентарни представители. Обсъдени бяха и двустранните връзки и подобряването на икономическото сътрудничество. 
						Други новини: Македонският президент Бранко Цървенковски пристига в сряда на официално посещение в Загреб. Той ще се срещне с хърватския си колега Стипе Месич, с премиера Иво Санадер и с председателя на парламента Владимир Шекс. (Макфакс - 01/06/05; ХИНA - 31/05/05)
