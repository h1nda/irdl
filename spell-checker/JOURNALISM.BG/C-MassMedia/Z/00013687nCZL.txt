Според Санадер Загреб работи с чужди разузнавания за откриване на Готовина 
					23/02/2005
					 
						ЗАГРЕБ, Хърватия -- Премиерът Иво Санадер каза във вторник ( 22 февруари), че правителството сътрудничи с чужди разузнавателни агенции в опит да локализира укриващия се генерал Анте Готовина, един от най-издирваните обвиняеми от Трибунала на ООН за военни престъпления. Санадер повтори, че Загреб ще направи всичко необходимо за разрешаване на случая "Готовина" и за да докаже ангажимента си към пълноценно сътрудничество с МНТБЮ до 16 март, когато ЕС ще реши дали да започне прсъединителни преговори с Хърватия. 
						Други новини от вторник: Делегация начело със Санадер посети Ватикана, където бе приета от папа Йоан Павел ІІ. Според Санадер папата напълно подкрепя влизането на Хърватия в ЕС. (Вечерни лист - 23/02/05; ХИНА, ХРТ - 22/02/05)
