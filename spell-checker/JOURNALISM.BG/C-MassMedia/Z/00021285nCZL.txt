Посланикът на САЩ в България не вижда връзка между делото срещу медицинските страни и атентата над Локърби
					17/01/2007
					 
						СОФИЯ, България -- Във вторник (16 януари) посланикът на САЩ в България Джон Байърли каза, че няма връзка между случая с петте български медицински сестри, осъдени на смърт в Либия по обвинения, че са заразили деца с ХИВ, и бомбения атентат през 1988 г. на самолета на "Пан Ам", взривил се над Локърби, Шотландия. В изказване пред репортери след среща с външния министър Ивайло Калфин Байърли добави, че като съюзник на България Съединените щати ще направят всичко възможно за освобождаването на сестрите. От своя страна Калфин каза, че е неприемливо да се обсъжда сделка, включваща размяна на сестрите срещу либийския терорист Махмуд Саид ал Мограби, който излежава доживотна присъда във Великобритания заради взривения над Локърби самолет. 
						В сряда Европейският парламент смята да обсъди проекторезолюция по делото срещу медицинските сестри. Тя призовава либийския лидер Муамар Кадафи да се намеси и да разпореди незабавното освобождаване на медиците. (Сега, Новинар - 17/01/07; БНР, Дарик - 16/01/07)
