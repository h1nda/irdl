Черна гора ще запази "спокойствие" относно Косово
					25/02/2008
					 
						ПОДГОРИЦА, Черна гора -- Президентът Филип Вуянович каза, че Черна гора ще "бъде внимателна и ще запази спокойствие относно Косово". В слово в пристанищния град Бар в петък (22 февруари), където започна кампанията си за президентските избори на 6 април, той добави, че Черна гора трябва да поддържа добри отношения със Сърбия. 
						Вуянович отпътува в понеделник на двудневно официално посещение в Брюксел, където предстои да се срещне с представители на ЕС и НАТО. (Фокус - 25/02/08; Танюг, Б92- 24/02/08; РТЧГ - 22/02/08)
