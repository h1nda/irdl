САЩ признаха Черна гора като независима държава 
					14/06/2006
					 
						ВАШИНГТОН, Съединени щати -- Говорителят на Държавния департамент Шон Маккомак каза във вторник (13 юни), че Съединените щати признават Черна гора като независима и суверенна държава и обмислят установяването на дипломатически отношения с нея. Държавният секретар Кондолиза Райс изпрати писмо до правителството на Черна гора, с което го поздравява за "мирния и демократичен" референдум за независимост, проведен миналия месец. Съобщението бе направено скоро след като ЕС и няколко други страни, сред които Хърватия и Македония, признаха независимостта на Черна гора. 
						Също във вторник финансовите министри и управителите на централните банки на Черна гора и Сърбия се срещнаха в Белград, за да обсъдят членството си в международните финансови институции след референдума. Разговорите ще продължат следващата седмица. (Виести - 14/06/06; AП, AФП, Съобщение за пресата на Държавния департамент на САЩ, Мина - 13/06/06)
