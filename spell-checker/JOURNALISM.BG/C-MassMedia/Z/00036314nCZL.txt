Протести предхождат гей парада в Белград
					10/10/2010
					 
						БЕЛГРАД, Сърбия -- Повече от 5000 демонстранти се събраха в Белград в събота (9 октомври), за да протестират срещу планирания гей парад в столицата в неделя. Протестиращите преминаха по оживена пешеходна улица в центъра на града до парламента и скандираха лозунги. Демонстрацията се проведе при строги мерки за сигурност без инциденти. Парадът ще бъде първият след 2001 г., когато участниците в него бяха бити от ултранационалисти, футболни фенове и скинари. Плановете за провеждане на парада миналата година бяха отменени, поради заплахи за насилие. Полицията съобщи в събота, че ще положи максимум усилия да осигури безопасността на парада и призова гражданите да се въздържат от насилие. (AФП, AП, Бета, Прес, Б92 - 09/10/10)
