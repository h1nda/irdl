Американският министър на отбраната посети Черна гора и Албания 
					27/09/2006
					 
						ТИРАНА, Албания -- Американският министър на отбраната Доналд Ръмсфелд посети Черна гора и Албания във вторник (26 септември), за да обсъди военното сътрудничество с двете страни и глобалната война срещу терора. В Подгорица премиерът Мило Джуканович го увери, че Черна гора е "готова да участва във водената от САЩ коалиция в борбата със заплахата от тероризъм за световния мир". От своя страна Ръмсфелд обеща американска помощ в реформирането на черногорските въоръжени сили, както и подкрепа за кандидатурата на балканската държава за членство в НАТО. 
						В Тирана Ръмсфелд получи уверенията на министъра на отбраната Фатмир Медиу, че Албания ще запази военното си подразделение в Ирак до края на операцията там. В сряда Ръмсфелд участва в годишната конференция на министрите на отбраната на страните от Югоизточна Европа, на която Тирана е домакин. (Победа, Виести, Албейниън Нюз - 27/09/06; AФП, Ройтерс, АП, Уеб сайт на албанския президент, Синхуа - 26/09/06)
