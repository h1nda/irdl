В Хърватия расте подкрепата за членство в ЕС
					29/04/2005
					 
						ЗАГРЕБ, Хърватия -- След месеци на стремителен спад подкрепата за членство в ЕС започна да расте този месец, според ново социологическо проучване, публикувано в петък (29 април) във в. "Вечерни лист". Според проучването, извършено от агенция "Метрон Вектура", 49,8 % от отговорилите са заявили, че биха подкрепили на референдум влизането в ЕС, в сравнение с 47,8 % в края на март и рекордно ниските 43,8 % в средата на март. Това бе по времето, когато ЕС реши да отложи насрочените присъединителни преговори поради липсата на пълно сътрудничество с трибунала на ООН за военни престъпления в Хага. Вестникът посочва, че в настоящия момент подкрепата расте във връзка с надеждите около новата оперативна атестационна група на ЕС. (Вечерни лист - 29/04/05)
