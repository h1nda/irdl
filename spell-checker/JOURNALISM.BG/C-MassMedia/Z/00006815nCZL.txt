Представители на Република Сръбска и Сърбия-Черна Гора обсъждат сътрудничеството
04/05/2003
 
БАНЯ ЛУКА, Босна и Херцеговина (БиХ) -- Председателят на Народното събрание на Република Сръбска Драган Калинич и посланикът на Сърбия-Черна Гора в БиХ Станимир Вукичевич се срещнаха в петък (2 май) в Баня Лука. Те обсъдиха съвместните усилия в борбата с организираната престъпност и корупцията, като се съгласиха, че това са двете най-големи заплахи за икономическата и политическата стабилност в региона. Двамата също разгледаха възможностите за засилване на парламентарното сътрудничество. (СРНА - 02/05/03)
