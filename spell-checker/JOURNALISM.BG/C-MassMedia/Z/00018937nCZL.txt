Новина от последния час: Сърбия призна Черна гора
					15/06/2006
					 
						БЕЛГРАД, Сърбия -- Сръбското правителство прие решение за признаване на Република Черна гора, се казва в официално съобщение за печата от четвъртък (15 юни). Изпълнени са условията за установяване на дипломатически връзки, "които ще допринесат за развитието на приятелски и добросъседски отношения", се казва в него. Правителството е одобрило също и продължаване на сръбското гражданство за черногорските граждани, които живеят в Сърбия.
						В сряда черногорското правителство съобщи, че Босна и Херцеговина, Китай, Гърция, Норвегия и Румъния са признали новата държава и са предложили да установят отношения с нея. Същия ден Комитетът на министрите на Съвета на Европа (СЕ) прие искането на Черна гора за пълноправно членство в организацията. (Уеб сайт на сръбското правителство, Виести - 15/06/06; РТРС, ПБС БиХ, Уеб сайт на СЕ - 14/06/06)
