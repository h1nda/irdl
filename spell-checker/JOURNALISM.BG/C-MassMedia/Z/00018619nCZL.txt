Завърши кампанията за референдума в Черна гора, до неделя е забранена всякакъв вид агитация 
					18/05/2006
					 
						ПОДГОРИЦА, Сърбия и Черна гора -- Кампанията за референдума за независимост в Черна гора официално приключва в четвъртък (18 май) в полунощ. След това всякаква агитация ще бъде забранена в оставащите 48 часа до началото на референдума в неделя. Най-малко 55 % от участващите гласоподаватели трябва да подкрепят независимостта, за да бъде референдумът успешен. В телевизионен дебат в сряда вечерта черногорският премиер Мило Джуканович се изправи срещу Предраг Булатович, лидер на блока, който е против отделянето от Сърбия. От своя страна сръбският премиер Воислав Кощуница призова черногорците да гласуват за продължаване на съюза с Белград. (Данас, Блиц - 18/05/06; Танюг, Бета РТС, AП, ЮПИ - 17/05/06)
