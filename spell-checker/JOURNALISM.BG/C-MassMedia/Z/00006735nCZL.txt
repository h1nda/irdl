Американски представител даде висока оценка на позицията на председателстващия ЕС по време на иракската криза
27/04/2003
 
АТИНА, Гърция -- Държавният секретар на САЩ Колин Пауъл даде висока оценка на начина, по който Гърция в качеството й на председател на ЕС се справи с иракския проблем. В петък (25 април) Пауъл каза, че Атина, и особено външният министър Гергиос Папандреу, са проявили големи умения в преодоляването на разногласията между страните от ЕС. Според него е бил избегнат разколът в ЕС. В друга връзка, той изрази разочарованието си от провала на предложението на ООН за уреждане на кипърския проблем. (ТВ НЕТ, Бюлетин за печата на Държавния департамент на САЩ - 25/04/03)
