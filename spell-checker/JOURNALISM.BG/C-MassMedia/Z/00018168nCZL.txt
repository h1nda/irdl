Великобритания ще помогне на Румъния и България в борбата им с организираната престъпност
					06/04/2006
					 
						БУКУРЕЩ, Румъния -- Борбата с организираната престъпност бе в центъра на дискусиите по време на посещението на британския вътрешен министър Чарлз Кларк в Румъния и България в сряда (5 април). В Букурещ той направи изявление, в което се казва, че Лондон е впечатлен от напредъка на реформите, постигнат от Румъния в областта на правосъдието и граничния контрол. 
						В София Кларк каза на българския си колега Румен Петков, че не смята, че членството на страната в ЕС ще бъде отложено от 2007 г. за 2008 г. Той обаче предупреди, че трябва да се решат проблемите, посочени от Европейската комисия, свързани с организираната престъпност. (Найн О'Клок, Фокус, ДПА - 06/04/06)
