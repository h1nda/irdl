Турция, Иран, Сирия и Ирак ще издават съвместни визи 
					08/03/2011
					 
						АНКАРА, Турция -- Турция, Иран, Сирия и Ирак се договориха да издават съвместни визи в опит да подпомогнат своите туристически сектори, съобщиха местните медии в понеделник (7 март). Мярката, предложена от турския министър-председател Реджеп Тайип Ердоган, ще намали туристическите разноски и ще позволи на техните граждани да посещават всичките четири държави с една виза. Новият документ ще се нарича „Шамген”, от арабското наименование на Сирия - Шам. (ИРНА, Ватан, Си Ен Ен Тюрк - 07/03/11)
