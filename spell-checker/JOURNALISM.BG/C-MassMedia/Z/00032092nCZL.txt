Вицепрезидентът на САЩ посети Румъния
					23/10/2009
					 
						БУКУРЕЩ, Румъния -- Американският вицепрезидент Джо Байдън пристигна в четвъртък (22 октомври) на еднодневно посещение в Букурещ. Той се срещна с основните политически лидери и отново потвърди подкрепата на САЩ за транзитен газопровод през Румъния. По време на разговорите си с президента Траян Бъсеску той заяви, че Румъния продължава да бъде силен съюзник, и благодари на правителството за подкрепата му за новия противоракетен проект на САЩ в Европа. (Куриерул Национал, Евениментул Зилеи, Гъндул - 23/10/09; Дойче Веле, ДПА, АП, Медиафакс - 22/10/09)
