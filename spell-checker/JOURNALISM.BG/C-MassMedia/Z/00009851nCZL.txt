Македонската кампания за доброволно разоръжаване навлиза в заключителната си фаза
16/02/2004
 
СКОПИЕ, Македония -- Кампанията за събиране на незаконното оръжие навлезе във финалната си фаза, гласи съобщение на МВР от неделя (15 февруари). В този етап събраното оръжие ще бъде унищожено, а притежателите, които са подали молби за неговото легализиране, трябва да представят съответни документи пред местните власти.
Други новини: бившата председателка на македонската Комисия за борба с корупцията Сладжана Тасева бе назначена за директор на македонската Полицейска академия. Тя замени на поста генерал Ристо Галевски, който бе назначен за съветник в МВР.
В понеделник Македония ще подпише меморандум за сътрудничество с Китай в сферата на отбраната, вкл. протокол, по силата на който Китай ще дари информационно-комуникационна техника за 500 000 щ.д. за модернизацията на македонската армия. (Дневник, МИА, Макфакс- 16/02/04; МИА, А1 ТВ - 15/02/04)
