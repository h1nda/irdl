Премиерът на РС Додик напусна разговорите за конституционната реформа в БиХ
					22/02/2009
					 
						САРАЕВО, Босна и Херцеговина (БиХ) -- Премирът на Република Сръбска (РС) Милорад Додик каза в неделя (21 февруари), че повече няма да участва в разговори за конституционната реформа в БиХ, ако не бъде признато правото на отделяне на сръбската общност. Изявлението му бе направено след среща с хърватския лидер Драган Чович и босненския лидер Сюлейман Тихич, на която бяха обсъдени реформите, необходими за членство в ЕС. 
						Додич иска Чович и Тихич да приемат клауза в новата конституция, гарантираща правото на самоопределение на териториалните етнически общности чрез референдум за отделяне, организиран три години след приемането на конституцията. Той също настоява статутът на РС да бъде неоспорим. Додик напусна срещата след едночасов дебат и каза, че хърватският и босненският му партньори са отказали да приемат неговите искания. 
						Трите общности започнаха разговори през ноември за конституционната реформа, необходима за членство в ЕС. В края на миналата седмица агенцията за разследване (ДАРЗ) обвини Додик в злоупотреба с власт и за злоупотреби, причинили на БиХ и РС загуби, възлизащи на милиони евро. (Дневни Аваз, AФП, ХИНА - 21/02/09)
