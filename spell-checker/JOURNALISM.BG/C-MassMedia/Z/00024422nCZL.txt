Най-висшият македонски орган по сигурността е загрижен за етническите напрежения
					01/11/2007
					 
						СКОПИЕ, Македония -- В сряда (31 октомври) Националният съвет по сигурност изрази загриженост във връзка с напрежението в някои региони на страната след неотдавнашното убийство на полицай близо до границата с Косово и оставката на председателя на Конституционния съд, етнически албанец, във връзка със спор за използването на албанското знаме. Президентът Бранко Цървенковски каза на репортерите, че инцидентите са станали в региони, които бяха в центъра на етническия конфликт от 2001 г., и предупреди, че те могат да бъдат използвани за политически цели. (Ройтерс, Синхуа - 31/10/07)
