Натовският адмирал Улрих похвали напредъка на Македония в реформата на отбраната
					29/07/2005
					 
						СКОПИЕ, Македония -- По време на посещението си в Македония в четвъртък (28 юли) адмирал Хари Улрих, началник на Обединеното съюзно командване в Неапол, похвали напредъка в реформата на отбраната и ангажимента към международната общност, демонстриран чрез участието в различни мисии. Улрих се срещна с премиера Владо Бучковски и с министъра на отбраната Йован Манасиевски, за да обсъди с тях регионалното сътрудничество и ситуацията на сигурност. Всички се съгласиха, че Македония не е изправена пред заплахи за стабилността си. Бучковски изрази надежда, че страната ще бъде поканена да се присъедини към НАТО до края на 2006 г. (Уеб-сайт на правителството на Македония, МИА - 28/07/05)
