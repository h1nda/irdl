Румъния понижи нивото на заплаха от наводнения 
					13/08/2007
					 
						БУКУРЕЩ, Румъния -- Нивото на заплаха от наводнения, обявено през уикенда, бе понижено в неделя (12 август), съобщи местната преса. Властите отмениха предупрежденията "оранжев код" в 29 провинции, но запазиха "жълт код" за 29 окръга. Повечето от предупрежденията са в сила за Трансилвания, където все още има рискове от наводнения и свлачища. Предупрежденията за опасност бяха обявени в събота, след като поройни дъждове блокираха пътища, а мълнии убиха двама души. (Ромпрес, Найн о'клок, Hotnews.ro -13/08/07; Ромпрес - 12/08/07)
