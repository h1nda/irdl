Хърватия съобщи за нови случаи на свинска чума 
					24/08/2006
					 
						ЗАГРЕБ, Хърватия -- В сряда (23 август) министерството на земеделието съобщи за нови случаи на свинска чума след епидемията миналия месец. Говорителят на министерството Младен Павич каза, че новите случаи са се появили в селата Борово и Биело Бърдо близо до Осиек. Общо 470 прасета, при които вирусът е бил открит или е имало съмнения за наличието му, са били унищожени в сряда. В края на юли близо 770 прасета бяха унищожени в източния окръг Вуковар-Срем. (Вечерни Лист - 24/08/06; ХРТ, ХИНА - 23/08/06)
