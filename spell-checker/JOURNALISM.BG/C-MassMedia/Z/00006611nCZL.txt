Мисия на МВФ започна втори преглед в Албания
15/04/2003
 
ТИРАНА, Албания -- Мисия на МВФ пристигна в понеделник (14 април) за втори преглед в рамките на Програмата за намаляване на бедността и икономически растеж за Албания. През миналия юни Фондът и албанското правителство подписаха споразумение за изпълнението на програмата на стойност 36 млн долара. Първият преглед за нейното осъществяване се проведе през февруари.
Според други новини, албанският президент Фатос Нано присъства на церемония по изпращането на 70 военнослужещи, които ще се присъединят към силите на коалицията в Ирак. Военната част ще има мироопазващи и охранителни функции. (Зери и Популит, АТА, АФП - 14/04/03)
