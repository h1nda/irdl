Бъдещите омиротворителни сили в Ирак ще включват представители на Албания и България
05/05/2003
 
БАГДАД, Ирак -- Полският външен министър Влоджимир Чимошевич заяви в събота ( 3 май), че омиротворителен контингент, съставен от десет държави, ще бъде разположен в Ирак към края на май. Страната ще бъде разделена на три зони, като САЩ, Великобритания и Полша ще управляват по една от тях. Международните СМИ цитират официални представители на САЩ, според които Албания, България, Украйна, Италия, Испания, Дания и Холандия са седемте други страни, които ще допринесат за формирането на бъдещите сили. Българските и албански подразделения ще бъдат поставени вероятно под британско или полско командване.
В други новини: Българският външен министър Соломон Паси се срещна в неделя с краля на Йордания Абдула ІІ. Двамата са се концентрирали върху възстановяването на следвоенен Ирак и по-специално върху потенциалния принос на България в сектора на високите технологии. Възстановяването на Ирак е било и в центъра на разговорите, които Паси е провел в събота със своя кувейтски колега. (Ройтърс, АП, БТА, АФП - 04/05/03; БТА - 03/05/03)
