Ашдаун отрича слуховете за прекратяване на съществуването на РС
					17/10/2005
					 
						БЕЛГРАД, Сърбия и Черна гора -- Върховният представител Пади Ашдаун отрече слуховете, че Република Сръбска (РС) може да прекрати съществуването си, наричайки подобни приказки безсмислици. В интервю за сръбската държавна ТВ РТС в неделя (16 октомври) Ашдаун заяви, че съществуването на босненската сръбска област е гарантирано от Дейтънското мирно споразумение и че тази клауза не подлежи на промяна, освен ако народът на РС не поиска друго.
						Други новини -- Полицията в Баня Лука разби верига от фалшикатори по време на поредица от внезапни обиски в няколко фирми и частни домове. Иззети бяха и незаконни оръжия и експлозиви. Полицията обяви, че групата е била свързана с неотдавна разкрита банда, търгуваща с крадени коли в боснеснката сръбска автономна област. (РТС, РТРС, Независне новине - 16/10/05; РТРС, НТВ Хаят - 15/10/05)
