Експерт на ООН предупреди за „кръвни вражди” в Албания
					24/02/2010
					 
						ТИРАНА, Албания -- Специалният докладчик на ООН за извънсъдебните, по съкратената процедура и произволните екзекуции Филип Алстън предупреди във вторник (23 февруари) за масовото приемане от обществото на насилието като начин за решаване на лични конфликти. Приключвайки деветдневната си мисия за проучване на фактите в Тирана, той излезе с изявление, в което се казва, че „убийствата поради кръвна вражда - убийства като отмъщение от страна на семейството на жертвата - продължават да имат разрушителен ефект върху обществото”, и се отправя призив към правителството да събира данни за такива инциденти и да засили мерките за помиряване на семействата.
						В реч пред парламента във вторник Алстън призова и за пълно сътрудничество на Албания в разследванията на обвиненията в предполагаем трафик на човешки органи, взети от сръбски цивилни граждани, отвлечени по време на конфликта в Косово през 1999 г. Той обвини правителството в създаване на „формални пречки” пред продължаващото разследване. (Ройтерс, Информационен център на ООН - 23/02/10)
