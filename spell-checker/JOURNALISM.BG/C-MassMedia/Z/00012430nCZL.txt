САЩ ще поддържат малък контингент в БиХ след предаването на мисията през декември 
					26/10/2004
					 
						БРЮКСЕЛ, Белгия -- САЩ решиха да запазят малък базисен контингент в Босна и Хецеговин (БиХ), след като ЕС поеме мироподдържащата мисия през декември, каза в понеделник (25 октомври) генералният секретар на НАТО Яп де Хооп Схефер. Американските военнослужещи ще бъдат стационирани до Тузла. 
						Други новини: Босненско-сръбският президент Драган Чавич каза в понеделник, че Република Сръбска ще следва примера на ЕС и ще замрази авоарите на Радован Караджич и Ратко Младич. Външните министри от Съюза решиха на 11 октомври да замразят авоарите на двамата босненски лидери и на укриващия се хърватин Анте Готовина. (ФТ, Независне новине - 26/10/04; Фена, АФП, Pincom.info - 25/10/04)
