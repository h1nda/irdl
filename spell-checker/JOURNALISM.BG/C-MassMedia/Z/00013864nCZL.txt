Бившият вътрешен министър на РС Станишич се предава на МНСБЮ 
					11/03/2005
					 
						БЕЛГРАД, Сърбия и Черна гора -- Бившият вътрешен министър на Република Сръбска (РС) Мичо Станишич реши да се предаде на Трибунала на ООН за военни престъпления, съобщи сръбското правителство в четвъртък (10 март). В петък той отпътува за Хага, за да изслуша седем обвинения в престъпления срещу човечеството и три обвинения в нарушаване на законите и обичаите за водене на война. Прокурорите твърдят, че той е насърчавал, улеснявал и не е разследвал или наказвал престъпления срещу босненски хървати, босненски мюсюлмани и други несръбски граждани. Решението му да се яви в Хага се тълкува като последица от разговорите със сръбския министър на местното самоуправление Зоран Лончар и с настоящия вътрешен министър на РС Дарко Матияшевич. (ФЕНА, ПБС, РТРС, Б92 - 10/03/05)
