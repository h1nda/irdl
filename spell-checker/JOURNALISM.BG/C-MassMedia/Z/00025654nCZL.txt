Лайчак твърди, че независимостта на Косово няма да се отрази на БиХ
					02/03/2008
					 
						САРАЕВО, Босна и Херцеговина (БиХ) -- Върховният представител на международната общност Мирослав Лайчак заяви в събота (1 март), че не е забелязал никой в Сърбия да се опитва да прехвърли напрежението, свързано с обявяването на независимостта на Косово в БиХ. Той омаловажи възраженията на премиера на Република Сръбска (РС) Милорад Додик по отношение на независимостта на Косово, както и безпокойството, че ако Сараево реши да признае Прищина, тогава босненските сърби ще трябва да преосмислят своята позиция. Освен това Лайчак посочи, че Додик е заявил, че ще гарантире мира и стабилността в РС и че е потвърдил това пред Съвета за прилагане на мирното споразумение. В интервю за белградския всекидневник "Вечерне Новости" Лайчак е заявил, че протестите в РС срещу независимостта на Косово са в приемливи граници. (РТРС, СРНА, Новости, Танюг, Вечерне Новости - 01/03/08)
