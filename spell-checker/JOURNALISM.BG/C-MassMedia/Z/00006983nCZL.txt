Възрожденска програма води босненци у дома през лятото
19/05/2003
30 млади босненци се върнаха от Съединените Щати, за да стажуват в местни фирми по започналата преди две години стажантска програма. Някои се върнаха и за по-дълго.
Бет Кампшрор за кореспондентското бюро на Southeast European Times в Сараево - 19/05/03
 
 
Близо десетгодишният живот в Съединените Щати остави своя белег върху личността на Белма Еюпович, която по рождение е босненка. Речта й е изпъстрена с американски жаргон и тя притежава този типично американски оптимизъм, който й позволява да не усеща умора, дори при една доста напрегната работа.
"Работя денонощно седем дни в седмицата. Смятам, че проектът има огромна полза за страната и чрез него ние можем да дадем пример за всички хора тук,"- казва 26-годишната Еюпович за работата си на заместник-координатор на Стратегическата програма за намаляване на бедността към Министерството на външната търговия и икономическите отношения на Босна и Херцеговина (БиХ).
Именно хора, като Еюпович, босненка с практически опит, придобит в Съединените Щати, са необходими за възраждането на БиХ. Това е основната идея на проекта, по който през последните две години 30 босненци, студенти в Съединените Щати, стажуваха в родината си през лятото.
От 1994 г. насам по възрожденската стажантска програма на американската доброволческа организация "Босненско землячество" 70 босненци са изпратени в Съединените Щати, за да завършат образованието си. Преди две години организацията решила да върне някои от завършилите в САЩ босненци в родината си.
"Разбрахме, че хората се откъснаха, - казва изпълнителният директор на "Босненско землячество" Дзенита Мехич.- Някои от тях изразиха желание да се върнат при условие, че ще имат възможност за интересна работа, но и между тези, които биха искали да се установят в Щатите, има такива, които виждат своето бъдеще, свързано с БиХ."
Питомци на "Босненско землячество" и хиляди млади босненци в Съединените Щати се дипломират с висши степени на образование в реномирани учебни заведения. Мехич подчерта, че хората, които знаят не само родния си език и култура, но и свободно владеят английски, завършили са в чужбина и са възприели американския начин на живот и работа, ще бъдат в по-добра позиция, за да помагат на страната си, когато международните организации напуснат БиХ.
"Обаче, за да се постигне това, нужно е да се посее зърното, хората да бъдат мотивирани, да запазят връзката с родината си и да се върнат в БиХ, за да създадат собствен кръг и професионална среда," - каза тя.
Еюпович би могла да остане и за по-дълго, но тъкмо след стажуването й във "Фолсваген" през 2001г. се родила тази идея. Тя току що се беше дипломирала в Южнокалифорнийския университет с двойна специалност - биология и политология, когато й се обадила Мехич с предложение да стажува в БиХ.
"Помислих я за луда, та аз никога не бих се върнала," - разказва Еюпович, която напуснала Сараево през 1992г, за да отиде в Загреб, а четири години по-късно заедно със семейството си заминала за Съединените Щати.
Но тя го приела като експеримент. Като всяка друга, възрожденската учебна практика съчетавала нейния опит и фирмените интереси. Други стажанти работили в банки, дребни предприятия и средства за масово осведомяване в Сараево, а също така в Мостар , Баня Лука и Бихач.
Вършейки "обикновена работа от 9 до 5 ", както тя нарича своя стаж във "Фолсваген", Еюпович намерила себе си. Тя била смаяна от прямотата на сътрудниците.
"Аз винаги казвах "моля" и "благодаря", а отсреща чувах: "стига си се правила на учтива". Това бе голяма изненада," - споделя тя с усмивка. Малко-по-малко тя свикнала със стажуването и ежеседмичните уроци по английски, който преподавала на доброволни начала в един сараевски детски дом. В края на втория месец тя се върнала в Калифорния.
"Три-четири дни след завръщането си в Щатите помислих, че тукашното темпо на живота е нищо в сравнение с това в БиХ, защо да не се върна," - казва тя.
Родителите на Еюпович не били във възторг от това. Все пак тя кандидатствала по магистърска програма на ЕС, по която би могла да учи в Сараевския университет и в Италия, и родителите отстъпили пред факта, че ще учи. Тя се върнала през есента същата година и по-късно намерила сегашната си работа, която вършила и до дипломирането си.
Еюпович допуска, че работата в правителствения апарат може да бъде обезсърчаваща. "Но се надявам, че постепенно промените настъпват - има млади хора и в новото правителство, и в кабинета на премиер-министъра. Работата върви, това просто е въпрос на енергия, която влагам," - отбелязва тя.
Ако Еюпович се завърнала в БиХ за по-дълго, отколкото бе планирала преди, то друга млада жена, свързана с възрожденската програма, гледа на завръщането си просто като първо стъпало на кариерата, свързана с пътуване по целия свят. Лейла Ибрахимпасик, която е на 25, и е попаднала под крилото на "Босненско землячество" в Съединените Щати, чрез приятелите си намерила работа в сараевския офис на инвестиционната фирма за малък и среден бизнес "Хоризонт Венчер Менаджмент", чиято централа се намира във Виена.
"Смятам, че съм много щастлива. Уча немски, често прескачам до Виена, точно, както си го представях. За мене това е просто следващо стъпало. Такава възможност рядко се отдава на човек," - казва тя..
Ибрахимпасик е пропуснала стажуването, но участва в работата по реализация на възрожденската програма в БиХ, като консултира студентите в Съединените Щати, които се интересуват от стажуването.
Според Мехич, двайсетте стажанти, подбрани за това лято, ще бъдат абсолютно подготвени. И дума, казана наживо, помага. Тази година из между кандидатстващите над 160 босненци са от Северна Америка.
"Групата от кандидати наистина става с всяка година все по-силна и по-подготвена," - счита тя. - Избраните или имат магистърска степен или са аспиранти. И тази година поне петима споделиха: " ние искаме да останем тук за по-дълго от два месеца."
