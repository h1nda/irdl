На гръцката граница бяха задържани български граждани
					22/06/2009
					 
						АТИНА, Гърция -- В неделя (21 юни) в Проком, близо до гранично-пропускателния пункт "Промахон", полицията арестува двама български граждани, носещи оръжие и експлозиви, съобщиха медиите. Според твърденията двамата са се опитали да продадат на полицай под прикритие четири пистолета със заглушители, един автомат "Калашников" (АК-47), 1,4 кг тротил и 5,4 кг. амониев нитрат, който се използва като изкуствен тор, но и за изработването на самоделни бомби. Полицията е открила и малко количество кокаин. Властите смятат, че заподозрените са имали намерение да продават оръжие и експлозиви на местна организирана престъпна група.
						Други новини -- Полицията в Атина съобщи, че се водят разпитите на заподозрян, който се е предал и е поел отговорност за убийството на полицай през декември 2004 г., съобщиха медиите в събота. Полицаят Хараламбос Аманатидис беше застрелян пред резиденцията на британския военен аташе в северното атинско предградие Кифисия. Заподозреният, 32-годишен, се е предал на полицията в петък след освобождаването му от затвора, където е излежал 17 месеца за други престъпления. (АНА-МПА, Катимерини, Нафтемборики, БНР, Агенция София нюз - 22/06/09; АНА-МПА, Катимерини - 20/06/09; АП - 19/06/09)
