Усилията за формиране на ново правителство в Северен Кипър се провалиха 
					02/11/2004
					 
						ЛЕВКОЗА, Кипър -- Лидерът на Партията на националното единство Дервиш Ероглу обяви в понеделник (1 ноември), че не е успял да състави ново правителство в Северно-кипърската турска република. Той посочи като причина за това липсата на консенсус сред политиците. Президенът Рауф Денкташ изрази разочарованието си и посочи, че ще потърси негов заместник. Предишната управляваща коалиция, ръководена от Републиканската турска партия на Мехмет Али Телат, се разпадна миналия месец. Продължаващата неспособност да се постигне политическо споразумение би довела до предсрочни избори.
