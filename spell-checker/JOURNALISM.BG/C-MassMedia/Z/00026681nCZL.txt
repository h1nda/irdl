Сърбия настоя, че докладът на Брамерц е небалансиран и неточен
					06/06/2008
					 
						БЕЛГРАД, Сърбия -- В четвъртък (5 юни) председателят на Сръбския национален съвет за сътрудничество с Трибунала на ООН за военни престъпления Расим Ляич отхвърли критиките, които главният прокурор Серж Брамерц отправи в своя първи доклад до Съвета за сигурност на ООН. Ляич настоя, че докладът е "неточен". Той отново подчерта, че четиримата важни бегълци, които остават на свобода, не са в обсега на сръбските власти, както заяви Брамерц по-рано през седмицата. Ляич отрече също така твърдението на Брамерц, че Трибуналът нямал достъп до сръбските архиви. (Бета, РТС, Б92, Канейдиън Прес - 06/06/08)
