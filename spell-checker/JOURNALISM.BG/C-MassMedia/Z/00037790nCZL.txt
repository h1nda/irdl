Христофиас е на историческо посещение в Израел 
					15/03/2011
					 
						ТЕЛ АВИВ, Израел -- Кипърският президент Деметрис Христофиас се срещна с израелския си колега Шимон Перес в понеделник (14 март) в началото на първата официална визита на кипърски президент в Израел. Двамата лидери приветстваха подобряването на отношенията между страните им в последните години. Христофиас подчерта неотдавна подписаното споразумение за изключителните икономически зони на двете страни и заяви, че това „ще доведе до по-нататъшно сътрудничество в областта на енергетиката”. Той запозна Перес с последните развития в преговорите за обединяване на разделения остров и двамата обсъдиха мирния процес в Близкия изток. Перес благодари на Христофиас за помощта, оказана от Кипър на еврейския народ след холокоста, и изрази интерес от засилване на двустранното сътрудничество. (Фамагуста Газет - 15/03/11; Уебсайт на израелското външно министерство, Си Ен Ей - 14/03/11)
