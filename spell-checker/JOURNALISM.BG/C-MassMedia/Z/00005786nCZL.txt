Гърция твърди, че Европа може да допринесе за мирно решение за Ирак
27/01/2003
 
ДАВОС, Швейцария -- Гръцкият външен министър Георгиос Папандреу заяви в неделя (26 януари), че Европа все още може да допринесе за мирно разрешаване на проблема с Ирак. Папандреу се срещна с Държавния секретар на САЩ Колин Пауъл, за да обсъдят алтернативите на военната интервенция. Пауъл подчерта, че държавите от двете страни на Атлантическия океан трябва да намерят компромис и да загърбят критичните реплики, разменени между американски и европейски високопоставени служители през последните дни. Папандреу се срещна и с турския премиер Абдула Гюл и лидера на управляващата партия Реджеп Тайип Ердоган, за да обсъдят въпросите за Ирак, Кипър и поканата на Турция за ЕС. (Катимерини - 27/01/03; Атинска новинарска агенция, Македонска новинарска агенция, Анадолска агенция - 26/01/03)
