Загребският съд е продължил ареста на бивш член на "Скорпионите"
					14/08/2005
					 
						ЗАГРЕБ, Хърватия -- Според съобщения в местната преса загребският регионален съд в петък (12 август) е постановил продължавне на срока на арест на Слободан Давидович - бивш член на сръбското паравоенно подразделение "Скорпионите". 52-годишният хърватски сърбин бе задържан през юни, след като бе идентифициран като участник в убийството на шестима млади бошняци в Сребреница през 1995 г., заснето на видео. Според решението на съда Давидович ще остане в ареста още един месец, за да не се допусне бягството му или оказване на влияние върху свидетелите. (Дневни аваз - 13/08/05)
