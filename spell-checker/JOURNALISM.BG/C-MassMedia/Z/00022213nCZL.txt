Хърватската полиция разби международен канал за трафик на хора
					12/04/2007
					 
						ЗАГРЕБ, Хърватия -- Полицията и Службата за борба с организираната престъпност и корупцията (СБОПК) разбиха международен канал за трафик на хора, бе съобщено в сряда (11 април). Каналът е функционирал от средата на 2005 г. и е прехвърлял имигранти към Западна Европа. Арестувани са 39 души, а други се издирват. Представител на СБОПК съобщи, че в хода на разследването, проведено в сътрудничество с прокурорските служби на Босна и Херцеговина, Италия, Черна гора и Словения, е било задържано и огромно количество хероин. (Вечерни лист - 12/04/07; ХРТ - 11/04/07)
