Барозу каза, че Сърбия и Черна гора са готови за следващата стъпка към евроинтеграцията
					15/04/2011
					
						БРЮКСЕЛ, Белгия -- Председателят на Европейската комисия Жозе Мануел Барозу каза в четвъртък (14 април), че Сърбия и Черна гора са готови да направят следващите стъпки към евроинтеграцията, стига да успеят да завършат свързаните с ЕС реформи до октомври. По време на среща на парламентаристи от ЕС и Западните Балкани в Брюксел Барозу призна, че пред региона продължават да стоят предизвикателства. Той посочи необходимостта от напредък в преговорите между Белград и Прищина чрез преодоляване на политическите кризи в Босна и Херцеговина и Албания, както и решаване на спора за името между Скопие и Атина. Той прогнозира още, че приключването на преговорите за присъединяване между ЕС и Хърватия ще послужи като импулс и за други страни. (ФоНет, Блиц, Радио Свободна Европа, МИА - 14/04/11)
