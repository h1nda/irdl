Сръбската полиция мълчи за местонахождението на Лукович след убийството
06/05/2004
 
БЕЛГРАД, Сърбия и Черна гора -- Сръбската полиция още не е предоставила никакви данни относно мястото, където се е укривал Милорад Лукович - Легионера в продължение на 14-те месеца след убийството на премиера Зоран Джинджич през март 2003 г. до изненадващото му доброволно предаване по-рано тази седмица, по съобщения на местната преса в сряда (5 май). Адвокатът му заяви, че предполагаемият организатор на атентата се е "укривал" в дома си, след като полицията го е помолила да не се появява на обществени места. Адвокатът на семейството на Джинджич, Райко Данилович, обаче оспорва тази теза, като каза, че е важно да се разбере, кой е закрилял Лукович. (Б92, Танюг, Бета - 05/05/04)
