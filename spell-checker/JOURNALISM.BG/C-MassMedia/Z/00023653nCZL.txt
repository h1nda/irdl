Косовската полиция откри експлозиви близо до границата с Черна гора 
					23/08/2007
					 
						ПРИЩИНА, Косово, Сърбия -- Полицията съобщи в четвъртък (23 август), че общо 92,6 кг експлозиви, вероятно тротил, са били открити в две села близо до Печ, до границата с Черна гора. Говорител на полицията каза, че са били арестувани двама албанци, баща и син. Съобщава се, че части на КФОР са отцепили района и са поставили контролни пунктове около двете села - Витомирица и Ново село. "Все още не знаем за какво са били предназначени експлозивите, но определено не е било за риболов," каза представител на полицията в Печ. (ДПA, Фонет, РТС, Радио Свобода, Б92 - 23/08/07)
