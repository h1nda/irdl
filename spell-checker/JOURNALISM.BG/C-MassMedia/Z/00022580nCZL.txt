Ердоган подчерта отново, че е верен на секуларизма и демокрацията
					16/05/2007
					 
						АНКАРА, Турция -- Във вторник (15 май) министър-председателят Реджеп Тайип Ердоган потвърди отново, че е верен на секуларизма и демокрацията в реч пред участниците в Световния конгрес и 56-ото общо събрание на Международния пресинститут в Истанбул. Ердоган подчерта, че той остава верен на светските закони на страната, и отхвърли обвиненията, че неговото правителство възнамерява да се опита да увеличи ролята на исляма във всекидневния живот. "Би било грешка да се противопоставят ислямът и секуларизмът", каза той и добави, че някои се опитват да използват този дебат за печелене на политически дивиденти. 
						През изминалите четири години, каза Ердоган, партията постигна значителен напредък в модернизирането на икономиката и юридическата система. Той потвърди за пореден път решимостта на страната да се стреми към интегриране в ЕС. (Сабах, Заман, Turkishpress.com - 16/05/07; АП, Ройтерс, Синхуа - 15/05/07)
