НПО препоръчва резервен план, в случай че референдумът в Македония е успешен
					09/09/2004
					 
						СКОПИЕ, Македония -- Съобщава се , че The International Crisis Group (ICG) е призовала ЕС да обмисли резервен план, в случай че референдумът на 7 ноември в Македония бъде успешен и новите закони за децентрализация на страната бъдат отхвърлени. Според съобщения в скопската преса от четвъртък (9 септември) ICG е изпратила писмо до Върховния представител на ЕС по въпросите на сигурността Хавиер Солана и до холандския външен министър Бернард Бот, председателстващ Съвета на министрите на ЕС, в което се отбелязва, че прилагането на Охридските мирни споразумения би било значително забавено поради референдума и че Брюксел трябва да има алтернативен план. 
						Междувременно македонският премиер Хари Костов отбеляза 100-те дни на своето правителство в сряда, признавайки, че има известно забавяне в осъществяването на икономическите рефоми, предприети от кабинета. Той посочи като причина за тези забавяния тримесечния дебат по законите за децентрализацията. (Утрински вестник, Дневник - 09/09/04; А1 ТВ - 08/09/04)
