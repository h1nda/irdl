Хърватия победи Италия в приятелски футболен мач 
					17/08/2006
					 
						ЛОНДОН, Обединено кралство -- Хърватският национален отбор победи световния шампион Италия с 2:0 в приятелска среща от серията проверки преди квалификациите за Европейския шампионат през 2008 г. В сряда (16 август) вкараните през първото полувреме голове на родения в Бразилия Едуардо Да Силва и Лука Модрич доведоха до победата на хърватите над италианския отбор, в който не игра нито един от футболистите, спечелили Световната купа през юли. В останалите мачове Франция спечели трудна победа с 2:1 над Босна и Херцеговина в Сараево. Сърбия победи Чехия в Ухерске Храдище с 3:1. Англия победи Гърция с четири гола през първото полувреме на мача на "Олд Трафорд" в Манчестър. Румъния спечели срещу Кипър с 2:0 в Констанца, а Турция победи Люксембург с минималното 1:0. Във вторник България завърши наравно с Уелс в Кардиф -- 0:0. (AП, AФП, Ройтерс, Евроспорт - 16/08/06)
