Белият дом приветства ратифицирането на присъединителните протоколи за НАТО на Хърватия и Албания
					28/09/2008
					 
						ВАШИНГТОН, Съединени щати -- Белият дом приветства в петък (26 септември) ратифицирането на присъединителните протоколи за НАТО на Хърватия и Албания от Сената на САЩ. Прессекретарят на Белия дом Дана Перино заяви, че двете страни участват активно в съвместни военни операции на НАТО и неговите съюзници и че бъдещото им присъединяване към Алианса ще помогне за затварянето на една мрачна глава от историята на Балканите. Перино изрази надежда, че Македония също ще се присъедини към НАТО щом уреди дългогодишния спор с името с Гърция. (Дойче Веле - 27/09/08; AФП - 26/09/08)
