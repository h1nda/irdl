Румъния се подготвя за нов пристъп на зараза от птичи грип 
					15/09/2006
					 
						БУКУРЕЩ, Румъния -- Властите се готвят за нов пристъп на зараза от птичи грип идния месец, заяви главният ветеринар на страната в интервю от четвъртък (14 септември). Мариан Аврам заяви, че нови случаи на зараза са възможни, след като прелетните птици отлетят от Сибир към топлите страни. Румъния обаче, обясни той, ще бъде много по-добре подготвена тази година в сравнение с 2005 г., когато стана първата европейска страна, установила потенциално смъртносния щам на вируса H5N1. Аврам каза, че националната кампания за проверка на здравето на птиците е започнала и че е бил договорен заем от 30 млн. евро от Световната банка за финансиране на мерките срещу птичия грип. (Ройтерс - 14/09/06)
