Трибуналът на ООН отказва да освободи адвокатите на Милошевич 
					08/12/2004
					 
						ХАГА, Холандия -- Тримата съдии в процеса срещу Слободан Милошевич постанови във вторник (7 декември), че назначените от съда адвокати на защитата трябва да останат ангажирани с делото. Стивън Кей и Джилийн Хигинс и двамата от Великобритания, бяха поискали от съда да ги освободи, тъй като Милошевич отказва да комуникира с тях. 
						Други новини: Бившият босненско-сръбски генерал Драгомир Милошевич пледира невинен пред Трибунала на ООН за военни престъпления във вторник. Той бе командващ сръбските сили, обсадили Сараево през 1995 г., когато бяха извършени някои от най-ожесточените обстрели на града.(Ройтърс, AФП - 07/12/04)
