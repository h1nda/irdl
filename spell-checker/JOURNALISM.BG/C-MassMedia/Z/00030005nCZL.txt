Белгия запази ограниченията за работа за румънци и българи
					21/04/2009
					 
						БРЮКСЕЛ, Белгия -- В понеделник (20 април) правителството обяви, че е взело решение да запази ограниченията за работници от България и Румъния. Ще бъдат премахнати ограниченията за осем нови страни, членки на ЕС, но най-новите -- България и Румъния - не са сред тях, заяви правителството. Неотдавна Великобритания, Германия и Австрия обявиха, че те също ще запазят ограниченията за Румъния и България, въпреки препоръките на Европейската комисия да бъдат облекчени условията за наемане на работа на работници от новите страни членки. Румънците и българите се нуждаят от разрешение за работа в Ирландия, а Дания обяви, че премахва ограниченията за гражданите на двете страни, считано от 1 май. (Адевърул, Зиаре, Хотнюз - 20/04/09)
