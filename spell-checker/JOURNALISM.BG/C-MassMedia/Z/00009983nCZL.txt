Румънският премиер Нъстасе обяви промени в кабинета
29/02/2004
 
БУКУРЕЩ, Румъния - Румънският президент Адриан Нъстасе обяви в събота (28 февруари), че ще направи промени в кабинета си и ще създаде три "суперминистерски" поста. Новите министри ще имат за задача да координират усилията в различните сектори в заключителните етапи на присъединяването към ЕС. Министърът на икономиката Дан Йоан Попеску ще отговаря за всички икономически въпроси; вътрешният министър Йон Рус ще осъществява надзор по всички въпроси от социален и административен характер; а Йоан Талпеш, съветник на президента по въпросите на националната сигурност, ще отговаря за въпросите, свързани с европейската интеграция, правосъдието и отбраната.
Други новини: Европейската комисия обяви, че ще започне разследване във връзка с начините на усвояване на европейските фондове в областта Сучава, Румъния. Ходът се предприема в резултат на разкритията, че двама местни управници са изплатили възнаграждения на стойност 275 000 евро по договори със съпругите си. (AФП, Ромпрес - 28/02/04; 27/02/04)
