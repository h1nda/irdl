Стотици протестират срещу срещата на НАТО в Истанбул
					07/02/2010
					 
						AНКАРА, Турция – Около 100 души протестираха в Истанбул в петък (5февруари) срещу неформалната среща на министрите на отбраната на страните членки на НАТО, която се провежда в града. Демонстрантите, организирани от крайнолеви организации, се опитаха да стигнат до конгресния център, където се провеждат дискусиите, но бяха спрени от няколкостотин полицаи. 
						Генералният секретар на НАТО Андерс Фог Расмусен, който присъства на срещата, която приключи в събота, заяви в петък, че Турция няма да обърне гръб на Запада и че тя е постигнала впечатляващ напредък в отношенията си с ислямските страни напоследък. Турция може и трябва да играе “институционална роля” между Централна Азия и Близкия изток от една страна, и Европа и Северна Америка, от друга, заяви Расмусен в интервю за “Заман”. Разговорите му с президента Абдула Гюл бяха посветени на Афганистан. 
						Американският министър на отбраната Робърт Гейтс също присъства на срещата и заяви, че Вашингтон е готов да увеличи военната помощ за Анкара в борбата й срещу кюрдските бунтовници в Северен Ирак. Гейтс се срещна с премиера Реджеп Тайип Ердоган, за да обсъдят ситуацията в региона и отношенията между двете страни. Официалният представител на САЩ обеща да бъде увеличен обменът на разузнавателна информация между неговата страна и Турция в борбата срещу тероризма. Ердоган заяви, че Турция е готова да помогне за обучението на афганистански войници и обеща да изпрати още войници в Кабул. (Mилиет, Джърнъл ъф Търкиш Уикли - 06/02/10; Заман, МИА - 05/02/10)
