Крушево пресъздава миналото на Македония
		02/08/2010
		Пресъздаването на Илинденското въстание е един пример за туризъм за опознаване на наследството, който съживява стария македонски град.
		От Марина Стояновска за Southeast European Times в Скопие -- 02/08/10 Снимки от Томислав Георгиев 
 
		 
			
Крушево е най-високата точка на Балканите на 1350 м надморска височина и с около 10 000 жители. 
			Като машина на времето Крушево ви връща към 1903 г., когато македонците започват революция на 2 август - или Илинден, националния празник на страната - изправяйки се срещу могъщата Османска империя, за да създаде първата балканска република. 
			Крушево, родното място на певеца Тоше Проески, е най-високата точка на Балканите на 1350 м над морското равнище с около 10 000 жители. Въпреки природните красоти и богатата история, то не е често посещавано от туристи. 
			Миналата година група ентусиасти, водени от Ранко Петрович и Люпчо Каров дадоха началото на "Етноград Крушево" - програма, с която да прокламират културно-историческото наследство на Македония и алтернативния туризъм. 
			
Кметът на Крушево Васко Дамчевски (вляво), вътрешният министър Гордана Янкуловска (втората отляво), министърът на транспорта Миле Янакиевски (третият отляво), министърът на културата Елизабета Камчевска Милевска (второта отдясно), един от инициаторите на събитието Ранко Петрович (отзад вдясно) и посланикът на ЕС в Македония Ерван Фуере (вдясно) участваха във фестивала. 
			Той се оказа много успешен, особено с подкрепата от Министерството на културата на Македония и на международни организации като ЮНЕСКО и италианската програма за сътрудничество. 
			Тази година Крушево отново организира възстановка на революцията през 1903 г., при което местните жители и все повече посетители носят автентично облекло, произвеждат и продават сувенири и традиционни храни и пресъздават революционните битки. 
			В израз на подкрепа няколко министри от правителството участваха в програмата, включително посланикът на ЕС в Македония Ерван Фуере, който бе облечен като македонски борец за свобода (комита) за случая. 
			
"Етноград Крушево" прокламира културно-историческото наследство на Македония и алтернативния туризъм.
			"Ние заедно създаваме историята... Този етнопроект е чудесен за прокламиране на туризма и традициите", каза Фуере и добави, че ЕС продължава да подкрепя кандидатурата на Македония за членство в Съюза. 
			 Министърът на културата Елизабета Камчевска Милевска сподели това мнение и каза, че е удовлетворена от поддържането на старите обичаи и традиции, занаяти и архитектура на Македония. 
			 "Министерството ще продължи да подкрепя събитието, за да върне на Крушево стария му блясък на туристическа дестинация", каза тя. 
			
Посетителите могат да се разхождат из града, да наблюдават как майсторите изработват предмети на изкуството от дърво и желязо и да опитват традиционни македонски и турски храни. 
			Тазгодишната програма започна на 17 юли и посетителите се събраха пред Музея на революцията за прочит на манифеста на революцията. 
			Посетителите могат да се разхождат из града, да наблюдават как майсторите изработват произведения на изкуството от дърво и желязо и да опитват традиционни македонски и турски храни, включително македонски сладки и локум. 
			 Посетители от Италия и Америка проявяват особен интерес към новооткритата изложба в Дома на културата в Крушево на македонски бродерии и шевици. 
			
Жителите пресъздадоха народното въстание и османското нападение над Крушево.
			Организаторите се опитват да направят едно събитие с активното участие на зрителите. Посетителите могат да общуват с местните жители, облечени в автентично облекло, да упражняват етикета на една отминала епоха. Пресъздадените герои включват Никола Карев, президент на републиката и революционните лидери Даме Груев и Питу Гули. 
			На 2 август жителите пресъздадоха народното въстание и османското нападение над Крушево, както е описано в книгите и картините от онова време. През тесни стръмни улички, градчето се простира до близките хълмове, където османските войници напредват, докато македонските комити се подготвят в горите. Други пресъздадени събития включват организирането на републиката, свикването на събранието и избирането на президент. 
			Събитието има и друг компонент. Студенти от факултета по архитектура на университета "Св. Кирил и Методий" организираха семинар под наслов "Архитектура, традиции и памет". 
			
Събитието цели да мобилизира населението на Крушево и да съживи туризма.
			Съорганизаторът на събитието Петрович заяви за SETimes, че събитието означава много за Крушево. "Празненствата [създават] атмосфера за развитие на малък бизнес; много къщи се ремонтират. Ние сме много удовлетворени засега, но ни предстои още много работа", каза той в разговор с кореспондентката на SETimes Марина Стояновска. 
			
				SETimes: Каква е целта на "Етноград Крушево"? 
			
				Ранко Петрович: Tова събитие има следната цел: да мобилизира населението на Крушево да представи историческите ценности и да съживи туризма. Силата на Крушево е в неговото историческо значение, което нараства с включването на традиционно облекло, което се носи от жителите, имитиращо различните класи хора от онова време, и което прилича на повторение на историята. 
			
Местните хора носят автентично облекло, произвеждат и продават произведения на македонските занаяти и традиционни храни и пресъздават революционните битки.
			
				SETimes: Доволни ли сте от развитието на този проект, като имате предвид, че той е само на една година? 
			
				Петрович: Първата година бе промоционална с единствената цел да се покаже на жителите на града, че чрез участие на зрители и участници в пресъздаване историята на Крушево, градът ще има възможност да развие туризма и да се отърси от апатията и липсата на перспектива. [Онези], които сега участват, се усмихват и се надяват на по-добро бъдеще; те чувстват, че с тези празненства [идва] и атмосфера за развитие на по-малкия бизнес. Много къщи се ремонтират. 
			Засега сме много доволни, но все още предстои много работа, тъй като нашата цел е поне половината жители да бъдат облечени в традиционно облекло, както и туристите, които могат или да вземат дрехите под наем, или да ги купят. Тогава целият проект ще се самоиздържа. 
			
Посетителите могат да общуват с жителите, облечени в автентично облекло, да упражняват обичаите на една отминала епоха.
			
				SETimes: Смятате ли, че ще осъществите целта да привлечете колкото се може повече туристи и да популяризирате града? 
			
				Петрович: Пътят към успеха е сигурен, може бе не сега, но след няколко години, когато всички етапи приключат, като откриване на нови ресторанти, ремонтиране на частни жилищни блокове, организиране на хотели, спортни дейности и други. През миналата година цените на недвижимите имоти се повишиха, както и интересът към инвестиции, което доказва, че сме на прав път.
