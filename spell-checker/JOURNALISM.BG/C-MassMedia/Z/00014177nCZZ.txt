Делова хроника 
					08/04/2005
					Преглед на деловите и икономическите новини от Балканите след 1 април:
					(Различни източници – 01/04/05 - 08/04/05)
 
					 
						
Сръбският финансов министър Младжан Динкич потвърди, че правителството вероятно ще поиска от МВФ удължаване с три месеца на удълженото тригодишно споразумение с фонда, което изтича през май. Динкич обясни закъснението с политическите вълнения през последните две години. [АФП]
						
Българското правителство одобри началото на строителството на втора атомна електроцентрала край гр. Белене. Тя ще има два блока, всеки с инсталирана мощност от 1000 мегавата. Според министъра на енергетиката международният търг за избор на изпълнител ще бъде обявен през следващите 30 дни. 
						*** 
						ЕБВР обяви търг за избор на изпълнители по проекта за рехабилитация на пътя Фиер-Тепелене в Aлбания. Договорът е за построяване на около 70 км пътища в селски и планински райони. Крайният срок за подаване на оферти е 1 април 2006 г. 
						*** 
						
Хърватското правителство откри търг по проект за строителство на нови промишлени зони на стойност 16 млн. евро. По проекта се предвижда изграждане на 77 нови зони, като така общият им брой в страната ще стане 170. 
						*** 
						
Гърция подписа споразумение с Италия за сътрудничество в морския транспорт и съвместна работа в рамките на вътрешноевропейските транспортни мрежи. Двете страни се договориха също да увеличат усилията си за усъвършенстване на корабоплаването на къси разстояния и комбинирания транспорт в Средиземноморския регион. 
						*** 
						Финансовото министерство на Гърция съобщи, че от януари 2006 г. вероятно ще бъде въведен данък добавена стойност върху новопостроените сгради. Основната цел е да се измести данъчното бреме от прехвърлянето на имоти върху притежаването им, каза заместник-министърът на финансите Адам Регузас. 
						*** 
						
Хърватската банка за възстановяване и развитие (ХБВР) и консорциум от чужди и национални банки подписаха споразумение за синдикиран заем в размер на 160 млн. евро, който ще бъде използван за осъществяване на програмите на ХБВР за подпомагане на икономиката. Кредитът ще бъде с тригодишен срок на изплащане и опция за удължаване с още две години. 
						*** 
						Водещият турски мобилен оператор, "Тюрксел", обяви чиста печалба от 457 млн. долара за 2004 г., като отбеляза спад от 52 % спрямо миналата година. Не бяха дадени повече подробности. 
						*** 
						Чешката енергийна компания ЧЕЗ сключи сделка за 151 млн. евро за закупуване на дял от 51 % от румънската регионална електроразпределителна компания "Електрика Олтеня". По силата на договора румънската държава продава дял от 24,62 % директно на инвеститора, който трябва да плати 47,4 млн. евро. Останалата част ще се получи чрез увеличаване на капитала
