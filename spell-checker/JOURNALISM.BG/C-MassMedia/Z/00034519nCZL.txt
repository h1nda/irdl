Български студенти и университетски преподаватели протестират срещу орязването на субсидиите 
					12/05/2010
					 
						СОФИЯ, България -- Стотици студенти и професори проведоха протестни действия във вторник (11 май) пред сградата на най-големия университет в страната във връзка със съкращенията на субсидиите за образованието. Протестиращите предупредиха, че образованието би „загинало”, ако има по-нататъшни съкращения, и настояха, че то трябва да бъде приоритет на правителството. Миналата седмица кабинетът реши да съкрати всички държавни разходи с 20 %, за да бъде намален бюджетният дефицит. Министър-председателят Бойко Борисов заяви, че всички трябва „за затегнат коланите” в условията на криза. (бТВ, ДПА, Труд - 11/05/10)
