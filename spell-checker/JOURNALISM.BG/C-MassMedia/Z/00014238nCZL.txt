Според Месич съществува ново доказателство, че Готовина не е в Хърватия
					14/04/2005
					 
						ЗАГРЕБ, Хърватия -- Президентът Стипе Месич заяви в сряда (13 април), че властите могат да представят ново доказателство, че укриващият се генерал в оставка Анте Готовина не е в страната. Месич изрази още убеденост, че обвиняемият във военни престъпления не се намира и в съседна Босна и Херцеговина. Президентът заяви, че тази информация би трябвало да удовлетвори работната група на ЕС, образувана за оценяване на степента на сътрудничество на Хърватия с трибунала на ООН за военни престъпления.
						Други новини: В сряда в Загреб започна Форумът Кранс Монтана. На тридневната икономическа и политическа конференция присъстват над 400 политици и икономисти от 20 страни. (ХИНA, ХРT - 13/04/05)
