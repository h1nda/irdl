Министърът на външните работи на Люксембург Аселборн казва, че Румъния има добри шансове да се присъедини към ЕС през 2007 г.
					01/09/2005
					 
						БУКУРЕЩ, Румъния – Люксембургският министър на външните работи Жан Аселборн заяви в сряда (31 август), че Румъния има сериозни шансове да се присъедини към ЕС през януари 2007 г., както е предвидено, ако реши проблемите, свързани с корупцията. Аселборн, чиято държава бе ротационен председател на ЕС през първата половина на тази година, говори на годишната среща на румънския дипломатически корпус в Букурещ. Той добави, че процесът на реформи трябва да се ускори, за да се осигури положителен доклад за напредъка на страната от Европейската комисия тази есен. (Найн о’клок - 01/09/05; Ромпрес - 31/08/05)
