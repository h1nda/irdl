Груевски заяви, че Македония желае да реши спора за името
					26/02/2010
					 
						СКОПИЕ, Македония -- Министър-председателят Никола Груевски каза пред депутатите в четвъртък (25 февруари), че Македония има интерес от решаването на отдавнашния спор за името с Гърция, защото това би ускорило процесите на интеграцията й в ЕС и НАТО. Той посочи, че по време на консултациите с посредника на ООН Матю Нимиц тази седмица Македония е демонстрирала желание за ускоряване на преговорите. Груевски добави, че визитата на Нимиц в Атина в петък ще бъде от съществено значение за придвижването на процеса. Междувременно македонските медии цитираха говорителя на гръцкото външно министерство Григорис Делавекурас, който е заявил, че въпреки че Атина желае да бъде намерено решение, Скопие блокира усилията. (МИА, Сител, Алсат, A1 - 25/02/10)
