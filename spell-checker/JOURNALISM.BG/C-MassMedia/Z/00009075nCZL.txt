Министърът на външните работи на Турция и министърът на европейската интеграция на Хърватия обсъдиха сътрудничеството
16/11/2003
 
АНКАРА, Турция -- Външният министър Абдуллах Гюл и хърватският министър на европейската интеграция Невен Мимица се срещнаха в петък (14 ноември), за да обсъдят въпросите на стабилността и сигурността в Югоизточна Европа. Те изразиха общото мнение, че засиленото сътрудничество ще бъде взаимно изгодно в усилията на двете страни да влязат в ЕС. Мимица също така се срещна с турския генерален секретар по европейската интеграция Мурат Сунгар, с когото обсъдиха възможностите за политическо, икономическо и търговско сътрудничество. Стокообменът между Турция и Хърватия нарасна с 90% след подписване на споразумението за свободна търговия по-рано тази година.
В други новини, турската полиция задържа над 200 незаконни емигранти при две отделни операции, проведени в събота. Повечето от тях са граждани на Ирак, Бангладеш и Пакистан. (Анадолска агенция - 15/11/03; Анадолска агенция , ХИНА - 14/11/03)
