ЕК предложи помощ от 5 милиарда евро на Румъния
					22/04/2009
					 
						БРЮКСЕЛ, Белгия -- Във вторник (21 април) Европейската комисия (ЕК) се съгласи да предложи на Европейския съвет да предостави на Румъния до 5 милиарда евро средносрочна финансова помощ като част от многостранния пакет, възлизащ на около 20 милиарда евро. Помощта ще помогне на румънските власти да осъществят цялостна икономическа програма, имаща за цел поставянето на икономиката на солидна и рационална основа, се казва в изявлението на ЕК. Предложената финансова помощ ще бъде включена в дневния ред на среща на финансовите министри от ЕС на 5 май. Очаква се тя да бъде предоставена заедно със заем от МВФ в размер на 12,95 милиарда евро. Допълнителна многостранна помощ от 2 милиарда евро ще дойде от Световната банка, а Европейската инвестиционна банка и Европейската банка за възстановяване и развитие ще предоставят по 1 милиард евро безвъзмездна помощ. (Медиафакс, Агерпрес, Зиаре - 21/04/09)
