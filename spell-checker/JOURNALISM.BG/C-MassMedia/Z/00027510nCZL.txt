Съдия от Обединеното кралство ще председателства предварителния процес срещу Караджич
					24/08/2008
					 
						ХАГА, Холандия -- Иан Бономи от Обединеното кралство ще ръководи предварителния процес срещу бившия босненски сръбски лидер Радован Караджич. Бономи ще председателства, когато Караджич се появи за втори път в съда, което е насрочено за края на тази седмица. Бономи, който е 62-годишен, бе назначен на поста в петък (22 август) от съдия Патрик Робинсън от Ямайка. Самият той смени Алфонс Ори като председателстващ съдия на процеса срещу Караджич в четвъртък. Третият член на състава ще бъде Мишел Пикар от Франция.
						Междувременно семейството на Караджич се е срещнало с босненските сръбски лидери в събота и се е оплакало, че банковите им сметки са били замразени и че не им е позволено да работят. "Те просто искат да имат същите права като останалите граждани", заяви премиерът на Република Сръбска Милорад Додик след срещата си със съпругата на Караджич, Лиляна и с дъщеря му, Соня. (AФП - 23/08/08; ФоНет, Бета, Б92 - 22/08/08)
