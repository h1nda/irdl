Сърбия подкрепя регионалните пътни проекти, предложени от България
15/04/2003
 
БЕЛГРАД, Сърбия-Черна гора -- Сръбският премиер Зоран Живкович обяви подкрепата си за два проекта за пътна инфраструктура, предложени от България. Той заяви, че проектът за изграждането на магистрала между Ниш и София е от голямо значение за Сърбия. Откриването на нови ГКПП по границите между България, Сърбия и Македония ще засили връзките в региона, добави той. Идеята бе предложена от кмета на София, Стефан Софиянски, и обсъдена с Живкович късно в понеделник (14 април). Софиянски ще я представи на Ерхард Бусек, специален координатор на Пакта за стабилност за Югоизточна Европа. (БНР, БTA - 14/04/03)
