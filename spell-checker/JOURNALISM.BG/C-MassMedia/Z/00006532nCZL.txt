Албанската и италианската полиция разбиха мрежа за търговия с деца
08/04/2003
 
ТИРАНА, Албания -- Полицията, заедно с Интерпол и италианската полиция, разби мрежа за търговия с деца от Албания към Италия. Италианската полиция арестува десет мъже от групата, за която се предполага, че се ръководи от албанската двойка Рамиз и Джулиета Петали. Не бяха съобщени много подробности, но двамата са заподозрени в прехвърлянето на поне 60 албански деца, които са "купили", а по-късно "продали" на италианските си партньори. Има данни, че някои от децата са осиновени от италиански семейства.
В други новини от неделя (6 април), бизнесменът от Саудитска арабия Принц Ал-Валид Бин-Талал се срещна с албанския премиер Фатос Нано и други официални лица, за да обсъдят двустранните отношения и бъдещи инвестиционни проекти. От най-голям интерес са тези в областта на туризма, енергетиката, банковото дело, инфраструктурата и услугите.
Междувременно Министерството на отбраната обяви в понеделник, че първата група от пет албански командоси е заминала за американска база в Кувейт. Войниците ще подготвят пристигането на 70-членния контингент, който ще бъде разположен в района. (Шекули, Албански дневни новини - 08/04/03, АТА, Макфакс - 07/04/03)
