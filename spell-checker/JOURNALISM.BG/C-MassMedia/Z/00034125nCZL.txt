Община в Западно Косово гласува за кмет
					12/04/2010
					 
						ПРИЩИНА, Косово -- Избирателите гласуваха в неделя (11 април) за кмет на община Исток. Централната избирателна комисия обяви, че нито един от кандидатите не е спечелил над 50 % от гласовете, поради което се налага балотаж. Хаки Ругова от Демократичната лига на Косово почти спечели с 49,7 % от гласовете, докато Шасивар Хаджиай от Демократическата партия получи 21,6 %. Гласуването бе помрачено от инцидент в с. Баня, където стана сбиване между привърженици на двете партии, завършило с девет ареста. Изборът в Исток бе свикан след смъртта на действащия кмет. (Коха Диторе, Зери - 12/04/10; Кохавижън, РТК, ТВ21 - 11/04/10)
