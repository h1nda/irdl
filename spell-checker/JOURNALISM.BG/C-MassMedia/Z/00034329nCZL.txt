Главният прокурор на Хага Брамерц настоява за арести 
					28/04/2010
					 
						САРАЕВО, Босна и Херцеговина (БиХ) -- Главният прокурор на Трибунала на ООН за военни престъпления Серж Брамерц отново подчерта във вторник (27 април), че оставащите на свобода двама бегълци от правосъдието -- обвиняемите във военни престъпления Ратко Младич и Горан Хаджич -- трябва да бъдат арестувани. По време на посещение в Сребреница Брамерц каза, че Сърбия е ключът към арестуването им. Той призова всички страни в региона да помогнат в усилията за задържане на заподозрените. Брамерц посети мемориалния център „Поточари” и се срещна с роднини на убитите в Сребреница през юли 1995 г. Неговият очакван през юни доклад за сътрудничеството на Сърбия със съда ще бъде от решаващо значение за това дали ЕС ще започне ратифицирането на Споразумението за стабилизация и асоцииране с Белград. (Фена, РТРС, БХРТ, Танюг, Блиц, Радио Свободна Европа - 27/04/10)
