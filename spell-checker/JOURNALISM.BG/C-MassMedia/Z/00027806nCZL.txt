Сръбската управляваща коалиция изготви законопроект за статута на Войводина
					21/09/2008
					 
						БЕЛГРАД, Сърбия -- Управляващата коалиция изготви нов законопроект, който ще определи статута на Войводина според последната конституция на Сърбия, приета през 2006 г. Законопроектът, публикуван от всекидневника "Политика" в Белград в петък (19 септември) в основни линии потвърждава сегашното положение: Войводина функционира като автономна провинция с голяма степен на самоуправление след свалянето на режима на Слободан Милошевич. Провинцията ще има собствени символи, както и отделен бюджет и институции, както и досега. В края на септември се очаква да има дебати по законопроекта, а гласуването се очаква да бъде на 14 октомври. Сръбската радикална партия и други националистически формации се противопоставят на новия закон. (Политика, Taнюг, Вечерне Новости, Б92 - 19/09/08)
