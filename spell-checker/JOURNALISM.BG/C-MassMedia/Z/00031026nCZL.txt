Фратини прогнозира скорошно решение на ЕС за Албания
					23/07/2009
					 
						РИМ, Италия -- Европейската комисия (ЕК) ще одобри молбата на Албания за придобиване на статут на страна кандидатка това лято, е казал италианският външен министър Франко Фратини, цитиран от албанските медии в сряда (22 юли). Тирана внесе кандидатурата си за кандидатски статут в края на април. "Рано внесеното искане на Албания не може да остане заключено в чекмедже... в Брюксел. Страните от Западните Балкани не могат да бъдат изключени от великия процес на ЕС", е казал Фратини. Той e добавил, че Италия ще се опита да организира среща на високо равнище на балканските лидери в началото на следващата година, за да бъдат подкрепени кандидатурите за присъединяване на страните. (Топ Ченъл, Шекули, Болкън Уеб, Алсат, Клан - 22/07/09)
