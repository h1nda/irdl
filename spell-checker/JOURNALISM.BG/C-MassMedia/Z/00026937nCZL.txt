Джелич прогнозира, че Сърбия ще получи статут на кандидат-член на ЕС през декември
					01/07/2008
					 
						БЕЛГРАД, Сърбия -- Заместник министър-председателят Божидар Джелич каза в понеделник (30 юни), че мисли, че Сърбия може да се сдобие със статут на кандидат-член на ЕС по време на срещата на високо равнище на Съюза, която ще започне на 11 декември. На пресконференция Джелич каза, че основава предвиждането си на факта, че проевропейската коалиция, водена от Демократическата партия на президента Борис Тадич, ще има мнозинство в новия кабинет, което може да доведе до по-ясно изразена политика на интегриране в ЕС. Той добави, че очаква ЕС да премахне входните визи за сръбски туристи и за краткосрочни делови посещения до края на годината. 
						Междувремено в местните медии продължават да излизат съобщения, че сформирането на новия кабинет е съвсем близко, като предположенията са, че гласуването на вот на доверие може да стане в петък. (Блиц, Вечерни Новости, Данас - 01/07/08)
