Тирана: Въпросът за Косово навлиза в нова фаза
29/08/2003
 
ТИРАНА, Албания -- Правителствени представители заявиха в сряда (27 август), че въпросът с Косово навлиза в нова фаза. Според заместник-външният министър Луан Хайдарага фактът, че той въобще се обсъжда, представлява голяма крачка напред. Той добави, че участието на Косово в срещата на върха на ЕС в Солун доказва, че провинцията получава все по-широко признание по целия свят. От своя страна албанският президент Алфред Моисиу посочи, че усилията за регионално сътрудничество трябва да сближат Тирана и Белград. (Косоволайв, Би Би Си, Б92 - 27/08/03)
