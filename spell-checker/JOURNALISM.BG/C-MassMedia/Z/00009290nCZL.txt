Екип за координация на антитерористичните дейности в БиХ постига съгласие за затягане на мерките за сигурност
10/12/2003
 
САРАЕВО, Босна и Херцеговина (БиХ) -- Правителственият екип за координиране на антитерористичните действия в БиХ проведе среща във вторник (9 декември), за да анализира най-новите разузнавателни данни за възможни терористични заплахи. След това заместник-министърът по сигурността на БиХ Драган Мектич каза, че членовете на екипа са се споразумели за затягане на мерките за сигурност из цялата страна, използвайки конкретни действия, предложени от вътрешните министерства. (СРНА, Танюг, Би Би Си - 09/12/03)
