Прокуратурата разследва смъртта на високопоставен служител на "Водафон Гърция"
					07/02/2006
					 
						АТИНА, Гърция -- Съобщава се, че прокуратурата разследва смъртта на високопоставен член на техническото ръководство на "Водафон Гърция" през миналата година, търсейки евентуални връзки между нея и голям скандал за подслушване на телефони, в който бяха замесени правителството и доставчикът на GSM услуги. Съгласно репортажи в атинските медии от вторник (7 февруари) се води разследване на обстоятелствата около самоубийството на 39-годишния Костас Цаликидис миналия март, два дни след откриването на шпионски софтуер, използван за подслушване на безжичните телефони на високопотавени гръцки правителствени чиновници, в системата на "Водафон". Очевидно подслушването е започнало преди Олимпийските игри в Атина през 2004 г. (Катимерини - 07/02/06; AНA, MПA - 06/02/06)
