Караджич оспори легитимността на Трибунала на ООН
					30/11/2009
					 
						ХАГА, Холандия -- Бившият босненски сръбски лидер Радован Караджич заяви в искане до съда в понеделник (30 ноември), че Трибуналът на ООН за военни престъпления няма "законност и легитимност". Караджич, срещу когото са повдигнати 11 обвинения във военни престъпления, извършени по време на конфликта от 1992-1995 г. в Босна, бойкотира миналия месец началото на съдебния процес, принуждавайки съдиите да му назначат адвокат срещу волята му и да отложат процеса до март 2010 г., за да предоставят време на този адвокат да се подготви. "Независимо какво ще бъде решението на съдебния състав по делото в отговор на това искане, Радован Караджич смята за свой морален дълг ... да оспори законността и легитимността на този съд," посочва Караджич в своя документ от осем страници. (Ройтерс, АП - 30/11/09)
