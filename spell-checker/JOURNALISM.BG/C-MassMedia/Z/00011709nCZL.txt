Македония и Румъния стартират успешно в квалификациите за световното първенство по футбол през 2006 г. 
					
				
					19/08/2004
				
				 
					
							ПАРИЖ, Франция -- Македонските и румънските футболисти се радваха на успешен старт в квалификациите за Световната купа през 2006 г. Македония победи Армения с 3:0 в Скопие, а Румъния победи Финландия с 2:1 като домакин в сряда (18 август). 
						
					
							В същото време Босна и Херцеговина постигна сензационното 1:1 в наситената с приятелски мачове между европейски отбори сряда вечер срещу бившия световен и европейски шампион Франция в Париж. Кипър победи Албания с 2:1, а Турция претърпя неочаквана загуба с 1:2 от Беларус. Като в повторение на финала на Европейското първенство от 2004 г. Гърция и Чехия завършиха мача си в Прага без да си отбележат голове. Бившата европейска футболна звезда Христо Стоичков започна новата си кариера като треньор на националния отбор на България с важния резултат 1:1 срещу Ирландия в Дъблин. Хърватия спечели у дома срещу Израел с 1:0, а Словения и Сърбия и Черна гора завършиха 1:1 в Любляна. (AП, АФП, Би Би Си - 18/08/04)
