Румъния е домакин на военноморски учения в Черно море
					17/09/2008
					 
						БУКУРЕЩ, Румъния -- Шест страни, членки на НАТО, и Украйна участват в съвместно военноморско учение в Черно море, което започна във вторник (16 септември). Учението, организирано от Съединените щати и Румъния, ще продължи осем дни. Общо 1 300 военнослужещи от Съединените щати, Украйна, Унгария, Литва, Румъния, Латвия и Швеция ще вземат участие, каза румънският подполковник Флорин Джипа. Маневрите включват три кораба и сухопътни военни части, включително румънската гранична полиция и разузнавателни служби. (Зиаре, Адевърул - 16/09/08)
