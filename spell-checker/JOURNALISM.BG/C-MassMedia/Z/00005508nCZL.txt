Лидерите на религиозните общности в Босна призоваха към толерантност
29/12/2002
 
САРАЕВО, Босна и Херцеговина (БиХ) -- Лидерите на главните религиозни общности в БиХ призоваха в събота (28 декември) към запазване на мира и междуетническата толерантност във федерацията. Посланието бе отправено в отговор на убийствата на босненски хърватин и неговите две дъщери, извършени от мюсюлмански екстремист в навечерието на Коледа (24 декември). Кардинал Винко Пулич, мюсюлманският лидер Рейс-ул-Улема Мустафа Черич, председателят на еврейската общност Якоб Финци и сръбският митрополит Николай призоваха етническите и религиозни общности да се въздържат от насилие и да проявяват толерантност. Убийствата предизвикаха широк отзвук сред обществеността, а много организации и политически партии поставиха под въпрос сигурността на немюсюлманите в страната. (ХИНА, ПБС, РТРС - 28/12/02)
