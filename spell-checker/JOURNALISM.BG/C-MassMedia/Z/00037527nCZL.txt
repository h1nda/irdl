ЕС призова за бързо сформиране на правителство в БиХ 
					22/02/2011
					 
						БРЮКСЕЛ, Белгия -- В понеделник (21 февруари) външните министри от ЕС призоваха босненските политически лидери бързо да финализират преговорите за сформиране на правителство. Ръководителят на външната политика на ЕС Катрин Аштън каза след срещата, че блокът ще продължи дебата за Босна и Херцеговина (БиХ) през март, когато ще обсъди възможността за укрепване на присъствието на ЕС в страната и по възможност ще подготви проект за нова стратегия за начините за ускоряване на реформите, свързани с интеграцията в ЕС. БиХ проведе общи избори на 3 октомври, но все още няма както правителство в по-голямата автономна област, Федерация БиХ, така и кабинет на ниво държава поради боричкането между главните бошнашки и хърватски партии. (Фена, Независне Новине, Радио Свободна Европа - 21/02/11)
