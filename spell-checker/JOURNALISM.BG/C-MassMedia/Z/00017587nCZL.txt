Рен е уверен в перспективите на Хърватия да стане 28-ият член на ЕС
					14/02/2006
					 
						БРЮКСЕЛ, Белгия -- Еврокомисарят по разширяването Оли Рен каза в понеделник (13 февруари), че е уверен в перспективите на Хърватия да стане 28-ият член на ЕС, макар Договорът от Ница от 2000 г. да не предвижда приемането на друга конкретна страна след България и Румъния през 2007 г. Рен каза, че е сигурен, че докато Хърватия приключи присъединителните си преговори, Съюзът ще е решил своите институционални и конституционни проблеми. 
						Също в понеделник хърватският президент Стипе Месич и премиерът Иво Санадер се срещнаха с посланиците на страните членки и кандидат-членки на ЕС. В центъра на разговорите бе темпът на процеса на присъединяване на Хърватия. 
						Други новини -- Санадер отхвърли ново предложение на Словения за временно споразумение по граничния спор, който започна през 1991 г. Загреб иска международен арбитраж да определи равното разпределение на Пиранския залив и морските територии между двете бивши югославски републики. (Вечерни Лист - 14/02/06; ХИНА, ХРТ - 13/02/06)
