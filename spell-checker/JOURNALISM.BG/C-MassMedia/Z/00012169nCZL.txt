ЕС изказва опасения относно темпото на реформите в Албания
					01/10/2004
					 
						ТИРАНА, Албания -- Холандското председателство на ЕС публикува в четвъртък (30 септември) изявление, в което изразява загриженост от бавното темпо на реформите в Албания и в частност на тези, свързани с изборите. Изявлението бе в отговор на доклад, представен пред Постоянния съвет на ОССЕ в четвъртък от ръководителя на присъствието на ОССЕ, посланик Осмо Липонен. В доклада си г-н Липонен критикува политическите партии за задънената улица, в която е изпаднала двупартийната избирателна комисия. Холандското председателство изтъкна, че изборите през 2005 г. ще бъдат решаващи за стремежите на Албания за присъединяване към ЕС и нейния напредък по Споразумението за стабилизация и асоцииране. (ATA - 30/09/04)
