ПАСЕ поиска Конституционният съд на Турция да вземе решение в съответствие с европейските принципи
					24/06/2008
					 
						АНКАРА, Турция -- В понеделник (23 юни) Парламетарната асамблея на Съвета на Европа (ПАСЕ) призова Конституционния съд на Турция да вземе решение в съответствие с европейските принципи по делото за закриване на управляващата Партия на справедливостта и развитието (ПСР). С необичайно решение председателят на ПАСЕ Луис Мария де Пуиг свика сесия в четвъртък относно "функционирането на демократичните институции в Турция" за обсъждане на делото за закриване на ПСР. Светската главна опозиционна партия, Републиканската народна партия, се противопоставя на планираната специална сесия на ПАСЕ. Главният прокурор на Върховния апелативен съд Абдуррахман Ялчънкая ще изложи своята теза пред съда в сряда. Той твърди, че ПСР застрашава светските устои на Турция. (Заман, Сабах - 24/06/08; Анадолска информационна агенция, Хюриет - 23/06/08)
