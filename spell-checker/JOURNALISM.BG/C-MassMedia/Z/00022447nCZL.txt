Сейдиу заяви, че Косово ще бъде независимо, въпреки действията на Русия в ООН
					04/05/2007
					 
						ПРИЩИНА, Kosovo, Сърбия -- Президентът на Косово Фатмир Сейдиу предсказа в четвъртък (3 май), че Косово ще бъде независимо, въпреки опозицията на Русия в Съвета за сигурност на ООН (ССООН). "Дори страна-членка на ССООН да използва правото си на вето срещу плана на Марти Ахтисаари, Косово ще придобие независимост, която ще бъде подкрепена от международната общност", заяви Сейдиу по време на посещението си в град Изток. Съветът за сигурност се очаква да обсъди резолюция за бъдещето на Косово този или следващия месец.
						Също в четвъртък министърът на отбраната на Германия Франц Йозеф Юнг пристигна в Косово, за да инспектира германските мироопазващи сили в КФОР. Той заяви, че мироопазващите сили имат задължението да поддържат сигурността в провинцията, докато се очаква решението за окончателния й статут. (РФЕ, РТК, Болкънуеб, КосоваЛайв, Ройтерс, AП - 03/05/07)
