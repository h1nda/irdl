Румънските държавни служители искат 50 % увеличение на заплатите и заплашват с протести
					28/01/2009
					 
						БУКУРЕЩ, Румъния -- Във вторник (27 януари) националният профсъюз на държавните служители заплаши да организира протести през втората половина на февруари, ако правителството не даде на държавните служители 50 % увеличение на заплатите. Профсъюзът твърди, че увеличението произтича от разпоредбите на закон.
						Междувременно във вторник президентът Траян Бъсеску подкрепи предложение за замразяване на заплатите и пенсиите за шест месеца с цел облекчаване на бюджетните проблеми. Президентът каза пред местна телевизионна станция, че не би се противопоставил, ако кабинетът реши да замрази заплатите и пенсиите преди президентските избори през есента. Управляващата Либералдемократическа партия потвърди, че е обсъждала идеята. (Гъндул, Котидианул, Ромъния Либера - 28/01/09; Мадиафакс, Агерпрес, Хотнюз, Зиаре - 27/01/09)
