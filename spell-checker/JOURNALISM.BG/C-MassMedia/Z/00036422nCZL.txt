Kюрдите отказват да говорят турски на съдебен процес в Турция
					20/10/2010
					 
						AНКАРА, Tурция -- Десетки кюрди, обвинени във връзки с терористичната организация Кюрдска работническа партия (ПКК), говориха на кюрдски, когато отговаряха на въпроси в съда във вторник (19 октомври), пренебрегвайки решение на съда, което ги задължава да говорят на турски. Процесът срещу групата от 151 кюрди, включително 12 кметове, започна в понеделник в Диарбекир. Съдът отхвърли искане на обвиняемите да използват кюрдски език, тъй като те разбират и говорят турски и "използването на преводачи само ще удължи хода на изслушванията". Въпреки това решение, повечето от заподозрените отговаряха на кюрдски на въпросите за самоличността и адресите им. Съдебният процес се очаква да продължи до 12 ноември. (AП, Би Би Си, Aнадолска информационна агенция - 19/10/10)
