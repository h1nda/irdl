Протестиращи искат освобождаването на Оджалан
					11/10/2009
					 
						СТРАСБУРГ, Франция -- Няколко хиляди кюрди протестираха в Страсбург в събота (10 октомври) с искания за освобождаването на лидера на Кюрдската работническа партия (ПКК) Абдула Оджалан, който излежава доживотна присъда в турски затвор. Протестът бе организиран от кюрдски асоциации със седалище във Франция, но на него присъстваха и членове на кюрдски общности от Германия, Швейцария и други европейски страни. ПКК е смятана за терористична организация от Турция, ЕС и Съединените щати. (AФП, MИА - 10/10/09)
