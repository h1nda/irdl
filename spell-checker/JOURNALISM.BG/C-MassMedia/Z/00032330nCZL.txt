Албания осъди петима души във връзка със срутването на сграда
					11/11/2009
					 
						ТИРАНА, Албания -- Във вторник (10 ноември) съд в Аргирокастро (Гирокастър) осъди петима души във връзка с фаталното срутване на сграда преди една година. Трима души загинаха, когато сградата се срути поради небрежност при извършването на работи на съседен строеж. Собственикът на строителната компания Сотирач Янора беше осъден на шест години затвор, а останалите получиха присъди от две до две и половина години. Други двама държавни служители бяха оправдани, но им бе наложена забрана да заемат държавни постове за период от три години. (Шкип, Панорама, Газета Шкиптаре - 11/11/09; Шекули, Нюз 24, Алсат, Клан - 10/11/09)
