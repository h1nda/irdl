Ръководителят на ЮНМИК обещава да предаде екстремистите на правосъдието
30/04/2004
 
СТРАСБУРГ, Франция -- Ръководителят на ЮНМИК Хари Холкери заяви пред Европейския парламент в четвъртък (29 април), че виновниците за антисръбските бунтове в Косово от миналия месец ще бъдат изправени пред правосъдието. Той добави, че подстрекателите са били екстремисти, които не представляват широката общественост.
Междувременно в Прищина говорител на ООН заяви, че на полицейски служител с йорданска националност е била наложена мярка за неотклонение задържане под стража за 30 дни по подозрение, че е помогнал на свой колега, йордански полицай, да убие трима американци и рани други 11. Още трима йорданци остават в ареста. (Гласът на Америка, AФП - 29/04/04)
