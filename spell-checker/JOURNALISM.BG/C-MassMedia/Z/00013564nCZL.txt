Гърция признава, че няма да покрие показателите за растеж и инфлация
					11/02/2005
					 
						АТИНА, Гърция -- Правителството призна в четвъртък (10 февруари), че няма да може да изпълни целите си за икономически растеж през 2005 г. и че инфлацията през 2004 г. ще се окаже по-голяма от прогнозираните 5,3 %. Гърция бе предвидила икономически растеж от 3,9 % от БВП за 2005 г.
						Също в четвъртък в Атина приключи двудневна конференция по икономическо сътрудничество между Гърция и Сърбия и Черна гора. Гърция вече е инвестирала в секторите на банковото дело, финансовите услуги, застраховането и телекомуникациите, а в бъдеще може да инвестира в строителството и в енергийния сектор. (AП, AНA - 10/02/05; MПA - 09/02/05)
