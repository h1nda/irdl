Караджич не се яви за началото на процеса
					27/10/2009
					 
						ХАГА, Холандия -- Босненският сръбски лидер Радован Караджич, който бойкотира началото на процеса срещу него в Трибунала на ООН за военни престъпления, няма да се яви пред съда и във вторник (27 октомври), според неговия юридически съветник Марко Сладоевич. Процесът беше отложен в понеделник, защото Караджич не се яви в съдебната зала. Процесът ще продължи във вторник с встъпителната реч на прокуратурата. Миналата седмица Караджич обяви, че не е готов със своята защита. Той отговаря по обвинения в геноцид, военни престъпления и престъпления срещу човечеството, извършени по време на босненския конфликт от 1992-1995 г.
						Жертвите на военни престъпления в Босна и Херцеговина реагираха остро на новината за отлагането в понеделник, заявявайки, че с неявяването си в съда Караджич спъва процеса и се опитва да се представи за мъченик. (РТРС, СРНА, Дневни Аваз, Фена - 26/10/09)
