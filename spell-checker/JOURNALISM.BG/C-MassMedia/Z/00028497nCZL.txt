Ляич каза, че все още няма следа от Младич
					25/11/2008
					 
						БЕЛГРАД, Сърбия -- Ръководителят на сръбския национален съвет за връзки с Трибунала на ООН за военни престъпления Расим Ляич каза пред "Вечерне Новости" във вторник (25 ноември), че все още няма следа от укриващия се Ратко Младич. "Ние никога не сме издирвали Младич толкова сериозно и всеобхватно, както го правим сега, и нашите действия няма да спрат, докато не го открием", каза Ляич. Залавянето на Младич и на другия беглец Горан Хаджич ще позволи на Сърбия да изпълни ангажиментите си към Трибунала в Хага и да подобри своите перспективи за присъединяване към ЕС. (Вечерне Новости, РТВ, Б92 - 25/11/08; АФП - 24/11/08)
