Гюл и заместник-държавният секретар на САЩ обсъдиха двустранните отношения
05/06/2003
 
МАДРИД, Испания -- В сряда (4 юни) турският външен министър Абдуллах Гюл се срещна със зам.-държавния секретар на САЩ Марк Гросман по време на Пролетните срещи на външните министри на страните от НАТО в Мадрид. Двамата обсъдиха американско-турските отношения. Гюл потвърди, че или той, или премиерът Реджеп Тайип Ердоган ще посетят скоро Вашингтон.
Също в сряда в Мадрид гръцкият външен министър Георгиос Папандреу и Гюл обсъдиха въпроса за нарушенията от Турция на въздушното пространство над Егейско море. Двамата изразиха желание да намерят решение на този повтарящ се проблем. (Анадолска агенция, НТВ, АНА - 04/06/03)
