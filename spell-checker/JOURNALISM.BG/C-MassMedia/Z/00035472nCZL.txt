Словенската полиция арестува хакер във връзка с разследване на електронни престъпления 
					29/07/2010
					 
						ЛЮБЛЯНА, Словения -- Полицията е арестувала хакер, заподозрян в създаването на вирус, който е заразил над 12 милиона компютъра по цял свят, потвърди в сряда (28 юли) говорителят на полицията Леон Кедер. Съобщенията в медиите го идентифицират само като 23-годишен словенец, познат под хакерското си прозвище Исердо. Мъжът е бил освободен, но се очаква да бъде обвинен в престъпления, свързани с компютри, каза Кедер. Местните медии съобщиха миналата седмица, че словенската полиция -- в сътрудничество с ФБР -- е започнала разследване срещу трима бивши словенски студенти по информационни технологии, които били създали вируса, за да събират информация от банкови карти и данни от интернет банкиране. (Бета, АП, Би Би Си, Ройтерс - 28/07/10)
