Никозия иска обяснение от Дамаск във връзка с фериботна линия
					25/09/2007
					 
						НИКОЗИЯ, Кипър -- Правителството на Кипър поиска от Сирия обяснение защо е разрешила акостирането на ферибот, който е отплавал от Севернокипърската турска република, призната единствено от Турция. Корабът е отплавал в събота (22 септември) в присъствието на служители на външното министерство на СКТР, журналисти и бизнесмени. Сирийски държавни служители са посрещнали кораба при пристигането му в пристанището. 
						Говорителят на кипърското гръцко правителство Василис Палмас каза в понеделник, че Никозия иска да знае дали ще се открива редовна фериботна линия между пристанищата на Сирия и Севернокипърската турска република въпреки предишните уверения в противното. (АП, Заман, Си Ен Ей - 24/09/07)
