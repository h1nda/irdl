Хърватският министър на правосъдието потвърди ангажимента си за приключване на съдебните реформи
					17/06/2005
					 
						ЗАГРЕБ, Хърватия -- Министърът на правосъдието Весна Скаре-Озболт отново потвърди в четвъртък (16 юни) ангажимента си за приключване на реформите в съдебния сектор до 2007 г. Тя добави, че главната задача е да се подобри ефективността и организацията на съдилищата и да се намали процентът на нерешените дела. За тази цел тя възнамерява да съкрати процеса на обжалване и да разреши изпращането на съдебни документи по електронна поща. (Дневник, Виесник - 17/06/05; ХИНA - 16/06/05)
