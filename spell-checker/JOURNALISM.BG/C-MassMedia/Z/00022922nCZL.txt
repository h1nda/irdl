Укриващият се от правосъдието военнопрестъпник Джорджевич бе арестуван в Черна гора 
					17/06/2007
					 
						ХАГА, Холандия -- Трибуналът на ООН за военни престъпления съобщи, че в неделя (17 юни) е бил арестуван един от най-издирваните обвиняеми, бившия командир от сръбската полиция Властимир Джорджевич. Той е бил задържан в Будва, Черна гора, от местните власти в сътрудничество с Хагския трибунал и Сърбия, която упорито се стреми да подобри отношенията си с ЕС. Джордежвич, 58-годишен, е обвинен в жестокости, извършени по време на конфликта в Косово през 1998-1999 г. Той е един от петте издирвани обвиняеми от Хагския трибунал. Преди това високопоставени служители смятаха, че той се укрива в Русия. (AФП, Бета, Танюг, РТС, Фокус - 17/06/07)
