Бивша сръбска манекенка пледира "невинна" по обвинения в злоупотреби
					07/11/2010
					 
						БЕЛГРАД, Сърбия -- Бившата манекенка Катарина Ребрача пледира "невинна" в петък (5 ноември) по обвинения в присвояване на стотици хиляди евро от фондация за превенция на рака на гърдата, която тя оглавява. На процеса срещу нея, който започна в Белград, тя отрече да е използвала парите за лични нужди, като вместо това настоя, че те са били изразходвани за информационни кампании. Ребрача бе арестувана през април заедно с четирима нейни сътрудници. Благотворителната фондация "Катарина Ребрача", създадена преди четири години, събира средства за първия център в Сърбия за ранна диагностика на рака на гърдата. Полицията подозира, че Ребрача е откраднала повече от 370 000 евро от дарения. (Б92, РТС, Бета, Taнюг - 05/11/10)
