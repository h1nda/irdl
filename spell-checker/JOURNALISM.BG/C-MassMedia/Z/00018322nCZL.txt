Хърватия потвърди подкрепата си за демократизацията на Афганистан
					21/04/2006
					 
						КАБУЛ, Афганистан -- Хърватският външен министър Колинда Грабар-Китарович потвърди подкрепата на страната си за демократизацията и стабилизацията на Афганистан в началото на двудневното си посещение в Кабул в четвъртък (20 април). Тя разговаря поотделно с афганистанския си колега Абдула Абдула, с президента Хамид Карзай и с министъра по правата на жените Масуда Джалал. Основни теми на дискусиите бяха начините за засилване на двустранните връзки в политическия и икономическия сектор и плановете на Загреб да открие дипломатическа мисия в Кабул. Грабар-Китарович съобщи също, че Хърватия смята да увеличи участието си в Международните сили за поддържане на сигурността в Афганистан от 50 на 150 военнослужещи. (ХИНА, ХРТ - 20/04/06)
