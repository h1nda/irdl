Свобода: „Хърватия ще се присъедини към ЕС най-рано през 2011 г.”
					05/06/2008
					 
						БРЮКСЕЛ, Белгия – Хърватия няма да е в състояние да се присъедини към ЕС по-рано от 2011 г., каза в сряда (4 юни) докладчикът за Хърватия в Европейския парламент (ЕП) Ханес Свобода. По време на обсъжданията в Брюксел на усилията на Хърватия Свобода каза, че ако преговорите за присъединяване приключат в средата на следващата година най-рано, това би съвпаднало с избора на нов ЕП и нова Европейска комисия. Това би отложило значително приемането на позиция за присъединяването на Хърватия и нейния договор за присъединяване, при което няма да остане време за ратифицирането на договора. По този начин, каза той, ратификацията по всяка вероятност ще стане през 2010 г., с което членството се отлага най-рано за 2011 г. Загреб се надява да се присъедини до 2010 г. (ХРТ, Вечерни Лист, ХИНА - 04/06/08)
