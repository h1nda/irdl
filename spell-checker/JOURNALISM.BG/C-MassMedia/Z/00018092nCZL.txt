Рен призова БиХ и Сърбия и Черна гора да засилят сътрудничеството с МНСБЮ
					31/03/2006
					 
						БРЮКСЕЛ, Белгия -- Босна и Херцеговина (БиХ) и Сърбия и Черна гора трябва да изпълнят задълженията си към Трибунала на ООН за военни престъпления в Хага, подчерта еврокомисарят по разширяването Оли Рен в четвъртък (30 март) след срещата си с председателя на Министерския съвет на БиХ Аднан Терзич. Той каза, че Сърбия и Черна гора трябва да предаде бившия босненски сръбски генерал Ратко Младич, един от най-издирваните от Трибунала обвиняеми, или рискува преговорите й по Споразумението за стабилизация и асоцииране с Брюксел да бъдат замразени. 
						Главният прокурор на ООН Карла дел Понте, която посети Баня Лука и Белград по-рано тази седмица, за да направи оценка на нивото на сътрудничество, трябваше да се срещне с Рен в петък, за да обсъди с него констатациите си. В декларация на сръбския президент Борис Тадич, публикувана сред разговорите му с Дел Понте, се посочва, че тя е изразила тревогата си от тoва, че сътрудничеството е спряло. (Ройтерс, Политика, Данас, Дневни Аваз - 31/03/06; АФП, АП, Ройтерс, РТС, Танюг, Бета, Б92, Фена - 30/03/06)
