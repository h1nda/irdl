Бивш босненски сръбски полицай се призна за виновен в Хага 
					18/01/2007
					 
						ХАГА, Холандия -- Както се очакваше, при явяването си пред Трибунала на ООН за военни престъпления в сряда (17 януари) бившият босненски сръбски полицай и участник във военизирани отряди Драган Зеленович се призна за виновен по седем обвинения в изтезаване и изнасилване на босненки. Зеленович направи това след споразумение с прокуратурата, която се съгласи да свали останалите седем обвинения срещу него за престъпления, извършени срещу цивилни босненци във Фоча през 1992 г. 
						Зеленович се съгласи също да даде показания пред прокурорите и по други процеси. Все още не е ясно колко години затвор ще получи той. Адвокатите му искат максимум десет години. (Уеб сайт на МНСБЮ, ПБС БиХ - 17/01/07)
