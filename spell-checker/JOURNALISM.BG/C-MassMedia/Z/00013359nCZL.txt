СВП призовава всички членове на Министерския съвет на БиХ да присъстват на правителствените заседания
					24/01/2005
					 
						САРАЕВО, Босна и Херцеговина -- Службата на върховия представител (СВП) призова в петък (21 януари) всички членове на кабинета на БиХ да присъстват на правителствените заседания, изтъквайки, че неучастието препятства функционирането на държавните институции. СВП предупреди освен това, че проблемът блокира прилагането на ключови изсквания, отнасящи се до евро-атлантическата интеграция на страната.
						Изявлението на СВП идва след като премиерът на БиХ Аднан Терзич публично призна, че отсъствието на сръбските министри създава проблеми. Терзич посочи, че ако никой от четиримата сръбски министри не присъства на следващото заседание, насрочено за 1 февруари, тове би било равносилно на правителствена криза. Те подадоха оставка миналия месец, след като бяха наложени международни санкции върху Република Сръбска (РС).
						Междувременно кандидат-премиерът на РС Перо Букейлович заявява, че ще проведе консултации с босненски и сръбски партии тази седмица в търсене на парламентарна подкрепа за бъдещ кабинет на автономната област. (Независне новине, Дневни аваз - 24/01/05; Фена - 23/01/05; ПБС БиХ - 21/01/05)
