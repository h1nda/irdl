Съд обясни, че реформите, свързани с ЕС, са спасили управляващата в Турция ПСР от забрана 
					24/10/2008
					 
						АНКАРА, Турция -- Проевропейските й реформи и ходове за укрепване на правата на жените спасиха управляващата Партия на справедливостта и развитието (ПСР) от опита за забраната й това лято, се казва в обяснителните бележки, публикувани в турския "Държавен вестник" в петък (24 октомври). Обосновката на Конституционния съд обяснява защо членовете му са решили да отхвърлят забраната, поискана от главния прокурор Абдуррахман Ялчънкая. След като партията отмени забраната за носене на забрадки в университетите, той обвини ПСР, че нарушава светската конституция на Турция и проповядва ислямистки идеи. Съдът не стигна дотам да забрани партията, но укори ПСР, че е „център на антисветски дейности”. (Хюриет, Ройтерс, АП, Заман, Анадолска информационна агенция, НТВ - 24/10/08)
