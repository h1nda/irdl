Пилотска грешка се посочва като причина за катастрофата на самолета на Трайковски
06/05/2004
 
Министърът на транспорта и далекосъобщенията на БиХ Бранко Докич показва карта от доклада за самолетната катастрофа от 28 февруари, в която загина македонския президент Борис Трайковски. Следователите сочат пилотска грешка като причина за инцидента. [AФП]
САРАЕВО, Босна и Херцеговина (БиХ) -- Пилотска грешка е станала причина за самолетната катастрофа на 26 февруари, в която загина македонския президент Борис Трайковски, коментира министърът на транспорта и далекосъобщенията на БиХ Бранко Докич в сряда (5 май). Той представи доклад от 75 страници за злополуката, изготвен от експерти от САЩ, БиХ, Македония и НАТО. Според доклада двучленният екипаж не е изчислил правилно разстоянието до летището в Мостар и е намалил височината преждевременно. Самолетът освен това е загубил сигналната светлина от летището за 18 секунди и е трябвало да прекрати подхода си за приземяване. Заедно с Трайковски загинаха седем съветници и двамата пилоти (Източници на СВП - 06/05/04; AП, Айриш екзаминър, РТРС, Пинком.инфо, ПБС БиХ, AФП - 05/05/04)
