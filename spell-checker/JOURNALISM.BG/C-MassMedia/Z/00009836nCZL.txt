България и Румъния заявиха, че ще се подкрепят взаимно в усилията си за членство в ЕС
15/02/2004
 
СОФИЯ, България -- Министърът на външните работи Соломон Паси и румънският му колега Мирча Джеоана се срещнаха в събота (14 февруари) и заявиха желанието всяка от двете страни да приключи успешно преговорите за присъединяване към ЕС. Те изразиха общото мнение, че сега трябва да насочат вниманието си към финансовата рамка, обявена неотдавна от Европейската комисия. Двете страни трябва да влязат в ЕС през 2007 г.
В други новини, подполковник Наско Люцканов, командир на втория български батальон в Ирак, бе сменен от поста, тъй като не знае добре английски език. Неговата смяна ще бъде обявена във вторник, съобщиха от министерството на обраната. (бТВ, БTA, БНТ, Нова TВ - 14/02/04)
