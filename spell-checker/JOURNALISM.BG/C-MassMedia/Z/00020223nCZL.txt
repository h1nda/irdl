Гръцкият външен министър посети Кипър, където разговаря главно за отношенията между Турция и ЕС 
					09/10/2006
					 
						НИКОЗИЯ, Кипър -- Изготвянето на обща стратегия за връзките между Турция и ЕС през следващите месеци бе основната тема на разговорите между кипърския президент Тасос Пападопулос и гостуващия му гръцки външен министър Дора Бакоянис в неделя (8 октомври) в Никозия. В коментар за атинския вестник "Катимерини" Бакоянис каза, че ако Турция не отвори въздушното и морското си пространство за самолети и кораби на кипърските гърци до края на тази година, може да бъде застрашен процесът на присъединяване на страната към ЕС. (Катимерини - 09/10/06; AНA-MПA, EРT, СиЕнЕй - 08/10/06)
