Косово и Македония имат различия по въпроса за очертаването на границата 
					24/11/2006
					 
						ПРИЩИНА, Косово, Сърбия -- Косовският премиер Агим Чеку заяви в четвъртък (23 ноември), че не иска въпросът за очертаването на границата с Македония да бъде включван в предложението на специалния пратеник на ООН Марти Ахтисаари за статута. По време на среща с Чеку в Прищина обаче македонският външен министър Антонио Милошоски заяви, че страната му все още иска въпросът за границата да бъде решен преди или по време на обявяването на окончателния статут. 
						В Прищина Милошоски се срещна и със заместник-ръководителя на ЮНМИК Стивън Шук, както и с Рангел Нойкич, председател на Комисията по правата на малцинствата в провинцията. (MИA, Макфакс, A1 TВ, Б92, Танюг, Kosovalive - 23/11/06)
