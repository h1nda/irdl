Албанското правителство бе критикувано заради внос на отпадъци
					18/10/2010
					 
						ТИРАНА, Aлбания -- Групи за обществени интереси критикуваха решение, което правителството взе миналата седмица да внесе отпадъци от страни членки на ЕС и да ги рециклира. Регионалният екологичен център (РЕС) заклейми от името на 29 организации за защита на околната среда решението в събота (16 октомври). Във време, когато Албания очаква силно замърсяване на околната среда и когато ние очакваме закон за градските отпадъци, Министъреският съвет взема неприемливо решение за внос на градски отпадъци", се казва в изявление на РЕС, в което правителството се призовава да преразгледа законодателството. 
						Опозиционната Социалистическа партия определи решението като престъпно и обеща да го отмени, щом се върне на власт. Самата СП бе критикувана по същия въпрос през 2004 г. Тогава бившият лидер на партията Фатос Нано подписа договор за внос на отпадъци от Италия и за рециклирането им във фабрика близо до Тирана. Групите за обществени интереси обаче протестираха срещу решението заради опазването на природната среда и накараха правителството да се откаже от споразумението няколко месеца по-късно. (Шекули, Ора Нюз, НОА, Toп Ченъл - 17/10/10)
