Председателството на БиХ прави официално посещение в Гърция
16/01/2004
 
АТИНА, Гърция -- Премиерът Костас Симитис се срещна в четвъртък (15 януари) с членове на тристранното председателство на Босна и Херцеговина. В разговори с Драган Чович, Борислав Паравач и Сюлейман Тихич Симитис обсъди двустранното сътрудничество в областта на икономическата помощ, както и участието на Гърция в СФОР и обучението на босненската полиция от гръцките полицейски сили ЕЛАС. Симитис увери гостите си, че имат пълната подкрепа на Гърция в усилията им за подписване на Споразумение за стабилизация и асоцииране с ЕС. (AНA, MПA, РТРС, ПБС БиХ - 15/01/04)
