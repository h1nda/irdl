Турция и Израел водят тайни разговори 
					01/07/2010
					 
						БРЮКСЕЛ, Белгия -- Израелският министър на търговията Бенямин Бен-Елиезер тайно се е срещнал с турския външен министър Ахмет Давутоглу в Брюксел в сряда (30 юни), което е първата среща на високо равнище от убийството на деветимата турски активисти при израелската проверка на кораби от пътуващата за Газа флотилия през май. Според сведенията по време на разговорите не са постигнати съществени договорености и исканията на Турция за компенсации и извинение, както и за международно разследване, не са били удовлетворени. Израелският телевизионен „Канал 2” съобщи новината за срещата, която по-късно беше потвърдена от канцеларията на израелския министър-председател Бенямин Нетаняху. И двете страни твърдят, че другата страна е подела инициативата за разговорите. (Би Би Си, АФП - 30/06/10)
