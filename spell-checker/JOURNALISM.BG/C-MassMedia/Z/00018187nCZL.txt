Етнически албанци протестират в Прешево
					09/04/2006
					 
						ПРЕШЕВО, Сърбия-Черна гора -- Около хиляда етнически албанци се събраха на протестна демонстрация в събота (8 април) в Прешево, Южна Сърбия с изскания за повече права и трайно решение на проблемите в региона. Демонстрантите издигнаха плакати, призоваващи за демилитаризация на областта, както и за гарантиране на по-големи правомощия на мултиетническата полиция там. В обръщение към демонстрантите, изпълняващият длъжността кмет на Прешево, Рагми Мустафа подчерта, че етническите албанци в Южна Сърбия трябва да търсят решение на проблемите си изключително с мирни средства. По време на протестите нямаше инциденти. (РТС, Б92 - 08/04/06)
