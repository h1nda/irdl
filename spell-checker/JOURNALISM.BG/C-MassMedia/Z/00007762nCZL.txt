Бивш финландски премиер ще ръководи ЮНМИК
27/07/2003
 
НЮ ЙОРК, САЩ -- Генералният секретар на ООН Кофи Анан обяви в петък (25 юли), че е избрал бившия финландски министър-председател за ръководител на ЮНМИК. Постът бе освободен от Михаел Щайнер, който стана представител на Германия в ООН в Женева. Холкери бе член на екипа, ръководен от американския сенатор Джордж Мичел, който води преговорите по мирния процес в Северна Ирландия. В момента той е председател на финландската национална комисия на ЮНЕСКО.	
В събота президентът на Косово Ибрахим Ругова направи заявление в подкрепа на назначението и призова Холкери да ускори приватизацията и приемането на законите за поощряване на чуждестранните инвестиции в провинцията. Небойша Чович, председател на сръбския координационен център за Косово, отправи апел към Холкери да засили сътрудничеството между Белград и Прищина.
Междувременно три експлозии разтърсиха Косово в нощта между петък и събота, но не причиниха жертви. Силни взривове имаше още и в Подуево, Талиновач и в предградието на Прищина Улпиана. (Косовско радио, ХИНА, Танюг, Би Би Си, Ройтерс - 26/07/03; AП, Ройтерс, AФП - 25/07/03)
