Според представител на ДПС демократите нямат място в правителството
26/04/2004
 
БЕЛГРАД, Сърбия-Черна Гора -- Демократическата партия на Сърбия (ДПС) отново отхвърли идеята Демократическата партия (ДП) да влезе в сръбското правителство. Бранислав Ристивоевич, висш функционер на ДПС, заяви пред новосадския всекидневник &lt;I&gt;Дневник&lt;/I&gt; в неделя (25 април), че ДП няма да участва в управляващата коалиция. Правителството на малцинството, ръководено от ДПС на сръбския премиер Воислав Кощуница, включва Сръбското движение за обновление и Г-17 Плюс, според която включването на ДП би укрепило стабилността и надеждността на кабинета.
Други новини: местни медии съобщават в неделя, че сръбското правителство и мисията на МВФ са постигнали предварително споразумение, което позволява на Сърбия да получи заем в размер на 140 млн. щ.д. по силата на стенд-бай програма през юни. Според финансовия министър Младжен Динкич това би било "положителна новина за всички потенциални инвеститори". (Б92, Танюг, Дневник, Бета - 25/04/04)
