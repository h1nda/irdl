Управителният съвет на СПМ проведе заседание в БиХ
					30/06/2010
					 
						САРАЕВО, Босна и Херцеговина (БиХ) -- Управителният съвет на Съвета за прилагане на мира (СПМ) се събра във вторник (29 юни) в Сараево на двудневна среща. След изслушването на информация, представена от министъра на сигурността Садик Ахметович, за нападението в неделя преди разсъмване срещу полицейски участък в Бугойно, при което беше убит един полицай, УС го осъди като „нападение… срещу институциите на тази страна и срещу общите ни ценности”. Управителният съвет подчерта, че всеки опит за използване на терор за постигането на политически цели е неприемлив, и изрази своята подкрепа за местните правоохранителни служби и агенции за сигурност. Управителният съвет обсъжда и липсата на напредък в изпълнението на всичките пет цели и двете условия, необходими за закриването на Службата на върховния представител. Сред другите точки в дневния му ред са кандидатурите на БиХ за присъединяване към НАТО и ЕС, както и политическото положение преди октомврийските общи избори. (РТРС, СРНА, Фена, Sarajevo-x.com, СВП - 29/06/10)
