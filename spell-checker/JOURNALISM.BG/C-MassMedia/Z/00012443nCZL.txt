Хърватският премиер Санадер прогнозира, че съдебната реформа ще приключи към 2007 г. 
		27/10/2004
		 
			ЗАГРЕБ, Хърватия -- Премиерът Иво Санадер заяви във вторник (26 октомври), че реформата на съдебната система в страната ще приключи към 2007 г., когато в страната се очаква да приключат предприсъединителните й преговори с ЕС. Съдебната система е обект на силни критики за нейната мудност и необективност. Във вторник председателят на Върховния съд Ивица Църнич се оплака, че съдилищата са се произнесли по 1,5 млн. дела през 2003 г., а през 2004 г. са натоварени с нови 1,7млн. дела. 
			Други новини от вторник: Загреб обяви, че хърватската и българската полиция са се споразумели да предприемат съвместни действия за решаване на сериозни криминални случаи. Те ще ускорят обмена на информация с оглед засилване на борбата срещу организираната престъпност, нелегалната миграция и трафика. (АФП, ХИНА, БТА - 26/10/04)
