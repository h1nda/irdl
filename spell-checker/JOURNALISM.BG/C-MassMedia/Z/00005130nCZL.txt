Ердоган на посещение в Гърция и Испания
19/11/2002
 
АТИНА, Гърция -- Реджеп Тайип Ердоган, лидер на новата управляваща партия в Турция, започна обиколка на западноевропейските столици в понеделник (18 ноември), за да лобира за интеграцията в Европейския съюз. Негова първа спирка беше Гърция. Атина се очертава като най-силния опонент за започването на преговори на ЕС с Турция, сега управлявана от ислямистката в миналото Партия на справедливостта и развитието на Ердоган. След обсъждане на въпроси от двустранно значение, включително този за Кипър, с гръцкия министър-председател Костас Симитис, Ердоган отлетя за Мадрид, където се срещна с министър-председателя Хосе Мария Азнар. Впоследствие той заяви, че е доста обнадежден, че и Испания и Гърция ще подкрепят евентуална дата за започване на преговорите по време на срещата на министрите от Европейския съвет през следващия месец в Копенхаген. Ердоган добави, че е вероятно Италия също да подкрепи идеята, позовавайки се на предишни разговори с министър-председателя Силвио Берлускони. Но Европейският комисар по разширяването Гюнтер Ферхойген изрази несъгласие, като заяви пред германския всекидневник Der Tagesspiegel, че Турция все още не е изпълнила политическите критерии за членство в ЕС. (Аганция Анадол, БиБиСи, Der Tagesspiegel - 18/11/02)
