Македония и Сърбия-Черна Гора ще открият два нови ГКПП
29/06/2003
 
СКОПИЕ, Македония -- Правителството съобщи в петък (27 юни), че два нови гранични контролно-пропускателни пункта ще бъдат открити скоро на границата със Сърбия-Черна Гора, след като бъдат уточнени няколко останали технически детайли. Според говорителя на правителството Сашо Чолаковски след откриването на пунктовете ще бъде намален броят на нарушенията и ще се улесни решаването на проблемите на населението в граничния район.
В други новини, македонският президент Борис Трайковски и командирът на македонската армейска гранична бригада Георги Бояджиев посетиха в събота наблюдателната кула в Нидже, на границата с Гърция. Бояджиев определи положението там като стабилно. (MИA - 28/06/03; MИA - 27/06/03)
