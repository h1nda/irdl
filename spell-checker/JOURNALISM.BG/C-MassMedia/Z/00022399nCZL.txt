Пратеникът на ЕС подкрепя нова резолюция на ООН за Косово, която да замени резолюция 1244
					30/04/2007
					 
						СКОПИЕ, Македония -- Пратеникът на ЕС Торбьорн Солстрьом заяви, че Съюзът смята, че проблемът за статута на Косово трябва да бъде решен чрез нова резолюция на Съвета за сигурност, основана на плана на Марти Ахтисаари, която ще замени Резолюция 1244. В интервю в неделя (29 април) по Канал 5 на македонската телевизия Солстрьом заяви, че до голяма степен съществува консенсус по този въпрос в ЕС. Предложението на Ахтисаари е единствената възможност, добави той. Според Солстрьом възможно е ЕС, Съединените щати и Русия да се споразумеят по бъдеща резолюция на ООН.
						Други новини -- В неделя белгийският външен министър Карел Де Гухт призава да бъдат предотвратени всякакви едностранни ходове в процеса по уреждане статута на Косово, особено провъзгласяването на независимостта на провинцията, без приемането на резолюция на Съвета за сигурност на ООН. Де Гухт направи това изявление на форум за трансатлантическите взаимоотношения в Брюксел. Той подчерта, че обща позиция на международната общност ще бъде решаваща за успеха на процеса за решаване на статута. (Блиц - 30/04/07; Танюг, Бета, РТСRTS - 29/04/07)
