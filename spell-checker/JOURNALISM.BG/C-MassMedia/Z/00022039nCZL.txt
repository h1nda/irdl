Коалиция във ФБиХ ще посочи нов кандидат за министър на вътрешните работи на автономната област
					26/03/2007
					 
						САРАЕВО, Босна и Херцеговина (БиХ) -- Партията за БиХ (ПБиХ) ще предложи нов кандидат за вътрешен министър на Федерация БиХ (ФБиХ), се казва в съобщение от неделя (25 март). Първоначалният кандидат на партията, Фадик Яганяц, не издържа проверката на Службата на върховния представител. Новият кандидат е Мухидин Алич, член на Камарата на представителите на ФБиХ. Миналата седмица върховният представител Кристиан Шварц-Шилинг замрази назначаването на новото правителство на автономната област ден, след като парламентът го одобри, като каза, че е бил длъжен да реагира на "явен опит да се назначи съмнителен кандидат чрез манипулиране на системата за проверка". (Дневни Аваз, Независне Новине - 26/03/07)
