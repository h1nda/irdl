Ашдаун обяви, че на властите в БиХ ще бъдат прехвърлени още пълномощия
					13/12/2005
					 
						САРАЕВО, Босна и Херцеговина (БиХ) -- Върховният представител на международната общност Пади Ашдаун е изпратил в понеделник (12 декември) писмо до премиера на БиХ Аднан Терзич във връзка с прехвърлянето на дипълнителни правомощия на националните власти в областта на административните назначения. Догодина, например, на съответни комисии в БиХ ще бъде възложена проверката на миналото на кандидатите за министерски постове на държавно ниво. 
						Също в понеделник румънският премиер Калин Попеску Търичану изрази пълната подкрепа на страната си за стремежите на БиХ за членство в ЕС. По време на посещение в Сараево и разговори с Терзич Търичану каза, че Букурещ е готов да помага с експертна помощ и съвети. (Дневни аваз, Найн о'клок - 13/12/05; Фена, ПБС БиХ - 12/12/05)
