Турция е готова подмяната на иранското ядрено гориво да става на нейна територия
					15/02/2010
					 
						ДОХА, Катар -- Турският министър-председател Реджеп Тайип Ердоган каза в неделя (14 февруари), че неговата страна е готова да предостави условия за подмяна на иранския уран, използван за производството на ядрено гориво. „Международната агенция за ядрена енергия заяви, че Турция може да бъде център за подмяна на урана… но до момента няма споразумение [между Иран и Запада]”, каза Ердоган на пресконференция в Доха, където е на двудневна официална визита. Той отбеляза, че от няколко месеца Анкара работи, за да подпомогне решаването на иранския ядрен въпрос. По-късно в неделя Ердоган се срещна в Доха с държавния секретар на САЩ Хилари Клинтън, за да обсъди иранската ядрена програма и други въпроси. (АФП, ТРТ - 14/02/10)
