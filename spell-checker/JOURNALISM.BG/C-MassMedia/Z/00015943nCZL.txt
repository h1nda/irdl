Драшкович: "Русия ще настоява за прилагането на стандартите в Косово"
					15/09/2005
					 
						БЕЛГРАД, Сърбия и Черна гора -- Федералният министър на външните работи Вук Драшкович каза, че е получил уверения, че Русия -- като член на Съвета за сигурност на ООН и на Контактната група за Косово -- ще настоява за прилагането на международно установените стандарти в Косово. В сряда (14 септември) Драшкович каза, че е бил информиран за позицията на Москва по време на разговори с руския си колега Сергей Лавров в главната квартира на ООН в Ню Йорк във вторник. Драшкович каза, че Лавров е подчертал най-вече важността на изпълнението на стандартите, свързани със защитата на правата на малцинствата, свободата на придвижване и гаранциите за завръщащите се в провинцията сърби. (Бета, Танюг - 14/09/05)
