Албанските социалисти заплашиха с нов бойкот 
					01/07/2010
					 
						ТИРАНА, Албания -- Депутати от главната опозиционна Социалистическа партия (СП) решиха в сряда (30 юни) да „преразгледат” своята позиция и да възобновят бойкота си в опит да бъде намерено решение на проточилата се политическа криза. Ръководителят на групата Грамоз Ручи съобщи, че членовете на СП няма да участват в обсъждането на законопроекти и ще бойкотират гласуванията, защото правителството отказва да изпълни техните искания за разследване на прозрачността на общите избори от юни 2009 г. По-рано тази седмица министър-председателят Сали Бериша покани опозицията да участва в обсъжданията на законопроектите за реформа в избирателната система. (Гласът на Америка, Шекули, Топ Ченъл, Телеграфи - 30/06/10)
