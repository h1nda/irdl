БиХ въведе информационна база данни с цел затягане на граничния контрол
					16/10/2007
					 
						САРАЕВО, Босна и Херцеговина (БиХ) -- В понеделник (15 октомври) министърът на сигурността Тарик Садович официално пусна в действие новата Миграционна информационна система (МИС). Тя се състои от интегрирана електронна база данни, включваща всички данни за чужденци, които желаят да влязат, пребивават или напуснат БиХ. Тя предоставя също и връзка в реално време между базите данни във външното министерство, министерството на сигурността, граничната полиция на БиХ и Службата за чужденците, като позволява събирането, обмена и разпространението на съответната миграционна информация. БиХ ще използва новата система за засилване на граничния контрол и за да убеди ЕС да либерализира още повече визовия си режим за граждани на БиХ. (Комюнике на Делегацията на ЕК, Ройтерс, РТРС - 15/10/07)
