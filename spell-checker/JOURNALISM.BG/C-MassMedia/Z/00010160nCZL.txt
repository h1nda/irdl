Армения подкрепя повторното откриване на ж.п. линията Турция-Южен Кавказ
15/03/2004
 
ЕРЕВАН, Армения -- Външният министър Вардан Осканян заяви в събота (13 март), че повторното откриване на ж.п. линията Карс-Гуюмри-Тбилиси, свързваща Турция, Армения и Грузия ще бъде от полза не само за отделните държави, но и за региона като цяло. Осканян посочи, че повторното откриване на линията изисква от Грузия да се фокусира върху подобряване на отдавна влошените отношения между Турция и Армения. Железопътната линия е построена преди повече от 100 години, но съществуващите спорове не са позволявали привеждането й в експлоатация.
Други новини: полският президент Александър Квашневски призова ЕС в неделя да държи вратата си отворена за България и да вземе решение по кандидатурата на Турция за членство в Съюза. Той призова освен това ЕС да прояви по-голямо разбиране към балканските народи, които все още търпят последиците от най-новата си история. (АФП - 14/03/04; Анадолска агенция, Армининфо - 13/03/04)
