ЕК заяви, че Албания и БиХ са по-близо до либерализация на визите 
					14/09/2010
					 
						СТРАСБУРГ, Франция -- Европейската комисия (ЕК) смята, че Албания и Босна и Херцеговина (БиХ) са постигнали значителен напредък във връзка с либерализирането на визите за ЕС. Еврокомисарят по вътрешните работи Сесилия Малмстрьом каза в понеделник (13 септември), че ЕК е направила оценка на доклад от експерти, които посетиха Тирана и Сараево през юли. Документът ще бъде изпратен в Европейския парламент (ЕП). Пълната либерализация на визите вероятно ще бъде обсъдена в Съвета на Европа до края на есента. Малмстрьом каза това по време на доклада си пред Комисията по вътрешни работи на ЕП. (Шекули, Топ Ченъл, Гласът на Америка, Ора Нюз - 13/09/10)
