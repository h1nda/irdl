Либийската криза се отразява на гражданския транспорт между Албания и Италия
					28/02/2011
					 
						ТИРАНА, Албания - Кризата в Либия се отразява на гражданския транспорт между Албания и Италия, предадоха в неделя (27 февруари) местните медии. Италианските власти временно са преустановили фериботните линии към и от Албания, за да могат да използват корабите за евакуиране на гражданите си от Либия. 
						Междувременно външното министерство на Косово съобщи в неделя, че група от 13 граждани на Албания и Косово е била евакуирана от обхваната от бунтове африканска страна. Групата е напуснала Триполи ден по-рано на път за военна база в Турция. Албанското външно министерство призовава всички свои граждани, които все още не могат да напуснат Триполи, да се обадят в турското посолство. (Balkan Web, Топ Чанъл, Шекули, Нюз 24 - 27/02/11)
