Полша подкрепя кандидатурите на Хърватска за НАТО и ЕС
19/01/2003
 
ЗАКОПАНЕ, Полша -- Хърватският президент Стипе Месич завърши двудневното си посещение в Полша в неделя (19 януари), след като получи уверения, че Варшава подкрепя стремежите на страната му за присъединяване към НАТО и ЕС. В събота полският президент Александър Квашневски обеща да лобира за приемането на Хърватска и в двете организации, за да увеличи перспективите за евро-атлантическа интеграция. Хърватска планира в края на следващия месец да подаде молба за започване на преговори за присъединяване. (ХИНА - 18/01/03)
