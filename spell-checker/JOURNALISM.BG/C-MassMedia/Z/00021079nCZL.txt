Сърбия започна повторно изслушване на сътрудници на Младич поради промяна в съдийския състав
					26/12/2006
					 
						БЕЛГРАД, Сърбия -- Изслушването на 11 обвиняеми, чието дело се гледа във Втори общински съд в Белград по обвинения, че са оказвали помощ на укриващия се от правосъдието Ратко Младич, бе проведено отново в понеделник (25 декември) поради промени в съдийския съвет. Здравословни причини наложиха смяната на един от членовете. В понеделник, обвиняемите отново не се признаха за виновни. Четирима свидетели - офицерът от запаса от югославската армия Йован Лалович, бившият член на армията Младан Кенич, офицерът от армията на Република Сръбска Ново Буха и безнесменът Владимир Пъркович също отново дадоха показания. 
						Миналата седмица съдът издаде разрешение за временното освобождаване на петима от обвиняемите - Йован Джого, Станка Ристич, Лиляна Васкович, Саша Баднар и Благоя Говедарица, които са в ареста още от началото на процеса през септември. В понеделник министърът на правосъдието Зоран Стойкович заяви, че решението не застрашава процеса. (Данас - 26/12/06; РТС, Бета, Б92, Танюг - 25/12/06)
