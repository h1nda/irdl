Македонският министър на отбраната предупреждава за отговор при въоръжени провокации
13/02/2003
 
СКОПИЕ, Македония -- Министърът на отбраната Владо Бучковски заяви пред парламентарната комисия в сряда (12 февруари), че сигурността в Македония остава нестабилна. Той се позова на последни данни от разузнаването относно събитията в Косово и южна Сърбия, като добави, че кабинетът е готов да отвърне на всяка въоръжена провокация с всички възможни средства: дипломатически, политически и военни. На съвместна пресконференция същия ден обаче, представители на международната общност заявиха, че не съществува заплаха от подновяване на военен конфликт тази пролет, независимо от спекулациите в пресата. (Утрински весник, Дневник - 13/02/03; МИА, Макфакс - 12/02/03)
