Кипърската полиция арестува румънец за оскверняване на гробници
					22/03/2010
					 
						НИКОЗИЯ, Кипър -- Полицията арестува в неделя (21 март) румънец, заподозрян в оскверняване на гробниците на трима кипърски архиепископи. Заподозреният признава, че е махнал мраморните плочи от гробовете на Софроний III, Кирил II и Кирил III. Полицията съобщи, че заподозреният е бил замесен в подобни инциденти в миналото и има "проблем с църквата и светите места". Архиепископ Хризостом II осъди вандалщината и призова властите да засилят сигурността около гробищата. (Фамагуста Газет - 22/03/10; Би Би Си, Ройтерс - 21/03/10)
