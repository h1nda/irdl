Турската полиция разследва убийствата на чеченски командири в Истанбул
					02/03/2009
					 
						АНКАРА, Турция -- Полицията разследва убийствата на трима бивши чеченски командири в Истанбул през последните шест месеца, съобщиха медиите в неделя (1 март). Полицията в Истанбул създаде специално звено, като Националаната разузнавателна агенция (НРА) също участва, съобщават местните медии. Решението бе взето след като чеченският командир Али Осаев бе застрелян пред дома му в Истанбул. Чеченският полковник Гази Едилсултанов бе застрелян в района Башакшехир през септември, а командирът Ислам Канибеков през декември в района Умрание. Съобщава се, че НРА разследва вероятно руско участие в убийствата. (Йени Сафак - 02/03/09; Ватан, Сабах, Хюриет, Ройтерс - 01/03/09)
