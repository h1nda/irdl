Додик омаловажи намеренията на РС за отцепване
					29/08/2008
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик омаловажи в четвъртък (28 август) опасенията, че РС би могла да обяви независимост. В интервю за всекидневника от Нови Сад „Дневник” Додик заяви, че правителството на РС ще продължи да се придържа към Дейтънското мирно споразумение. Той добави обаче, че не би се поколебал да започне процедура по отцепване, ако босненските политици се опитат да премахнат РС.
						"Ако политиците в Сараево покажат политическа воля и ясно и недвусмислено заявят, че РС и сръбският народ са желани в една децентрализирана, демократична и най-вече икономически преуспяваща БиХ, то такъв съюз е приемлив за нас,” каза Додик. (Дневник, Б92, РТРС - 28/08/08)
