Белградски вестници съобщават, че Младич е в Русия; полицейски части на РС претърсват Жепа
					18/01/2006
					 
						БЕЛГРАД, Сърбия и Черна гора -- Два белградски вестника, "Глас явности" и "Блиц", поотделно съобщиха в сряда (18 януари), че обвиняемият във военни престъпления Ратко Младич се укрива в Русия. Според "Глас явности" Младич се намира в Русия от май 2005 г. И двете издания твърдят, че сръбските власти тайно преговарят от декември насам с бившия босненски сръбски военнен командир за доброволното му предаване. Властите обаче продължават публично да настояват, че местонахождението на Младич не им е известно. 
						Други новини -- Говорител на полицията в Република Сръбска (РС) съобщи, че специални полицейски части от РС са започнали в сряда сутринта операция по залавянето на обвиняеми във военни престъпления в района на Жепа. Той добави, че полицията претърсва жилища и други места след получен сигнал. (Фена, Глас явности, Блиц - 18/01/06)
