Албания попълни няколко глави от въпросника на ЕК
					19/02/2010
					 
						ТИРАНА, Албания -- Представители на публичната администрация са попълнили отговорите на седем от 35-те глави на въпросника на Европейската комисия (ЕК), който има решаващо значение за получаването на кандидатски статут за ЕС. Отговорите относно свободното движение на работници, обществените поръчки, рибните стопанства, транспортните, икономическите и валутните политики, политиките за трансевропейски превози и митниците бяха изпратени в четвъртък (18 февруари) на междуведомствения Съвет за интеграция. Албания трябва да отговори на 2 284 въпроса преди края на март, в очакване на доклада за напредъка, който трябва да бъде изготвен във връзка с процеса й на интеграция в ЕС. Тирана подаде заявление за членство в ЕС през април 2009 г. (Алсат, Лаймфундит, НОА, Би Би Си, Топ Чанъл - 18/02/10)
