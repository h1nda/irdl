Румъния разширява борбата с корупцията по границите 
					22/02/2011
					 
						БУКУРЕЩ, Румъния -- В понеделник (21 февруари) Националният отдел за борба с корупцията (НОБК) започна разследване срещу десетки полицаи, служещи на границата с Молдова. „Днес пред прокуратурата бяха изправени 55 полицейски служители на ГКПП "Албица”, съобщи в понеделник говорителката на прокуратурата за борба с корупцията Ливия Саплакан. Стъпката стана факт, след като 59 държавни служители на границата с Украйна бяха арестувани по-рано този месец във връзка с контрабанда на цигари. Разследват се и над 100 служители на границата със Сърбия. Букурещ повдигна обвинения в корупция срещу бившия шеф на митниците Раду Марджинян, който беше уволнен на 10 февруари. (Hotnews.ro, Зиаре, Реалитатя - 21/02/11)
