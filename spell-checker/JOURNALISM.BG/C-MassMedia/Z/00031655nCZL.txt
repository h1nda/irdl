Трибуналът в Хага отрече да има планове за прехвърляне на дела
					16/09/2009
					 
						ХАГА, Холандия -- Във вторник (15 септември) Трибуналът на ООН за военни престъпления отхвърли неотдавнашните спекулации в сръбски медии, че обмисля прехвърлянето в Сърбия или в други държави от бивша Югославия на някои текущи дела. Говорителката на Трибунала Нерма Йелачич каза, че такава възможност не е обмисляна. Тя отрече спекулацията, че прехвърлянето на съдебни дела ще бъде обсъждано на срещата на прокуратурите от региона на 1 ноември. "Трибуналът ще продължи да подкрепя съдилищата в региона и да подпомага изграждането на техния капацитет за разглеждане на дела за военни престъпления след закриването на съда в Хага", добавя тя в писмено изявление. (Бета, Б92, БТА - 15/09/09)
