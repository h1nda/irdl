ООН заяви, че Балканите са по-безопасни от Западна Европа
					30/05/2008
					 
						БРЮКСЕЛ, Белгия – След години на вълнения Балканите са се превърнали в един от най-безопасните райони в света, независимо от широко разпространените корупция и контрабанда, заяви в четвъртък (29 май) Службата на ООН по наркотиците и престъпността (СНПООН) в доклад, обхващащ Албания, Босна и Херцеговина (БиХ), Хърватия, Македония, Молдова, България, Румъния, Черна гора и Сърбия. „Колкото и чудно да изглежда, Балканите са един от най-безопасните райони в Европа, а стереотипната представа за Балканите като за рай за гангстерите вече не е валидна – макар че остават сериозни проблеми,” заяви на пресконференция в Бюрксел изпълнителният директор на СНПООН Антонио Мария Коста. „Порочната връзка между политическата нестабилност и престъпността, която преследваше Балканите през 90-те години на миналия век, е разкъсана, каза той. Според проучването равнището на убийствата в региона е намаляло наполовина през последните девет години, а процентът на кражбите и нападенията е по-нисък от този в Западна Европа. (Шекули - 30/05/08; Гласът на Америка, Топ Чанъл, BalkanWeb, AФП, Ройтерс, АП - 29/05/08)
