Среща на министрите от ЦЕИ обсъжда засилване на сътрудничеството 
					16/06/2010
					 
						ПОДГОРИЦА, Черна гора -- Външните министри на страните от Централноевропейската инициатива (ЦЕИ) се договориха във вторник (15 юни), че организацията трябва да засили сътрудничеството с други регионални инициативи и с ЕС. Те потвърдиха също европейските перспективи на всички страни от Западните Балкани. След срещата в Будва най-високопоставеният дипломат на Италия, Франко Фратини, каза, че ЦЕИ трябва да укрепи своето икономическо измерение и в бъдеще трябва да подкрепя сътрудничеството между ЕС и европейските финансови организации. Черна гора, като настоящ председател на ЦЕИ, беше домакин на срещата на външните министри на Италия, Сърбия, Албания, Словакия, Босна и Херцеговина, както и на представители на другите страни членки. (Танюг, Радио Свободна Европа, РТЧГ, Бета - 15/06/10)
