София е домакин на регионална конференция по птичия грип
					27/02/2006
					 
						СОФИЯ, България -- Тридневна регионална конференция по проблемите на птичия грип започна в София в понеделник (27 февруари). Организирана под егидата на Здравната мрежа за Югоизточна Европа (ЮИЕ), тя включва представители на осем страни от ЮИЕ, на СЗО и на ЕС. Централна тема ще бъдат националните планове за борба с птичия грип, както и системите за мониторинг и ранно предупреждение, които вече са в действие. 
						Хърватия потвърди в понеделник, че умрелият лебед, намерен в южния крайбрежен район Трогир към края на миналата седмица, е бил заразен със смъртоносния щам на вируса H5N1. Това е вторият подобен случай в страната. 
						Междувременно албанските медии предадоха в понеделник за подозрителен случай с около 200 умрели пилета в село Рошник, близо до южния град Берат. Съгласно репортажите местни жители са се свързали с властите, след като намерили птиците натъпкани в торби и захвърлени в поток. (ХИНA, Нова ТВ, Нови Лист, Газета Сот - 27/02/06; ХИНA - 26/02/06)
