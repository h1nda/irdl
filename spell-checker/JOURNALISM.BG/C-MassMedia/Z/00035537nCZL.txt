ООН приветства създаването на комисия за разследване на проверката на кораби от флотилията за Газа
					04/08/2010
					 
						НЮ ЙОРК, Съединени щати/АНКАРА, Турция -- В сряда (4 август) Съветът за сигурност на ООН приветства създаването на комисия на ООН за разследване на израелската проверка на водената от Турция флотилия с помощи за Газа, при която на 31 март загинаха девет души. Комисията ще бъде председателствана от бившия новозеландски премиер Джефри Палмър. Зам.-председател ще бъде президентът на Колумбия с изтичащ скоро мандат Алваро Урибе. Останалите двама членове на комисията ще бъдат турчин и израелец. Тя трябва да започне работа следващата седмица и да представи първия си доклад в средата на септември. 
						Междувременно висш турски представител каза във вторник, че външното министерство е привикало израелския посланик в Анкара Габи Леви, за да протестира срещу коментарите на израелския военен министър Ехуд Барак за връзките на Турция с Иран. Коментарите на Барак бяха във връзка с новия шеф на разузнаването Хакан Фидан, когото той нарече „поддръжник на Иран”. (Синхуа, РИА Новости, Хюриет - 04/08/10; АП, АФП - 03/08/10)
