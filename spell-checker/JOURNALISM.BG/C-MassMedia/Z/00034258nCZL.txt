Отношенията между Турция и Армения са в застой 
					22/04/2010
					 
						АНКАРА, Турция -- Говорителят на външното министерство Бурак Йозюгергин каза в четвъртък (22 април), че Анкара анализира изявление на парламентарното мнозинство в Армения, в което се намеква, че въпросът за нормализирането на отношенията с Турция трябва да бъде свален от дневния ред на институцията, докато Турция не се съгласи да преговаря без предварителни условия и в рамките разумен период от време. В съвместно изявление членовете на управляващата коалиция -- Републиканската партия на Армения, „Оринац Еркир” и „Процъфтяваща Армения” -- заявяват, че смятат позицията на Турция по въпроса за „неприемлива”. 
						„Ние извършваме оценка на съдържанието на това [арменско] изявление и какво означава то” в юридически и политически аспект, каза говорителят на външното министерство на Турция Йозюгергин. Двата протокола за установяване на дипломатически отношения и отваряне отново на границата между двете страни бяха подписани през октомври. Ратифицирането им от двата парламента обаче се забави заради въпроса за арменския геноцид и подкрепата на Турция за Азербайджан в спора му с Армения за областта Нагорни Карабах. (Хюриет, АФП, АРКА - 22/04/10)
