Гръцкият външен министър Бакояни бе приета в болница с пневмония
					20/09/2009
					 
						АТИНА, Гърция -- Външният министър Дора Бакояни бе приета в болница със симптоми на пневмония, съобщиха лекарите й в петък (18 септември). Болестта не е предизвикана от свински грип, добавиха лекарите. Бакояни, която е 55-годишна, съобщи по-рано на личния си уебсайт, че всичко в програмата й за следващите няколко дни е отменено, докато тя не се възстанови. (Kaтимерини - 19/09/09; AНА-МПА, AП, ИТАР-ТАСС - 18/09/09)
