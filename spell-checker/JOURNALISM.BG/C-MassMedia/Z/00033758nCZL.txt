Пападопулос бе препогребан в Кипър
					12/03/2010
					 
						НИКОЗИЯ, Кипър -- Тялото на бившия президент Тасос Пападопулос бе препогребано в четвъртък (11 март), три месеца след като бе откраднато от гроба му в Никозия. На кратката церемония присъстваха стотици семейни приятели и привърженици на покойния президент, чиито останки бяха открити миналата седмица. В четвъртък говорителят на полицията Михалис Кацунотос съобщи, че е арестуван четвърти заподозрян във връзка с похищението. Полицията съобщи, че мотивът е бил откуп, който семейството е отказало да плати. (Сайпръс Мейл - 12/03/10; AП, АФП - 11/03/10)
