Турският премиер Ердоган може да пропусне конференцията за климатичните промени
					20/10/2010
					 
						АНКАРА, Tурция -- Премиерът Реджеп Тайип Ердоган заяви, че няма да присъства на конференцията за климатичните промени в Гърция по-късно тази седмица, ако сред участниците е неговият израелски колега Бенямин Нетаняху. Отношенията между Израел и Турция се влошиха след края на май, когато при израелско нападение на флотилия с хуманитарна помощ за Газа, водена от турски плавателен съд, загинаха девет турски активисти. По отношение на Нетаняху в понеделник (18 октомври) Ердоган заяви следното за гръцкия телевизионен канал СКАЙ: "Не искам да разговарям с министър-председател, който се гордее с подобна военна интервенция". Говорителят на гръцкото външно министерство Григорис Делавекурас заяви във вторник, че Нетаняху не фигурира сред участниците в конференцията. (Заман - 20/10/10; Си Ен Ен - 19/10/10)
