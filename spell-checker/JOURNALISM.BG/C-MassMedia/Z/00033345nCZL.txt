Силен снеговалеж парализира части от България и Румъния
					09/02/2010
					 
						БУКУРЕЩ, Румъния -- Силен снеговалеж и бурни ветрове се разразиха в България и Румъния в понеделник (8 февруари), причинявайки големи проблеми с транспорта в двете страни. В България положението е най-тежко в югоизточната част, където беше обявено извънредно положение. Прекъснато е електрозахранването на около 150 села. Снежните преспи в североизточната част достигат до 1,5 - 2 м височина. 
						Букурещ също се бори да разчисти падналия сняг. В момента е забранено пътуването по пътищата, след като в столицата за един ден бяха регистрирани няколко десетки произшествия. В Турция обилни дъждове се изляха в Тракия и по крайбрежието на Егейско море. Много пътища са затворени, а един човек е загинал вследствие на удар от мълния. (Дневник, АФП, Си Ен Ен Тюрк - 08/02/10)
