Заподозрян в тройно убийство се предаде на македонската полиция
					05/09/2010
					 
						СКОПИЕ, Maкедония -- Неуредени дългове между убиеца и една от жертвите стоят зад тройното убийство в четвъртък в Скопие, съобщи в петък (3 септември) министърът на вътрешните работи Гордана Янкуловска. Тя заяви, че предполагаемият убиец се е предал на полицията и обясни неговия мотив. Твърди се, че заподозреният признава, че е набелязал една от жертвите, която има криминално минало за трафик на наркотици. Янкуловска потвърди, че една от жертвите е служител в министерството, но каза, че няма информация за връзката му с другите жертви. Инцидентът се е случил късно в четвъртък в ресторант в Скопие. (МИА, Maкфакс, A1, Aлсат M, Сител - 03/09/10)
