Съветът за сигурност одобри реорганизацията на мисията в Кипър
					24/10/2004
					 
						НЮ ЙОРК, САЩ -- Съветът за сигурност на ООН в петък (22 октомври) одобри план за реорганизация на умиротворителната мисия на ООН в Кипър (ЮНФИКИП), предложен от генералния секретар Кофи Анан миналия месец. Според документа мандатът на мисията на ООН в Кипър, първоначално предвиден да изтече на 15 декември, ще бъде продължен до юни 2005 г., но числеността на ЮНФИКИП ще бъде намалена с една трета, до 860 войника. 
						В други новини, английският министър по европейските въпроси Денис Макшейн посети Никозия в петък и призова кипърските политически лидери да увеличат усилията си за обединението на острова. Имайки предвид отхвърлянето от кипърските гърци на предложението на ООН по време на референдум тази година, Макшейн отбеляза, че уважава мнението на кипърско-гръцките гласоподаватели, но няма друга алтернатива на плана на ООН (Уебсайт на ООН, Би Би Си- 22/10/04)
