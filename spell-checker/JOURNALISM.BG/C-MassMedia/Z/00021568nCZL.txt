Четвърто дете в Турция дава отрицателен резултат за птичи грип, възможно е да има и други случаи
					12/02/2007
					 
						АНКАРА, Турция -- Четвърто дете, хоспитализирано в Турция със симптоми на птичи грип, даде отрицателен резултат за болестта, съобщи Министерството на здравеопазването в неделя (11 февруари). Други три деца от югоизточното село Богазкьой в провинция Батман също дадоха в събота отрицателни резултати и бяха изписани от болницата. Според репортажи в медиите обче е възможно да има и други случаи: трима души -- двама възрастни и едно дете -- бяха приети в болница в провинция Батман с подозрителни симптоми. Смята се, че те са имали контакт с птици. В края на миналата седмица турското правителство потвърди, че опасният щам H5N1 на вируса отново се е появил. (Заман - 12/02/07; Джихан - 11/02/07)
