Леко земетресение разлюля Сараево
					01/04/2009
					 
						САРАЕВО, Босна и Херцеговина (БиХ) -- Земетресение със сила 4,1 по скалата на Рихтер разтърси Сараево и околните области във вторник (31 март). "Дневни Аваз" съобщава, че земетресението е причинило пожари в няколко трансформаторни подстанции в Азаки, което е станало причина за прекъсване на електрозахранването в Ступ, Отеш, Илица и Райловац, но няма жертви или материални щети. (РТРС, СРНА, МИА, Бета, Б92, Дневни Аваз - 31/03/09)
