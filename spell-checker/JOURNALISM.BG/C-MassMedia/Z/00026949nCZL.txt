Скопие е домакин на форум за сигурността на Балканите
					02/07/2008
					 
						СКОПИЕ, Македония -- Регионален форум под надслов "Сигурността на Балканите: НАТО след срещата на високо равнище в Букурещ" започва в сряда (2 юли) в Скопие. Участниците ще обсъдят изводите, направени на срещата на високо равнище на НАТО в началото на април, и бъдещото разширение на Алианса, както и състоянието на сигурността и предизвикателствата пред стабилността. Македонският външен министър Антонио Милошоски, министърът на отбраната Лазар Еленовски и посланиците на Турция, Албания и Румъния се очаква да присъстват на събитието, организирано от Фондация "Конрад Аденауер" и Института за демокрация "Социетас Цивилис". В събитието участват също така анализатори, лектори и учени от региона. Македония не успя да получи покана за членство в НАТО през април, защото бе възпрепятствана от отдавнашния спор за името с Гърция. (МИА, Макфакс, МРТ - 02/07/08)
