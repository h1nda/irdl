Турският външен министър обсъжда Кипър и ЕС с холандския си колега
21/04/2004
 
АНКАРА, Турция -- Външният министър Абдулах Гюл се срещна с холандския си колега Ацо Николай във вторник (20 април). Двамата министри обсъдиха предстоящия референдум в Кипър, турската кандидатура за членство в ЕС, както и необходимите реформи, които трябва да се извършат по пътя към членството. Коментирайки предстоящия в събота двоен референдум относно плана на ООН за обединение на острова, Николай каза, че ако кипърските гърци отхвърлят плана, ЕС ще работи, за да предотврати изолацията на северен Кипър, след като южната част на острова се присъедини към Съюза следващия месец. Запитан за перспективите за присъединяване на Турция към ЕС, Николай посочи, че с прогнозите трябва да се изчака, докато се определи дата за начало на предприсъединителните преговори, което вероятно ще стане през декември. (Анадолска агенция, НТВ -20/04/04)
