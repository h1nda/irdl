БиХ погреба мюсюлмански военновременен командир
					20/04/2010
					 
						САРАЕВО, Босна и Херцеговина (БиХ) -- Няколко хиляди души присъстваха на погребението в понеделник (19 април) на босненския мюсюлмански военновременен командир, генерал Расим Делич. Той беше погребан в Сараево с най-високи военни почести. Делич, на 61 г., почина миналата седмица от сърдечен удар, докато очакваше да му бъде произнесена присъда от Трибунала на ООН за военни престъпления. Той обжалва тригодишната присъда затвор, произнесена срещу него през 2008 г. за това, че е позволил на войските под негово командване да извършват изнасилвания, изтезания и убийства на десетки хървати и сърби в БиХ в периода между 1993 и 1995 г. (Дневни Аваз, Онаса, Бета, Б92 - 19/04/10)
