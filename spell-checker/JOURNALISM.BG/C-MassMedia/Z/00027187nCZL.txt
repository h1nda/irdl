Талят се надява до края на годината да се намери решение за Кипър
					25/07/2008
					 
						НИКОЗИЯ, Кипър -- Кипърският турски лидер Мехмет Али Талят каза, че се надява до края на годината да се намери решение за преодоляване на десетилетното разделение на острова. "Аз не говоря за процес, който ще отнеме месеци и години. Вярвам, че ние можем да го постигнем до края на 2008 г.", каза той за Анадолската информационна агенция в четвъртък (24 юли). Талят каза, че всеобхватният преговорен процес ще започне на срещата му с кипърския президент Деметрис Христофиас в петък.
						Междувремено в Ню Йорк турският външен минитър Али Бабаджан каза, че всяко решение за Кипър трябва да се базира на принципите на двузоналност, политическа равнопоставеност и запазване на ролята на Турция като гарант. Той повтори позицията на своята страна по време на среща с генералния секретар на ООН Бан Ки Мун в четвъртък. (Заман, Фамагуста Газет, Филелефтерос, Политис, Нафтемборики - 25/07/08, Си Ен Ей, Хюриет, Търкиш Прес, Анадолска информационна агеция - 24/07/08)
