Трибуналът на ООН потвърди 20-годишната присъда на босненски хърватин
					03/04/2007
					 
						ХАГА, Холандия -- Апелативната камара на Трибунала на ООН за военни престъпления потвърди в понеделник (2 април) 20-годишната присъда на призналия се за виновен военнопрестъпник, босненския хърватин Мирослав Брало. Бившият член на босненската хърватска военна полиция направи самопризнания относно участието си в зверства срещу мюсюлмани в областта Ахмичи през 1993 г. Той бе осъден през декември 2005 г. Брало ще остане в ареста на Трибунала до вземане на решение къде да излежи остатъка от присъдата си. (ЮПИ, ПБС, Фена, Ройтерс - 02/04/07)
