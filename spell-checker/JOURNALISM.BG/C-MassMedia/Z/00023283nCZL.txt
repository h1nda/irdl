Либийският съд прекрати второ дело за клевета срещу българските медици
					19/07/2007
					 
						ТРИПОЛИ, Либия -- В сряда (18 юли) областен съд в Либия оправда петте български медицински сестри и палестинския лекар по всички обвинения във връзка с делото за клевета, заведено от либийския офицер Селим Джума. Подобен процес за клевета срещу медицинските сестри също завърши с оправдателна присъда по-рано тази година. Решението от сряда дойде само часове след решението за замяна на смъртните им присъди - по спорното дело за заразяване с ХИВ - с доживотен затвор.
						Либия заяви в сряда, че "топката е в полето на Европа". Тя отбеляза, че случаят все още не е приключил и че все още се чакат гаранции за лечението на стотици заразени с ХИВ деца. На теория шестимата медици могат да бъдат прехвърлени в България по силата на двустранно споразумение, сключено през 1984 г. (Сега - 19/07/07; Фокус, Дарик, БТР, София Ехо, АФП - 18/07/07)
