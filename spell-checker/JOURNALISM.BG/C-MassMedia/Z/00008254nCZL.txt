Премиерът на Румъния Нъстасе предложи създаването на център за ранно предупреждение за конфликти на Балканите
07/09/2003
 
ТИРАНА, Албания -- В петък (5 септември) румънският премиер Адриан Нъстасе предложи създаването на център за ранно предупреждение за потенциални етнически конфликти в Югоизточна Европа. Нъстасе бе в Тирана за участие в среща на Социалистическия интернационал по въпросите на Балканите в качеството си на председател на румънската Социал-демократическа партия. Той подчерта необходимостта от прогнозиране на развитието на негативните тенденции с цел запазване на мира и сигурността на Балканите. Румънският премиер също така предложи засилване на регионалното сътрудничество в областта на държавната администрация. (Ромпрес - 05/09/03)
