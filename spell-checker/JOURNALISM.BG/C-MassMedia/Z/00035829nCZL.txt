Две експлозии разтърсиха Косово
					29/08/2010
					 
						ПРИЩИНА, Koсово -- Шест души бяха ранени при експлозия в село Бостане в източната провинция Ново Бърдо късно в събота (28 август). Според полицията състоянието на единия от ранените е сериозно, но се очаква той да се възстанови. Смята се, че причина за инцидента е по-скоро лична, а не етническа вражда. 
						По-рано в събота нападатели хвърлиха ръчна граната по полицейско управление в град Зубин Поток в северната част на страната. Нанесени бяха щети на две полицейски коли, паркирани пред сградата, но ранени няма. Говорителят на полицията Бесим Хоти заяви, че кола, собственост на сръбски полицай, също е била подпалена. (РТС, Taнюг, Б92, ДПА- 29/08/10; AП - 28/08/10)
