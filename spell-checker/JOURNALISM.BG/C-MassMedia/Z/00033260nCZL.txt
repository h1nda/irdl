Босненската полиция арестува заподозрян военнопрестъпник
					02/02/2010
					 
						САРАЕВО, Босна и Херцеговина (БиХ) -- В понеделник (1 февруари) полицията арестува бивш мюсюлмански командир, заподозрян в извършването на военни престъпления срещу цивилни граждани и военнопленници по време на босненския конфликт от 1992-1995 г. Според обвиненията Зулфикар Алиспаго не е взел необходимите мерки да накаже своите подчинени, които са извършили военни престъпления в с. Трусина, близо до Кониц, на 16 април 1993 г. Общо 22-ма души - 19 цивилни и трима войници - са били убити. (Б92, Бета, РТРС, БХРТ, Ройтерс - 01/02/10)
