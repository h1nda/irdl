Високопоставен представител на Съвета на Европа похвали напредъка на Турция в децентрализацията
					02/03/2006
					 
						АНКАРА, Турция -- Джовани Ди Стаси, председател на Конгреса на местните и регионални власти към Съвета на Европа (СЕ), в сряда (1 март) похвали първите стъпки, предприети от Турция в процеса на децентрализация, като призова за по-нататъшни усилия и непрекъсната политическа воля за "създаване на модерна демокрация". Ди Стаси говори на конференцията на СИГМА по реформите в държавната администрация и териториалната организация, проведена в Анкара. 
						Също в сряда председателят на турската Върховна комисия за радио и телевизия, Захит Акман, съобщи, че четири регионални телевизионни мрежи са получили разрешение да започнат да излъчват програми на кюрдски език този месец. Държавната медийна комисия неотдавна реши да позволи на частни регионални медии да излъчват на кюрдски език. (НТВ - 02/03/06; Уеб сайт на Съвета на Европа - 01/03/06)
