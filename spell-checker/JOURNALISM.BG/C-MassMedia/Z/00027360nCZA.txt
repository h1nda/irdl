Олимпийски медали за Хърватия и Румъния
					11/08/2008
					Снежана Пейчич от Хърватия донесе първи медал за страната си на Олимпийските игри в Пекин, а румънката Алина Думитру спечели златото на джудо. 
					 
						
Алина Думитру от Румъния спечели златен медал в категория до 48 кг, дисциплината джудо за жени. [Getty Images]
						
						Българските волейболисти стартираха решително в неделя (10 август) като разгромиха домакините от Китай с 3:1 гейма. Победата им, обаче, бе помрачена от отпадането на капитана на отбора Пламен Константинов по необявени здравословни причини. Междувременно лодката на двамата братя Иво и Мартин Янакиеви се класира за полуфинала в дисциплината скул при двойки мъже, а Румяна Нейкова постигна същия резултат в дисциплината скул за жени. 
						Снежана Пейчич спечели бронзовия медал в стрелбата с пушка - първият медал за Хърватия на Пекинската олимпиада. Хърватският отбор по баскетбол надигра без проблеми Австралия в неделя (10 август) със 72 на 52 точки. В хандбала, където Хърватия защитава шампионската титла, отборът устоя на напора на Испания и победи с резултат 31-29. 
						
						Гърция е изправена пред нова заплаха от допинг скандал след положителен тест за употреба на стероид от лекоатлет. По сведения на пресата става дума за Тасос Гусис. Новината последва обявеното в петък решение на Международния олимпийски комитет да отстрани бегачката Катерина Тано от състезанията за употреба на допинг през 2004 г. Тано, която е носител на сребърния медал от Олимпиадата в Сидней, заплаши, че ще заведе дело.
						
						Ана Инавович от Сърбия, една от фаворитките в олимпийския тенис, се оттегли от състезанията в понеделник (11 август). Тя обяви, че продължава да чувства болки на възпаления си десен палец. Женският волейбол донесе добри новини за Сърбия, обаче. Националите на страната победиха Алжир с 25-14, 25-13 и 25-13 и за момента са на второ място след Бразилия.
						Първите дни на Олимпиадата донесоха поредица от разочарования за турските спортисти. Нуркан Тайлан, Олимпийска шампионка от 2004 г. в борбата за жени, категория до 48 кг, не можа да повтори успеха си. Китайката Чен Ксиексия спечели златото, докато среброто отиде при друга туркиня - Сибел Озкан. Тежкоалетът Седат Артюк беше елиминиран от състезанията по вдигане на тежести в категория до 56 кг. Адам Киличи загуби срещу англичанина Били Джо Сандърс в боксовия мач в полусредна категория.
