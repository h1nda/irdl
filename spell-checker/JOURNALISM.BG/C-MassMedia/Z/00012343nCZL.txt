СВП приветсва доклада на Комисията за Сребреница, но се въздържа от коментари
					18/10/2004
					 
						САРАЕВО, Босна и Херцеговина (БиХ) -- Службата на Върховния представител приветства в неделя (17 октомври) депозирането на окончателния доклад на Комисията " Сребреница" пред правителството на Република Сръбска (РС) миналата седмица. В свое изявление СВП съобщи, че документът, който следва да се одобри от кабинета на РС и да се предаде на Комисията по човешките права към Конституционния съд на БиХ, трябва да допълва доклад, публикуван през м. юни. СВП обаче отбеляза, че прибързаните коментари по съдържанието на доклада биха нарушили конфиденциалността на съдебната процедура и могат да изложат на риск постигнатия досега напредък. 
						Други новини: Местни медии съобщиха, че полицията на РС проведе операция в събота по издирването на босненско-сръбския командир Любомир Боровчанин, но не успя да го открие. Трибуналът на ООН за военни престъпления го обвини в престъпления по време на клането в Сребреница през 1995 г. (Независне новине - 18/10/04; Фена, ПБС БиХ - 17/10/04; ПБС БиХ, РТРС - 16/10/04)
