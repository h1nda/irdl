Хага иска от Белград да предостави повече информация за Младич
16/11/2003
 
ХАГА, Холандия -- Трибуналът на ООН за военните престъпления поиска в петък (14 ноември) допълнителна информация от правителството на Сърбия-Черна Гора за босненско-сръбския генерал Ратко Младич. Съдията от Трибунала Инес Моника Вайнберг де Рока издаде официален ордер до Белград за предаване на документите. Тя заяви, че досега Белград е предоставил само частични данни за службата на Младич в югославската народна армия, въпреки многократните молби на Трибунала. Министърът на човешките права и малцинствата на Сърбия-Черна Гора Расим Ляич каза в петък, че не е невъзможно да бъдат изпълнени исканията на Трибунала за отваряне на всички държавни архиви. Междувременно статия във в. &lt;I&gt;Вечерне Новости&lt;/I&gt; от петък твърди, че Младич е напуснал Сърбия, след като за малко не е бил задържан при полицейска операция на 22 октомври, и в момента се укрива в друга страна. (Ройтерс - 15/11/03; Танюг, Радио Б92 - 14/11/03)
