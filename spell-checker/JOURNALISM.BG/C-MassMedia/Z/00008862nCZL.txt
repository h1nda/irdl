Пактът за стабилност открива офис за борба срещу корупцията в Сараево
28/10/2003
 
САРАЕВО, Босна и Херцеговина (БиХ) -- Финансираният от ЕС Пакт за стабилност за ЮИЕ откри свой регионален офис за борба срещу корупцията в Сараево в понеделник (27 октомври). Офисът ще обучава полицейски служители, прокурори и съдии. Той ще организира и регионални форуми за политически дискусии и ще инициира съответни законодателни промени. САЩ, Франция, Германия, Норвегия, Швеция, Швейцария, Съветът на Европа и Световната банка осигуряват средства за инициативата "Пакт за стабилност". (Бета - 28/10/03)
