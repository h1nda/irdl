Ръководителите на РС се споразумяха да преместят църква
					10/06/2007
					 
						БАНЯ ЛУКА, Босна и Херцеговина -- Босненският сръбски министър-председател Милорад Додик и епископ Василие Качавенда се споразумяха да преместят църква, построена в двора на мюсюлманка, която е изгубила 22 свои близки в клането в Сребреница през 1995 г. Църквата, построена след като сърбите прогонват мюсюлманските собственици през 1993 г. ще бъде преместена на друго място. Фата Орлович, сегашната собственичка, предприе съдебни действия, за да преместят църквата, когато се завърна в дома си през 2002 г.. 
						Върховният представител Кристиан Шварц-Шилинг направи изявление, в което оцени високо споразумението. Решаването на такива проблеми по своевременен и достоен начин "помага за изграждането на доверие и този положителен акт е от решаващо значение за възстановяването на доверието сред народите", заяви той. (Ройтерс, AФП - 08/06/07)
