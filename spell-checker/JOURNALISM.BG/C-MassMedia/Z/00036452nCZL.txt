България и Русия са с една стъпка по-близо до съвместното предприятие за "Южен поток"
					22/10/2010
					 
						СОФИЯ, България -- Министър-председателят Бойко Борисов и неговият руски колега Владимир Путин постигнаха неофициално споразумение за създаването на съвместно предприятие за проекта на газопровода "Южен поток" до 15 ноември, се казва в съобщение на правителството за пресата в четвъртък (21 октомври). Двамата лидери се споразумяха в телефонен разговор, че съвместната компания ще ръководи строителните работи на българска територия. Според сегашните прогнози строителството на газопровода трябва да започне през 2013 г. и той да започне да действа през 2015 г. "Южен поток" ще бъде алтернатива на украинския маршрут за доставки на руски природен газ до Италия и Австрия. Споразумението между двамата премиери потвърждава участието на България в проекта. Меморандумът за намеренията, подписан от Румъния и "Газпром" на 13 октомри, предизвика слухове, че България може да бъде изключена от проекта. (ЮрАктив - 22/10/10; Стандарт, РИА Новости, Новините, Фокус - 21/10/10)
