Трима бангладешки граждани, евакуирани от Либия, се удавиха край гръцкия бряг
					07/03/2011
					 
						АТИНА, Гърция -- Служители на бреговата охрана откриха в неделя (6 март) телата на трима бангладешки граждани, които са се удавили край о. Крит, след като се опитали да напуснат кораба, с който били евакуирани от Либия. Общо 49 души напуснали кораба с помощта на въже, с което се спуснали във водата, по неизвестни засега причини. Тридесет от тях са настанени в болница. Властите издирват 16 души, които може да са доплували до брега. Корабът, плаващ под кипърски флаг, е транспортирал 1 280 души, повечето от които бангладешки граждани, евакуирани от Либия. (Зугла, Вима, Inews, Та Неа - 06/03/11)
