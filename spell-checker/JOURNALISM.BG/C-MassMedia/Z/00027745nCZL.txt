Ферибот потъна в Турция
					15/09/2008
					 
						АНКАРА, Турция – Ферибот с около 100 души на борда потъна край северозападното пристанище Бандърма, отнемайки живота на поне един човек. Около 25 са изчезнали, заявиха властите в понеделник (15 септември). Официални източници заявиха, че 76 души са спасени, като близо половината от тях са ранени. Фериботът е потънал в Мраморно море малко след като е отпътувал от Бандърма за Истанбул, каза пред репортери валията на Бандърма Селахатин Хатипоглу. Повечето пасажери скочили в морето, но властите се опасяват, че останалите може да са били в автомобилите си, когато фериботът е потънал. Силно вълнение и ветрове пречат на операциите по издирването им. (Анадолска информационна агенция, Хюриет, Милиет, АФП, Евронюз, Ройтерс - 15/09/08)
