Косовската полиция арестува заподозрени сръбски агенти
					12/06/2009
					 
						ПРИЩИНА, Косово -- Полицията е арестувала трима души, за които се предполага, че имат връзки с организираната престъпност, съобщиха местните медии в петък (12 юни). Двама от тях са членове на сръбската агенция "Сигурност и разузнаване" (БИА), посочват медиите. "Случаят се разследва от дълго време. Има подозрения, че тези хора са участвали в запалването на граничните пунктове в Северно Косово и в други престъпни деяния в този район," са казали източници от полицията. Според съобщенията и тримата заподозрени са сърби. Гранични пунктове 1 и 31 бяха опожарени дни след като Косово обяви независимост през февруари 2008 г. (Експрес, Kosovalive, Телеграфи - 12/06/09)
