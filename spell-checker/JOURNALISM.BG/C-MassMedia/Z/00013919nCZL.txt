Председателят на Албанската избирателна комисия отхвърля искания за оставка 
					16/03/2005
					 
						ТИРАНА, Албания -- Председателят на Централната избирателна комисия(ЦИК) Илириян Целибаши отхвърли във вторник (15 март) възможността да подаде оставка под натиска на опозицията. Сали Бериша, лидер на основната опозиционна Демократическа партия(ДП), призова Целибаши да се оттегли, обвинявайки го, че служи на интересите на управляващата Социалистическа партия. ДП разкритикува председателя на ЦИК за неотдавнашното му решение да предостави данни от националния регистър на избирателите на Министерството на самоуправлението и децентрализацията. Според Целибаши електронни копия, съдържащи тази информация, са били изпратени и на политическите партии, които проявяват интерес за участие в следващите парламентарни избори. (Албениан нюз - 16/03/05)
