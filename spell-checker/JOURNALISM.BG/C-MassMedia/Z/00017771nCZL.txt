Македонският премиер Бучковски посети Тирана, където обсъди конкретни проекти за сътрудничество
					02/03/2006
					 
						ТИРАНА, Албания -- Македонският премиер Владо Бучковски завърши двудневното си посещение в Албания в сряда (1 март). Той и албанският му колега Сали Бериша обсъдиха начините за задълбочаване на двустранните икономически връзки и по-специално възможността македонски компании да получат преференциален статут за предоставяне на услуги през албанското пристанище Дуръс, както и за участие в строителството на магистралата Прищина-Тирана.
						Също в сряда френското правителство обеща да направи всичко възможно да ратифицира Споразумението за стабилизация и асоцииране на Албания с ЕС в началото на лятото, за да може да бъде внесено за ратификация в парламента. Това каза френският външен министър Филип Дуст-Блази на албанския си колега Бесник Мустафай по време на срещата им в Париж. (Албейниън Нюз - 02/03/06; Уеб сайт на албанския президент, Уеб сайт на македонското правителство - 01/03/06)
