Германия отново потвърди подкрепата си за кандидатурата на Албания за членство в НАТО
		17/07/2006
		 
			БЕРЛИН, Германия -- Началникът на ГЩ на армията генерал Волфганг Шнайдерхан отново потвърди пълната подкрепа на страната си за кандидатурата на Албания за членство в НАТО по време на среща с албанския си колега, генерал-лейтенант Пълумб Чазими в Берлин миналата седмица. Според изявление на албанското министерство на отбраната от петък (14 юли) разговорите между двамата високопоставени военни са били насочени към обстановката на сигурност на Балканите и в Европа, протичащите реформи в албанската армия и германската помощ. (Албейниън Нюз - 15/07/06)
