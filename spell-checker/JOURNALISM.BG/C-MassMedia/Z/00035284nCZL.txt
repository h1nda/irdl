Еврокомисарят Малмстрьом похвали сръбската полиция 
					13/07/2010
					 
						БРЮКСЕЛ, Белгия -- Еврокомисарят по вътрешните работи Сесилия Малмстрьом похвали усилията на сръбската полиция и отражението на премахването на визовите изисквания за сръбските граждани, каза в понеделник (12 юли) вътрешният министър Ивица Дачич в Брюксел след среща с представителката на ЕС. Дачич добави, че Малмстрьом е приветствала усилията на Сърбия срещу организираната престъпност и трафика на наркотици. Той подчерта, че броят на сърбите, търсещи убежище в страните от ЕС, е спаднал след първоначалните проблеми, появили се непосредствено след влизането в сила на либерализацията на визите през декември. Той изрази също така подкрепата на Сърбия за премахването на визите за всички балкански страни, определяйки това като важно за регионалната стабилност. (РТС, Танюг - 12/07/10)
