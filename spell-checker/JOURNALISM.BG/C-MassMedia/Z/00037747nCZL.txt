Караджич поиска повече време да се запознае с материалите по процеса в Хага 
					11/03/2011
					 
						ХАГА, Холандия -- В четвъртък (10 март) босненският сръбски военновременен президент Радован Караджич поиска отлагане на заседанията на съда с още три седмици, за да се запознае с хилядите страници материали, връчени му неотдавна от обвинението в съдебния процес за военни престъпления срещу него.В средата на февруари съдът вече се съгласи да отложи процеса за 5 май. Караджич е обвинен в геноцид, военни престъпления и престъпления срещу човечеството във връзка с ролята му в босненския конфликт от 1992-1995 г. 
						Други новини -- В сряда лидерът на Сръбската радикална партия Воислав Шешел поиска 10 милиона евро обезщетение от Трибунала в Хага и отново повтори искането си за сваляне на всички обвинения срещу него с твърдението, че са безпочвени. Прокуратурата заяви, че всички обвинения остават в сила. Той е обвинен във военни престъпления, извършени срещу несърби в Хърватия, Войводина и Босна и Херцеговина в периода между 1991 и 1993 г. (Радио Свободна Европа, E-Новине, Прес Онлайн - 10/03/11; Прес Онлайн, Вечерне Новости, Независне Новине - 09/03/11)
