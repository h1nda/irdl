Балкански отбори се срещат в квалификационни мачове за световното първенство по футбол през 2006 г.
					31/03/2005
					 
						ПАРИЖ, Франция -- Няколко балкански национални отбора се срещнаха в сряда (30 март) в квалификационни мачове за световното първенство по футбол през 2006 г. В първа група Румъния победи Македония в Скопие с 2:1. Във втора група Гърция се реваншира за слабото си представяне в началото и победи Албания с 2:0. В същата група Турция разгроми Грузия в Тбилиси с 5:2. С последните си победи Гърция и Турция продължават да си оспорват мястото на финалите в Германия. Сърбия и Черна гора запази позициите си на върха в седма група, като удържа безголово равенство с Испания в Белград. В другия мач от същата група Босна и Херцеговина и Литва завършиха наравно 1:1. Хърватия излезе с лекота на върха в осма група след лесна победа срещу Малта с 3:0. Надеждите на България за участие във финалите бяха разбити от Унгария, която отбеляза гол в последната минута на мача в Будапеща и изравни на 1:1. (AП, AФП, Ройтерс, Би Би Си - 30/03/05)
