Медийна група е обезпокоена от заплахите срещу косовски журналисти
					12/03/2010
					 
						ПРИЩИНА, Косово -- Международната организация за свобода на медиите "Репортери без граници" е обезпокоена от вълната от заплахи срещу журналисти в Косово и настоява европейските власти да се заемат с проблема чрез ЮЛЕКС, предадоха в петък (12 март) местните медии. Правозащитната група изрази загриженост в доклад, в който обвинява полицията, че се опитва да прикрие няколко случая, свързани със заплахи срещу журналисти. Докато говорителят на правителството Мемли Красничи изрази резерви към доклада, ЮЛЕКС заяви, че констатациите будят тревога. (Зери, Коха Диторе, Лайм, Експрес - 12/03/10)
