Наука и технологии: Гейтс ще открие център на “Майкрософт” в Атина 
					14/01/2008
					В Гърция ще бъде открит център за иновации на “Майкрософт”. Още новини от областта на науката и технологиите: македонските митнически власти въвеждат мобилни рентгенови апарати за стоки.
					 
						
Основателят на “Майкрософт” Бил Гейтс ще посети Атина по-късно този месец. [Гети Имиджис]
						Американският софтуерен магнат Бил Гейтс пристига в Гърция на 28 януари, за да открие център за иновации на “Майкрософт” в Атина. Той ще се срещне също и с представители на правителството и членове на деловите среди, за да обсъди софтуерното пиратство, използването на информационни технологии и лаптоп компютри за ученици. 
						*** 
						
Македонските митнически власти въведоха в експлоатация мобилни рентгенови апарати за проверка на автомобили за превоз на стоки и контейнери. Премиерът Никола Груевски присъства на церемонията по откриването на системата на граничен пункт Табановци. 
						*** 
						Правителствата на България и САЩ подписаха споразумение за сътрудничество в областта на науката и технологиите. То ще разшири съвместната работа в сфери като морски науки, енергетика, космос, глобално управление, ХИВ/СПИН, образование в сферата на науката и технологиите, инженеринг, устойчиво развитие, селско стопанство, природни ресурси, хранене на човека и безопасност на храните. 
						*** 
						Рибари от черноморското крайбрежие на Турция откриха в мрежите си кораб на въраст 3 000 години. Той е бил почистен от тях, след което те съобщили за него на архаелозите. Учени от Израел също са поканени, за да направят подробен анализ на находката. 
						*** 
						Медицински екип от Клиничен център, Сърбия, под ръководството на д-р Милко Ристич и Урош Бабич, е първият екип, извършващ сърдечна хирургия без отваряне на органа. Подготовителните дейности са отнели повече от осем години. Досега екипът е направил шест такива операции и твърди, че резултатите са обещаващи. 
						
(Различни източници – 07/01/08-14/01/08)
