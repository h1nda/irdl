Сърбия-Черна Гора създава Съвет за интеграция с ЕС
04/08/2003
 
ПОДГОРИЦА, Сърбия-Черна Гора -- Федералният кабинет на Сърбия-Черна Гора реши в събота (2 август) да създаде Съвет за интеграция с ЕС. Според президента на Сърбия-Черна Гора Светозар Марович кабинетът е дал съгласието си да се събира поне веднъж в месеца, за да оценява напредъка на "хлабавия" междудържавен съюз в изпълнение на изискванията за интеграция с ЕС. Сръбският премиер Зоран Живкович изрази увереността си, че федералните и републиканските власти "са потвърдили, че членството в ЕС е основна задача както на двете републикански правителства, така и на федералния Министерски съвет и че се полагат всички усилия за постигане на тази цел във възможно най-кратки срокове." (Бета, Би Би Си - 04/08/03)
