Френски политици призовават за референдум по членството на Турция в ЕС
					28/09/2004
					 
						ПАРИЖ, Франция -- Само дни преди публикуването на ключовия доклад на Европейската комисия (ЕК) за напредъка на Турция, водещи политици от управляващата във Франция консервативна партия призовават за провеждане на референдум в страната по кандидатурата на Анкара за членство. Министър Никола Саркози заяви в понеделник ( 27 септември), че такова важно решение "може да бъде взето само след референдум във Франция." Той бе цитиран освен това да казва, че членството на тази страна в ЕС може да се осъществи след най-малко 15 години, като се имат предвид нейните размери. Френският външен министър Мишел Барние също така подкрепи идеята за референдум, но посочи, че той трябва да се проведе едва след като преговорите за членство с Турция бъдат финализирани. ( EЮ Обзървър, Си Ен Ен, Ройтърс, НТВ - 27/09/04)
