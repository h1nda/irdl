Демократите в Албания са обезпокоени от "институционалния вакуум"
					02/08/2005
					 
						ТИРАНА, Албания -- В понеделник (1 август) Демократическата партия (ДП), която спечели парламентарните избори на 3 юли, предупреди, че бавното приключване на избирателния процес създава "институционален вакуум". Според заместник-ръководителя на ДП Жозефина Топали това се изразява в увеличилите се след изборите икономически престъпления, сред които укриването на данъци и намаляване на държавните приходи. Тя призова Централната избирателна комисия бързо да приключи своята дейност и да обяви официално крайните резултати. Тя потвърди също, че ДП вече завършва преговорите със своите съюзници за бъдещото коалиционно правителство. Топали каза, че Новата демократическа партия е последната партия, с която трябва да се постигне генерално споразумение. (Албейниън нюз - 02/08/05)
