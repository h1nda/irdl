Световните медии са останали приятно изненадани от Атинската олимпиада 
					09/09/2004
					Гърция, най-малката държава, която някога е била домакин на Олимпиада, организира събитието и получи повсеместно одобрение 
					От Джордж Анагностопулос за Southeast European Times в Атина - 09/09/04
 
					 
						
Неидентифициран китайски журналист работи близо до цял ред монитори в Олимпийската зала Галаци по време на олимпийските състезания по тенис на маса миналия месец. [АФП] 
						Последната фаза преди началото на 12-те Параолимпийски игри започва в четвъртък ( 9 септември) в Атина със запалване на огъня в древния храм на Хефест. Огънят след това ще бъде пренесен от щафета през Атика на разстояние от 410 км, за да достигне кулминацията по време на церемонията на Олимпийския стадион на 17 септември. Според организаторите вече са били продадени над 180,000 билета, тъй като гърците желаят да продължат спортните си вълнения от Лятната олимпиада през миналия месец. 
						Игрите през август отбелязаха не само огромен, но и неочакван за мнозина успех. Представителите на медиите пристигнаха в гръцката столица, таейки значителен скептицизъм относно способността на страната да организира такова мащабна проява. Международната преса бе изпълнена със съобщения за пропуснати срокове в строителството и за бюрократични бъркотии. Самият Международен олимпийски комитет ( МОК) изрази безпокойство относно Игрите. Подхождайки оптимистично към положението, президентът на МОК Жак Рох сравни подготовката на Атинската олимпиада с фолклорния танц &lt;I&gt;сиртаки&lt;/I&gt;, който започва бавно, постепенно ускорява ритъма си и накрая завършва във вихрено темпо. 
						Оказа се, че гърците са знаели какво правят. Независимо, че бе най-малката страна, която някога е домакинствала Олимпиада, Гърция успя да я организира така, че да получи одобрение от целия свят, принуждавайки скептиците и критиците да се покаят. В деня след церемонията по закриването заглавията на новините бяха изпълнени с похвали за игрите. "Гърците ни поднесоха сборник с приказки и древни герои, които все още обладават въображението ни, " написа &lt;I&gt;London Times&lt;/I&gt;. Според &lt;I&gt;Daily Mail&lt;/I&gt; Атина-2004 е напомнила ,че международният спорт в своята върхова форма "има способността да вдъхновява и повишава духа". 
						Рик Лайли от Си Ен Ен не само превъзнесе Игрите, но и се извини, че е очаквал най-лошото. "Това бе славна Олимпиада. Наистина. Церемонията по откриването бе фантастична. Нощният живот бе изумителен. Ето защо ще кажа, както вие бихте казали, &lt;I&gt;sygnomi&lt;I&gt;. Извинете. Извинете за начина, по който действахме. Бяхме параноични и глупави и чисто и просто сбъркахме," посочи Райли. АП междувременно отправи към Гърция "едно заслужено 'efharisto' благодаря!" 
						"След всичко, което видях през юли, все още имах съмнения за това, дали Гърция би могла да се справи навреме," заяви Ким Зонг-Мун от сеулския всекидневник &lt;I&gt;Joongang Ilbo&lt;/I&gt; . " Месец по-късно помислих, че съм сбъркал града, който посещавам. Промяната бе невероятна. "
