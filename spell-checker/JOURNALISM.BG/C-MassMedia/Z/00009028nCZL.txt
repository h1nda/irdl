БиХ обсъжда унищожаването на оръжие с американски представители
11/11/2003
 
САРАЕВО, Босна и Херцеговина (БиХ) -- Американска делегация се срещна в понеделник (10 ноември) с Постоянния комитет по военни въпроси на БиХ и обсъди приведения наскоро в действие план за унищожаване на ръчно преносими противовъздушни системи (РППС). Местните власти прилагат програмата в сътрудничество със силите на СФОР и Вашингтон. По време на срещата американският помощник-държавен секретар Линкълн Блумфийлд подчерта, че продажбата на такава техника може да доведе до доставки за терористични групи, така че е за предпочитане пълното унищожение на РППС и другото излишно леко въоръжение.
Други новини: Комисията "Булдозер", която подготвя реформите в БиХ, представи нов набор от 50 проектоизменения в понеделник. Те включват анализи и идеи за местни структури в опит да се подобри бизнес климата и да се стимулират инвестициите. (Дневни Аваз, Независне Новине, Ослобождение -11/11/03; ФЕНА, Би Би Си - 10/11/03)
