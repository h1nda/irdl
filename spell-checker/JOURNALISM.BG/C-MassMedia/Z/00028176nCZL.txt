Хърватски прокурори обвиниха бившия генерал Загорец
					26/10/2008
					 
						ЗАГРЕБ, Хърватия -- Прокурорите предявиха обвинения в петък (24 октомври) срещу бившия генерал Владимир Загорец за присвояване на диаманти на стойност около 5 милиона долара и за злоупотреба със служебното положение. Загорец, 44-годишен, бе екстрадиран от Австрия миналия месец. Според прокурорите, когато той напуска поста заместник-министър на отбраната през 2000 г., той присвоява диаманти, оставени от германски търговец през 1993 г. като гаранция за незаконна сделка с оръжие. 
						Според съобщения в местните медии Загорец е един от най-богатите хора в Хърватия. Неговият защитник е известният адвокат Звонимир Ходак, чиято 26-годишна дъщеря бе убита в центъра на Загреб скоро след екстрадирането на Загорец. (AФП, AП - 24/10/08)
