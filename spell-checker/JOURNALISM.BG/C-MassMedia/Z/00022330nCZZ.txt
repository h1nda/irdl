Наука и технологии: В Хърватия ще се изграждат нови технологични мощности за добив на енергия
					23/04/2007
					Две чужди фирми представят предложение за изграждане на геотермална електроцентрала в Хърватия. Още от седмицата: учени се срещнаха на о. Крит, за да обсъдят заплахата от превръщане на плодородни земи в пустини.
					
 
					 
						
Германската фирма "Сименс" и американско-израелската "Ормат" представиха съвместно предложение за изграждане на геотермална електроцентрала в Беловар, Хърватия. [Гети Имиджис]
						Компаниите "Сименс" от Германия и израелско-американската "Ормат" представиха съвместно предложение за изграждане на геотермална електроцентрала в Беловар, Хърватия. Представянето е свързано основно с технологиите за добив на електроенергия от възобновяеми енергоизточници, както и с евентуалните форми на сътрудничество с потенциални инвеститори. 
						*** 
						Десетата годишна Седмица на Интернет завърши в Турция в неделя (22 април). Съветът по Интернет на страната организира конференции и срещи в няколко града. Целта е да се подпомогне увеличаването на броя на потребителите и да се разшири използването на Интернет в ежедневието. 
						*** 
						
Хърватският клон на САП и хърватската компания от ИТ сектора "Арбор Информатика" подписаха партньорско споразумение. Договорът предвижда сътрудничество в разработването и предлагането на бизнесрешения за хърватския пазар. 
						*** 
						Френски, гръцки, италиански, португалски и испански учени се срещнаха в Хания на о. Крит, за да обсъдят съвместни мерки за борба със сушата и превръщането на плодородни земи в пустини в средиземноморския басейн. Експерти твърдят, че о. Крит е един от няколкото региона в света, които са заплашени от превръщане в пустиня в резултат на климатичните промени и човешката дейност.
						*** 
						Седмата международна конференция по електронна търговия се проведе в Палич, Сърбия. Основна тема бе електронният бизнес в Сърбия и Югоизточна Европа през тази година. Проявата бе организирана съвместно от сръбското правителство и Търговската камара на Сърбия
						
(Различни източници – 16/04/07-23/04/07)
