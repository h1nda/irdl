Финансовите министри от еврозоната ще обсъждат гръцкия план
					15/03/2010
					 
						БРЮКСЕЛ, Белгия -- Финансови министри от еврогрупата ще се срещнат в понеделник (15 март) в Брюксел, за да обсъдят план в отговор на финансовата криза в Гърция. Източници, цитирани в медиите, са посочили, че ЕС обмисля пакет от помощи в размер на около 25 милиарда евро. Не всички обаче са съгласни да участват в него. Германия твърди, че Гърция е водила икономическа политика в нарушение на стандартите на ЕС. В неделя френският финансов министър Кристин Лагард заяви, че не очаква на срещата в понеделник да бъде взето решение за евентуален пакет от помощи за Гърция. Обсъждат се три варианта за предлагане на помощ. Първият се състои в създаването на Европейски финансов фонд, основан на модела на МВФ, който да се финансира от членовете на ЕС под контрола на Европейската комисия. Вторият е свързан с емитиране на специални еврооблигации, а третият предвижда искане на помощ от МВФ. (ИТАР-ТАСС, БТА, Гардиън, Етнос - 15/03/10; Ройтерс - 14/03/10)
