Косово ще създаде специално звено за борба с корупцията и организираната престъпност
					11/02/2010
					 
						ПРИЩИНА, Косово -- Правителството и ЮЛЕКС в скоро време ще създадат специално звено за борба с организираната престъпност и корупцията. Международната общност изрази силна загриженост във връзка с върховенството на закона в Косово. „Специалното звено ще се състои от местни и международни прокурори и полицейски служители, които ще се занимават изключително с организираната престъпност и корупцията”, потвърди в сряда (10 февруари) заместник министър-председателят Хайредин Кучи. Франция, Великобритания, Италия, Германия и САЩ искат видими и бързи резултати, за да продължат подкрепата си за интегрирането на доминираното от сърбите Северно Косово. (Косова Сот, Коха Диторе, Лайм, Зери - 11/02/10)
