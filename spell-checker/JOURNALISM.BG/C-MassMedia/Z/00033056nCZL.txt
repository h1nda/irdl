Гърция оповести план за излизане от кризата
					15/01/2010
					 
						АТИНА, Гърция -- Премиерът Георгиос Папандреу оповести в четвъртък (14 януари) тригодишен план за възстановяване на финансовата стабилност на изпадналата в икономически затруднения страна. Гърция ще представи на ЕС плана за одобрение в петък. Планът има за цел да намали драстично публичния дефицит на 2,8 % от БВП до 2012 г., т.е. под тавана от 3 %, позволен за страните от еврозоната. Миналата година дефицитът на страната нарасна до 12,7 % от БВП. В програмата се прогнозира икономически спад от 0,3 % за тази година, но растеж през 2011 и 2012 г. Правителството е запланувало свиване на разходите, в т.ч. замразяване на заплатите и максималните заплати за високоплатените работници в публичния сектор. Също в четвъртък президентът на Европейската централна банка Жан-Клод Трише отхвърли като "абсурдни" спекулациите, че може да се наложи Гърция да напусне еврозоната. (AФП, Дау Джоунс, Гардиън, Ройтерс - 14/01/10)
