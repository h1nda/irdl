Словения ще е домакин на среща за Косово през уикенда
					15/01/2008
					 
						ПРИЩИНА, Косово, Сърбия -- Настоящият председател на ЕС Словения ще бъде домакин на среща в събота (19 януари) на четирима от членовете на Контактната група за Косово, посветена на бъдещето на провинцията, съобщи информационната агенция СТА в понеделник. Източници от Брюксел заявиха, че на срещата ще присъства еврокомисарят по разширяването Оли Рен, редом с върховния представител за външната политика Хавиер Солана и представители на Великобритания, Франция, Германия и Италия. СТА съобщи, че останалите две страни, членки на Контактната група, Русия и САЩ, няма да участват.
						Междувременно в понеделник министър-председателят на Косово Хашим Тачи се срещна с върховния комисар за националните малцинства на ОССЕ Кнут Волебек. Тачи го увери, че Косово ще бъде държава модел, в която правата на всички малцинства ще бъдат спазвани. (РТК, Kosovalive, Телеграфи, Танюг, Ческе Новини, Б92, Бета, АФП, Синхуа - 14/01/08)
