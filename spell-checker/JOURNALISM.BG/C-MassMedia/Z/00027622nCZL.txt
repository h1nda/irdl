Косово назначи първите си дипломатически представители
					03/09/2008
					 
						ПРИЩИНА, Косово -- Президентът Фатмир Сейдиу назначи първите десет шарже д'афер на страната във вторник (2 септември), след одобрението на номинациите от правителството миналата седмица. "Това е решение, което взехме след консултации. Мисля, че сме направили подходящ избор", заяви Сейдиу на пресконференция. Косово ще бъде представено в Албания, Австрия, Белгия, Великобритания, Франция, Германия, Италия, Швейцария, Турция и Съединените щати от шарже д'афер, които по-късно ще бъдат издигнати в ранг посланици.
						В друго изявление във вторник Сейдиу изрази готовност да се срещно със своя сръбски колега Борис Тадич, но само в присъствието на представители на международната общност. Макар че процесът за статута на Косово не може да бъде предмет на по-нататъшни преговори, заяви той, "въпроси, които имат общо с взаимоотношенията между суверенни държави, трябва да се решават". (Коха диторе, Зери, РТК, Косовалайв, Би Би Си, Експрес - 03/09/08)
