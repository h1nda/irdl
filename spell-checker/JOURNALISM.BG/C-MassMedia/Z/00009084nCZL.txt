Ал-Каеда пое отговорността за нападенията срещу синагоги в Истанбул
17/11/2003
 
ИСТАНБУЛ, Турция -- Камери за наблюдение са уловили образа един от атентаторите-самоубийци, които извършиха унищожителни нападания срещу две истанбулски синагоги в събота. Вътрешният министър Абдулкадир Аксу заяви в понеделник (17 ноември), че един от атентаторите може да бъде различен на филмовия материал, заснет от камерата за наблюдение миг преди взрива в синагогата " Нев Шалом". " Образът обаче е неясен. Опитваме се да го изчистим и да го идентифицираме," каза той пред вестник &lt;I&gt; Ватан&lt;/I&gt;. Според арабски вестник звено от мрежата на Ал-Каеда е поело отговорността за бомбените атентати и е предупредило, че ще последват нови атентати с взривяващи се автомобили срещу САЩ и техните съюзници Великобритания, Италия, Австралия и Япония - изявление, което предизвика нервност на световните пазари.
Аксу посочи, че планирането на атаките от събота, при които загинаха 23-ма и бяха ранени 300 души, е било проведено от "чужд източник". След като посети местата на експлозиите заедно със своя израелски колега Силван Шалом, турският външен министър Абдулах Гюл не изключи вероятността от международна връзка, но каза, че на този етап все още няма потвърждение за това. (Ройтърс, Си Ен Ен, Си Ен Би Си, Хюрриет - 17/11/03; Ройтърс, АП, АФП, Анадолска агенция, НТВ - 16/11/03)
