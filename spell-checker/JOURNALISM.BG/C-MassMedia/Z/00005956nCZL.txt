ЕС ще проведе извънредна среща за Ирак следващата седмица
12/02/2003
 
АТИНА, Гърция -- В понеделник (17 февруари) в Брюксел ще започне извънредна двудневна среща на ЕС по въпроса за Ирак, заяви говорител на правителството на Гърция, която е временен председател на ЕС. Страните-членки приеха предложението на Гърция да обсъдят кризата с Ирак, както и заключенията на ръководителя на оръжейните инспектори на ООН Ханс Бликс и генералния директор на Международната агенция за атомна енергия Мохамед Ел Барадей. (Катимерини - 12/02/03; АНА - 11/02/03)
