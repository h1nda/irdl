ОССЕ е готова да помогне на Албания със законопроект за собствеността
06/07/2004
 
ТИРАНА, Албания -- Мисията на ОССЕ в Албания изрази задоволство в понеделник (5 юли) от решението на президента Алфред Мойсиу да върне спорния законопроект за собствеността за преразглеждане от парламента. Само социалистите присъстваха по време на парламентарния вот, с който бе приет законопроектът. ОССЕ каза, че е готова да осигури незабавно съдействие за преразглеждане на законопроекта с оглед намиране на компромис. (Мисия на ОССЕ в Албания - 05/07/04)
