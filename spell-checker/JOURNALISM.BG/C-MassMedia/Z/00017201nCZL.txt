Терзич предупреждава, че правителствената криза в РС може да застраши интеграцията на БиХ в ЕС
					11/01/2006
					 
						БАНЯ ЛУКА, Босна и Херцеговина (БиХ) -- Премиерът на БиХ Аднан Терзич предупреди във вторник (10 януари), че продължаващата правителствена криза в Република Сръбска (РС) би могла да прерасне в криза на държавно ниво и да застраши преговорите на БиХ по Споразумението за стабилизация и асоцииране с ЕС. Опозиционните партии в РС призовават за свалянето на сегашния кабинет на автономната област, оглавяван от Сръбската демократическа партия (СДП). По-рано във вторник основната опозиционна партия Съюз на независимите социалдемократи (СНСД) заяви плановете си да внесе предложение за вот на недоверие срещу правителството на СДП, което загуби подкрепата на парламентарното мнозинство след напускането на бившия коалиционен партньор, Партията за демократичен прогрес. (Независне новине - 11/1/06; ПБС БиХ, НТВ Хаят, Уеб сайт на правителството на РС - 10/01/06)
