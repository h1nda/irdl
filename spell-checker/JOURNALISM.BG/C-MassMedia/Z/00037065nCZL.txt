Еврокомисарят Барние изключи възможността Гърция да излезе от еврозоната
					16/01/2011
					 
						АТИНА, Гърция - Еврокомисарят по вътрешния пазар и услугите Мишел Барние заяви в петък 14 януари), че перспективата Гърция да напусне еврозоната е изключена. "Гърция все още е в състояние на извънредни обстоятелства, но има причини да се надяваме на по-добро бъдеще, тъй като има перспективи за развитие. В тези трудни времена Гърция взе правилното решение и предприе болезнени усилия, защитавайки ролята си в еврозоната", заяви Барние пред журналисти след среща с местни официални представители в Атина. (Синхуа, AНА-MПА - 14/01/11)
