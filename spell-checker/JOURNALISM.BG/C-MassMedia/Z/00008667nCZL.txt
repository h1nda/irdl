Косово сформира делегация за разговорите с Белград
12/10/2003
 
ПРИЩИНА, Косово, Сърбия-Черна Гора -- Делегацията на Косово, която ще представлява провинцията в разговорите с Белград, бе сформирана в събота (11 октомври). Представители на албанската общност ще бъдат президентът на Косово Ибрахим Ругова, премиерът Байрам Реджепи и председателят на парламента Неджат Даци. Сръбската етническа общност ще има един представител -- Милорад Тодорович, министър от сръбската партия "Завръщане". Парламентът на Косово се очаква да даде зелена светлина на разговорите на извънредна сесия в понеделник. (Б92, Танюг, Би Би Си , ФоНет - 11/10/03)
