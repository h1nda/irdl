Албанското правителство приветства доклада на ЕК
					15/10/2009
					 
						ТИРАНА, Албания -- Докладът за напредъка, публикуван от Европейската комисия (ЕК), е обективен и отразява напредъка на Тирана по пътя към интеграцията в ЕС, каза в сряда (14 октомври) министърът на интеграцията Майлинда Брегу. Тя добави, че Албания вече не е смятана за държава, която не може да организира демократични избори. Министър-председателят Сали Бериша обеща, че "обективната критика по адрес на правителството и други институции ще бъде сериозно разгледана". Опозиционната Социалистическа партия (СП) заяви, че докладът е положителен за Албания, но не и за албанската политика. Представителят на СП Дитмир Бушати каза, че всички заинтересовани страни трябва да работят за постигането на необходимите стандарти. (Зери, Коха Диторе - 15/10/09; Ора Нюз, Balkan Web, Шекули, Гласът на Америка - 14/10/09)
