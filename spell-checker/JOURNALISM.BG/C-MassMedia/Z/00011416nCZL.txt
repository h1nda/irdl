Заместник-председателят на Европейската комисия на посещение в България
08/07/2004
 
СОФИЯ, България -- Заместник-председателят на Европейската комисия и завеждаща ресорите "Транспорт и енергетика", Лойола де Паласио, пристигна в България в четвъртък (8 юли) по покана на министъра на енергетиката Милко Ковачев. Първият обект, посетен от Де Паласио, бе площадката, определена за строеж на бъдещата атомна електроцентрала край Белене. Очаква се тя да декларира подкрепа за проекта от името на ЕК по време на предстоящата среща с премиера Симеон Сакскобургготски.
Други новини: Президентът Георги Първанов е в Москва за отбелязването на 125-ата годишнина от установяването на дипломатически отношения между България и Русия. В сряда той и колегата му Владимир Путин обсъдиха възможностите за руски инвестиции в България. Руски фирми очакват да вземат участие в конкурса за изграждането на АЕЦ "Белене". (News.bg, Mediapool.bg, Сега - 08/07/04)
