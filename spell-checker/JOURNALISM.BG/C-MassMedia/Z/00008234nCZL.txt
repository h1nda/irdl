ЕК призова Хърватия и Словения да уредят различията си по морската зона
04/09/2003
 
ЗАГРЕБ, Хърватия -- Европейската комисия (ЕК) посъветва Хърватия и Словения да постигнат двустранно споразумение в спора им по установяването на морска икономическа зона в Адриатика, като заяви, че разрешаването на подобни спорове не е нейна отговорност. Говорителката Ема Удуин каза пред хърватската новинарска агенция ХИНА, че ЕК поддържа връзка и с двете страни и очаква от тях да разрешат спора чрез диалог. Тя също така изрази надежда, че посланикът на Словения в Хърватия, който бе изтеглен от Любляна за "консултации" миналата седмица, ще се завърне скоро на поста си.
Други новини: Хърватският министър-председател Ивица Рачан потвърди в сряда (3 септември), че следващите парламентарни избори ще се проведат в края на ноември, вероятно на 23-и. Той повтори, че настоящият приоритет е попълването на обемния въпросник, който е от ключово значение за евентуалното присъединяване към ЕС. (ХИНА, Би Би Си - 04/09/03)
