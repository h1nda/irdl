Министърът на правосъдието направи оценка на доклада за напредъка на Хърватия
					15/10/2009
					 
						ЗАГРЕБ, Хърватия -- Министърът на правосъдието Иван Шимонович каза в сряда (14 октомври), че докладът на Европейската комисия (ЕК) за напредъка на Хърватия призовава страната да увеличи усилията за осъществяване на съдебните реформи, но признава, че е бил постигнат и известен напредък. По-специално в него се призовава Загреб да реши проблемите, свързани със сътрудничеството с Трибунала за военни престъпления в Хага, които са свързани с така наречените "артилерийски дневници", водени по време на операция "Буря" през 1995 г. Шимонович каза, че Хърватия ще продължи да издирва документите. (ХРТ, ХИНА - 14/10/09)
