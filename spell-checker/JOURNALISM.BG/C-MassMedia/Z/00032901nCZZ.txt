Подновяване на връзките между Албания и Сърбия
					29/12/2009
					Премиерът на Албания заяви, че възнамерява да покани президента на Сърбия Борис Тадич на държавно посещение. Още в дипломатическите новини: турският премиер Реджеп Тайип Ердоган проведе разговори със сирийския лидер Башар ал-Асад.
					 
						
Aлбанският премиер Сали Бериша се срещна с делегация на косовските сърби. [Гети Имиджис]
						
						Aлбания ще поканиe сръбския президент Борис Тадич да посети Тирана в близко бъдеще, заяви в сряда (23 декември) премиерът Сали Бериша. Той направи това съобщение по време на среща с делегация на официални представители на косовските сърби, която пристигна на двудневно посещение. Бериша също каза, че албанското правителство ще дари 400 000 евро на сръбската община Грачаница до Прищина. 
						*** 
						
						Koсовският президент Фатмир Сейдиу каза в понеделник (28 декември), че сръбският му колега Борис Тадич няма да бъде поканен на среща на регионалните президенти, която ще се проведе в Прищина в началото на следващата година. Тъй като Тадич се противопоставя на независимостта на Косово, не е подходящо той да бъде поканен, каза Сейдиу. Прищина е готова да установи по-добри отношения с Белград, но въпросът за статута не подлежи на обсъждане, добави той. 
						*** 
						
						Tурският премиер Реджеп Тайип Ердоган и сирийският президент Башар ал-Асад се срещнаха в Дамаск в сряда (23 декември), за да обсъдят двустранните отношения, положението в региона и мирния процес в Близкия изток. Ал-Асад похвали посредническата роля на Турция в непреките преговори между Сирия и Израел. Във вторник Ердоган се срещна с премиера Мохамед Наджи Отри и подписа серия от споразумения за сътрудничество. 
						*** 
						
						Сръбският вицепремиер Божидар Делич бе в Париж в събота (26 декември), където присъства на церемония в Сръбския културен център. Той използва случая да подчертае решимостта на Белград да се присъедини към ЕС, като каза, че "Сърбия, която вярва в себе си, е Сърбия, която печели". Заместник-председателят на Европейската комисия Жак Баро, който също присъства на събитието, заяви, че вярва, че присъединителният процес ще отнеме от пет до седем години. 
						Различни източници -- 22/12/09-29/12/09
