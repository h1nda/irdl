Шварц-Шилинг и сръбски ръководители обсъдиха сътрудничеството с МНСБЮ и двустранните връзки
					30/05/2006
					 
						БЕЛГРАД, Сърбия и Черна гора -- По време на първото си официално посещение в Белград върховният представител в Босна и Херцеговина (БиХ) Кристиан Шварц-Шилинг обсъди въпроси, свързани със сътрудничеството в областта на военните престъпления, двустранните отношения и регионалното сътрудничество със сръбския президент Борис Тадич, сръбския премиер Воислав Кощуница и външния министър на Сърбия и Черна гора Вук Драшкович. Ръководителите бяха единодушни, че всички нерешени въпроси трябва да се решават чрез диалог. По отношение на сътрудничеството с Трибунала на ООН за военни престъпления в Хага Шварц-Шилинг подчерта, че няма връзка между липсата на сътрудничество от страна на Сърбия и напредъка на БиХ в преговорите по Споразумението за стабилизация и асоцииране с ЕС. (Уеб сайт на СВП, РТС, Б92, Танюг - 29/05/06)
