Размествания в кабинета в Македония
					09/07/2009
					 
						СКОПИЕ, Македония -- Трима министри напускат правителството, съобщиха местните медии в сряда (8 юли). Министърът на образованието Перо Стояновски според съобщенията напуска поради натиска, свързан с реформите в сектора. Оставката на министъра на земеделието Ацо Спасеновски изглежда е свързана с недоволството на фермерите от положението в техния сектор, а министърът на финансите Трайко Славевски беше заменен по инициатива на министър-председателя Никола Груевски. Славевски е обещал да защити своята работа пред парламента. Според съобщенията в медиите заместник министър-председателят Зоран Ставревски ще прибави министерството на финансите към своя портфейл; Никола Тодоров ще бъде назначен за министър на образованието, а Люпчо Димовски ще стане министър на земеделието. Преди седмица заместник министър-председателят по европейската интеграция Ивица Боцевски напусна кабинета. Той ще бъде заменен на поста от Васко Наумовски. (Утрински Весник, Дневник - 09/07/09; A1, Макфакс, Мина, Ройтерс, АФП, АП - 08/07/09)
