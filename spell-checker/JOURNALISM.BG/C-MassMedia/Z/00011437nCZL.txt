ОССЕ заяви, че Хърватия сътрудничи добре с международните организации
11/07/2004
 
ЗАГРЕБ, Хърватия -- ОССЕ е доволна от усилията на правителството да сътрудничи с международните организации, се казва в заявленията, направени в събота (10 юли) на семинар на хърватския остров Сипан. Организацията вече похвали реформаторските действия на правителството на редовната си сесия във Виена. По време на семинара ръководителят на мисията на ОССЕ Петер Семнеби каза, че Хърватия има добри шансове да постигне по-нататъшен напредък, ако правителството продължи сегашния си курс.(ХИНА - 10/07/04)
