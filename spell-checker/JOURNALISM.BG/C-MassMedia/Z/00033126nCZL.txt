Правозащитна организация заяви, че съдебната система е най-слабата институция в Косово
					21/01/2010
					 
						ПРИЩИНА, Косово -- Съдебната система е най-слабата институция в Косово, заявява „Хюмън Райтс Уоч” (ХРУ) в доклад, цитиран от местните медии в сряда (20 януари). Според него миналата година ЮЛЕКС се е борила за пълното си разполагане на територията на цяло Косово и за изпълнение на задачата си за изграждане на функционираща съдебна система. Въпреки оптимизма, породен от правоналагащата мисия ЮЛЕКС за Косово, сферата на правосъдието остава най-слабата институция, твърди ХРУ. Тя допълва, че липсата на международен консенсус за статута на Косово като суверенна държава спъва усилията за защита на правата на човека. Общностите на ромите, ашкалите и циганите, наричащи себе си "египтяни", остават най-уязвимите групи, се добавя в доклада. (Кохавижън, Клан Косова, Радио Блу Скай, Радио Дукаджини, Телеграфи - 20/01/10)
