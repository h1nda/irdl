Високопоставени европейски чиновници призоваха Румъния и България да изпълнят условията, за да влязат навреме в ЕС
					18/05/2006
					 
						БУКУРЕЩ, Румъния -- Председателят на Европейската комисия (ЕК) Жозе Мануел Барозу и еврокомисарят по разширяването Оли Рен призоваха Румъния и България да преодолеят недостатъците, посочени в последните мониторингови доклади на ЕК, за да могат двете страни да изпълнят условията и да бъдат приети навреме в ЕС през 2007 г. Двамата ръководители бяха в Букурещ и София в сряда (17 май), ден, след като ЕК отложи решението за членството им до октомври. 
						В Букурещ Барозу и Рен призоваха местните власти да засилят мерките за решаване на проблемите в селското стопанство и финансовия сектор. В София те призоваха правителството да покаже реални резултати в борбата с престъпността и корупцията. (Найн О'Клок, Сега - 18/05/06; Уеб сайт на румънското правителство, Ромпрес, Дарик - 17/05/06)
