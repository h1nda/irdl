Тадич на посещение в Косово
					13/02/2005
					 
						ПРИЩИНА, Косово, Сърбия-Черна гора -- Сръбският президент започна знаменателна визита в Косово в неделя (13 февруари) след постигната договореност с ООН. Той ще посети няколко сръбски анклава и ще се срещне с ръководителя на ЮНМИК Сьорен Йесен-Петерсен. Не е ясно дали Тадич ще има срещи с някой от албанските лидери на провинцията по време на двудневното си посещение. От полицията на ООН и КейФОР казаха, че не планират допълнителни мерки за сигурност, но говорителят на миротворците съобщи, че КейФОР ще следят предвижването на президента и ще се намесят в случай на размирици. (Бета, Политика - 13/02/05; Танюг - 12/02/05; Ройтерс, Би Би Си, АФП - 11/02/05)
