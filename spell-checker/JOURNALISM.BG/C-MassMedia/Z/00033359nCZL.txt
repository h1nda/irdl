ЕК даде положителна оценка на две програми за България
					10/02/2010
					 
						СОФИЯ, България -- Финансовият министър Симеон Дянков съобщи във вторник (9 февруари), че Европейската комисия (ЕК) е дала положителна оценка на програми за техническа помощ и регионално развитие. Пет други, свързани със структурните и кохезионните фондове на ЕС, ще бъдат оценявани допълнително. Ако оценките са положителни, ще се очакват нови преводи от бюджета на ЕС. Тези фондове бяха замразени в продължение на повече от година поради доказателства за корупция и лошо управление. Министър-председателят Бойко Борисов приветства новината, заявявайки, че страната „е готова да усвоява европейските фондове прозрачно и ефективно”. Той добави: „Ако кметовете са отговорни и не са крадливи, България може да усвои почти 3,4 милиарда лева (около 1,7 милиарда евро). Така че местните организации да се стягат и да работят." (Стандарт, Сега - 10/02/10; БНР - 09/02/10)
