Кипър поиска от ЕС помощ във връзка с евакуиращите се от Ливан
					21/07/2006
					 
						НИКОЗИЯ, Кипър -- Кипър поиска в четвъртък (20 юли) помощ от ЕС, за да може да се справи с потока от евакуирани от Ливан, обяснявайки, че островът вече не устоява на напрежението. Призивът бе отправен след спешно заседание на кипърския гръцки кабинет по въпроса. Правителственият представител Макис Константинидес заяви, че за момента Кипър е единственият изход за чужденците, напускащи Ливан. Той призова и другите страни членки на ЕС да отворят пристанищата и летищата си и да се присъединят към усилията. 
						Според правителството в Никозия близо 12000 души са минали през острова от началото на тази седмица. Според властите броят им може да достигне 70000 души. (EU Observer - 21/07/06; AФП, бТВ - 20/07/06)
