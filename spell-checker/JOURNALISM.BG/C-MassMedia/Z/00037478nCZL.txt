Ръководителят на ЮНМИК Заниер докладва за Косово 
					17/02/2011
					 
						НЮ ЙОРК, Съединени щати -- В сряда (16 февруари) ръководителят на ЮНМИК Ламберто Заниер представи пред Съвета за сигурност на ООН тримесечния доклад на генералния секретар Бан Ки Мун за Косово, в който се прави изводът, че последните три месеца са се характеризирали с политическа несигурност и неизвестност. Заниер отбеляза, че политиците са в процес на сформиране на правителство, и се присъедини към хора от гласове, призоваващи за ново правителство с чисти ръце. Във връзка с доклада на докладчика на Съвета на Европа Дик Марти, в който се отправят обвинения в трафик на човешки органи и други престъпления, Заниер каза, че е необходимо цялостно разследване. Той призова също така Марти да представи на ЮЛЕКС доказателствата, с които разполага. (Експрес Онлайн, Телеграфи, РТК - 16/02/11)
