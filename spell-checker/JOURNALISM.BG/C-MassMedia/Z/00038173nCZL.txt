Статистическата служба на Черна гора ще публикува чувствителна информация от преброяването до средата на юли 
					14/04/2011
					
						ПОДГОРИЦА, Черна гора -- Статистическата служба МОНСТАТ ще публикува резултатите от преброяването на населението, свързани с етническата принадлежност, религията и езика, до 15 юли, както беше договорено по време на среща в сряда (13 април) между министър-председателя Игор Лукшич и представителите на опозиционната партия "Нова сръбска демокрация" Андрия Мандич и Предраг Данилович. Процесът ще бъде наблюдаван от статистическата служба на ЕС, ЕВРОСТАТ. Преброяването на населението започна на 1 април и все още продължава. Някои сръбски опозиционни партии вече започнаха да спекулират относно резултатите за броя на сърбите, живеещи в Черна гора. (РТЧГ, Мина, ПЧНЕН, Радио Свободна Европа - 13/04/11)
