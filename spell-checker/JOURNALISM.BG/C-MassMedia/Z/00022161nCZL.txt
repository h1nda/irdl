Сръбският върховен съд потвърди присъдата на етнически албанец
					06/04/2007
					 
						БЕЛГРАД, Сърбия -- Сръбският върховен съд потвърди в четвъртък (5 април) присъдата от 13 години лишаване от свобода на етнически албанец, обвинен в изнасилване и убийство на роми по време на косовския конфликт от 1999 г. Съд от по-ниска инстанция бе признал Антон Лекай, на 26 г., за виновен в отвличането на 11 роми през юни 1999 г. Заедно с други членове на АОК той е изнасилил едно момиче, насилил е сексуално един мъж и е убил четирима от пленниците. Лекай отрече всякаква вина и заяви, че не признава юрисдикцията на сръбския съд. (Данас - 06/04/07; AП, Бета, РТС - 05/04/07)
