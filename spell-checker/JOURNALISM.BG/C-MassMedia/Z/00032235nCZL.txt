Румънски служител в министерство на здравеопазването подаде оставка във връзка с предупреждение за свински грип
					04/11/2009
					 
						БУКУРЕЩ, Румъния -- Адриан Стрейну-Черчел, държавен секретар в министерство на здравеопазването, подаде оставка във вторник (3 ноември), след като президентът Траян Бъсеску определи неговите изявления във връзка с разпространението на свинския грип като "апокалиптични". Оставката на Черчел идва по-малко от месец след назначаването му на поста. Медиите цитираха във вторник негово изказване, че пандемията от свински грип може да продължи до две години и може да включва четири различни вълни на вируса. Черчел обясни, че "ако има един човек, който наистина е болен, има и десет други, които са носители на вируса", което потенциално значи хиляди смъртни случаи. Във вторник Бъсеску призова за запазване на спокойствие. (Зиуа, Медиафакс, Hotnews.ro - 03/11/09)
