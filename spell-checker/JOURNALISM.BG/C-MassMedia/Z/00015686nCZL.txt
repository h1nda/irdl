Демократите в Албания спечелиха в два от трите избирателни района
					23/08/2005
					 
						ТИРАНА, Албания -- Демократическата партия (ДП) обяви в понеделник (22 август), че е победила в два от трите избирателни района - в Лушня и Гирокастраq където в неделя се проведоха повторни избори. Партията очаква да победи и при повторния вот в третия избирателен район в Шкодра. Централната избирателна комисия трябва да обяви официалните резултати във вторник. Повторението на изборите трябваше да се състои поради нарушения при провеждането на парламентарните избори на 3 юли, които бяха спечелени от ДП.
						Други новини -- Според съобщенията директорът на американското ЦРУ Портър Гос е изпратил писмо до албанския премиер в оставка Фатос Нано, в което дава висока оценка на приноса на неговото правителство в борбата срещу тероризма, както и за мироопазващите мисии в Ирак и Афганистан. Гос е дал висока оценка и на ролята на Албания в укрепването на регионалната стабилност. (Албейниън нюз - 23/08/05)
