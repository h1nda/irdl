Похитители освободиха гръцки бизнесмен
					23/06/2008
					 
						АТИНА, Гърция -- Индустриалецът Георгиос Милонас, отвлечен в Солун в началото на юни, бе освободен и се завърна у дома си рано сутринта в понеделник (23 юни), съобщиха представители на полицията. Скоро след отвличането похитителите са влезли във връзка със съпругата му и са й съобщили за местонахождението на леката кола на бизнесмена. В бележка, намерена в нея, са били поискани 30 млн. евро откуп -- полицейски източници, цитирани в понеделник, намекнаха, че семейството на Милонас е платило откуп от 12 млн. евро. Полицията подозира в съучастие най-малко петима гръцки граждани. Разследва се възможната роля на известния престъпник Василис Палеокостас. През 1995 г. той и брат му, Никос Палеокостас, отвлякоха виден бизнесмен и получиха повече от 700 000 евро - по тогавашния обменен курс - като откуп. Никос все още е в затвора, но Василис успя миналата година да избяга от един от най-строго охраняваните затвори в Атина. (АНА-МПА Скай, Ройтерс, АФП, РИА Новости, ЕРТ, Ин Нюз, Нафтемборики - 23/06/08)
