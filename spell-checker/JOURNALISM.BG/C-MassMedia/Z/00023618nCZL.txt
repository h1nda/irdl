Затворник, избягал от затвор в Косово, е в черните списъци на ЕС и САЩ 
					21/08/2007
					 
						ПРИЩИНА, Косово, Сърбия -- Лирим Якупи, който избяга от косовски затвор през уикенда заедно с още шест опасни затворници, фигурира в черния списък на ЕС от януари 2005 г., съобщиха информационните агенции. Той е член на т. нар. албанска "Армия за национално освобождение" и за него се смята, че фигурира и в черния списък на САЩ. Наричан "Командир Наци", той е бил затворен в Косово във връзка с няколко нападения, включително убийството на сръбски полицай. Информационната агенция "Танюг" съобщи, че Вашингтон го е включил в черния си списък през 2004 г. заради участието му в сблъсъци с македонските сили за сигурност близо до Тетово и в предградието на Скопие Кондово. 
						Сред избягалите затворници е и Рамадан Шити, роден в Саудитска Арабия ислямски терорист, изгонен от родината си заради заговори за убийство на обществени фигури. Той бе арестуван от КФОР през 2005 г. за убийството на македонски таксиметров шофьор и бе обвинен и за бомбен атентат в Скопие. 
						В понеделник Косовската полицейска служба помоли Македония, Черна гора и Албания да помогнат за залавянето на седемте избягали затворници. Има подозрения, че петима служители на затвора са им помогнали в бягството. (Танюг, MРT, A1, Б92, Бета, БИРН, Макфакс, Таймс Онлайн - 20/08/07)
