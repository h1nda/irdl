Представители на ОССЕ се срещат с членове на албанската избирателна комисия
10/03/2004
 
ТИРАНА, Албания -- Делегация на ОССЕ се срещна с представители на албанската Централна избирателна комисия (ЦИК) във вторник (9 март). Разговорите се фокусираха върху констатациите, съдържащи се в доклада на ОДИПЧ, който бе изготвен през 2003 г. от мисията за наблюдение на местните избори и оценен от ЦИК като "реалистичен и положителен". Председателят на ЦИК Илириан Челибаши каза, че комисията се ангажира да изпълни препоръките в доклада и да осъществи необходимите реформи. (АТА - 09/03/04)
