Външните министри от ЕС предупредиха лидерите на БиХ за санкции 
					22/03/2011
					 
						БРЮКСЕЛ, Белгия -- Външните министри на страните от ЕС предупредиха лидерите на Босна и Херцеговина (БиХ) за възможни санкции, ако не деблокират незабавно процеса на реформи в страната. На среща в Брюксел в понеделник (21 март) Съветът по външни отношения на ЕС подчерта, че БиХ има нужда от сформиране на ново правителство и незабавно осъществяване на трите ключови реформи. Те са преработването на конституцията в съответствие с Европейската конвенция за правата на човека, приемането на закон за държавната помощ и приемането на закон за провеждане на преброяване на населението на ниво държава. Само тогава, заключава ЕС, заявлението за членство на БиХ може да бъде разглеждано като заслужаващо доверие. (РТРС, СРНА, Независне Новине - 21/03/11)
