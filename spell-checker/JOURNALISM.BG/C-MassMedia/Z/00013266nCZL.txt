Заместник-прокурорът на МТВПБЮ каза, че Готовина трябва да се яви пред трибунала
					16/01/2005
					 
						ЗАГРЕБ, Хърватия -- Заместник-прокурорът на трибунала на ООН за военните престъпления Дейвид Толберт каза пред Гласа на Америка в събота (15 януари), че хърватският генерал Анте Готовина, трябва да се яви пред съда в Хага. Толбер коментира възможността Готовина да бъде съден вместо това в Хърватия, в отговор на слуховете, че генералът-беглец води преговори за доброволно предаване. 
						Междувременно в интервю за Вечерни лист, публикувано в събота, комисарят на ЕС по разширяването Оли Рен изрази отново надежда, че Хърватия ще изпълни международните си задължения, в това число предаването на Готовина на Хага. Пълното сътрудничество е главно условие за започване на присъединителните преговори със Загреб през март. (ХРТ, ХИНА, Вечерни лист - 15/01/05)
