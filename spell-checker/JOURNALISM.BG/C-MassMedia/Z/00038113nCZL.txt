Турската благотворителна организация ИХХ ще изпрати кораб с хуманитарна помощ за Либия
					10/04/2011
					
						АНКАРА, Tурция - Благотворителната организация "Фондация за човешки права и свободи и хуманитарна помощ" (ИХХ) съобщи в петък (8 април), че планира да изпрати кораб с хуманитарна помощ за Либия следващата седмица. ИХХ бе в центъра на конфликта между Израел и Турция миналата година, когато неин кораб, опитващ се да достави помощ за Газа, бе нападнат от израелски сили за сигурност, при което загинаха девет активисти. Корабът ще тръгне от Истанбул за либийското пристанище Мисрата с храна, мляко на прах, мляко за бебета и лекарства. 
						Други новини - Премиерът Реджеп Тайип Ердоган очерта пътна карта, която ще помогне за възстановяването на мира в Либия. Той призова силите, подкрепящи лидера Муамар Кадафи да се оттеглят от обсадените от тях градове и предложи създаване на коридори за хуманитарна помощ и цялостна демократична промяна. Ердоган планира да обсъди това в Катар следващата седмица. (Уърълд Бюлетин Заман, Прес ТВ - 08/04/11)
