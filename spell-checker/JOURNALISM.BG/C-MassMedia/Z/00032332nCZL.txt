Сърбия обяви епидемия от свински грип
					11/11/2009
					 
						БЕЛГРАД, Сърбия -- Здравният министър Томица Милосавлевич обяви в сряда (11 ноември) епидемия от свински грип. Първата мярка за ограничаване на разпространението на грипа ще бъде спешното ваксиниране на децата, бременните жени и възрастните хора, както и на здравните работници. Обявената епидемия означава също, че могат да бъдат забранени публичните събирания и да бъдат затворени училища по преценка на местните власти. До момента в Сърбия има регистрирани 258 случая на заболяване от свински грип и седем смъртни случая. (РТС, Б92, Танюг, АП - 11/11/09)
