Западни официални представители предупредиха БиХ да не приема популистко законодателство, заплашващо финансовата стабилност
					20/09/2006
					 
						САРАЕВО, Босна и Херцегвоина (БиХ) -- Службата на върховния представител, както и мисиите на МВФ, Световната банка и Европейската комисия в БиХ, разкритикуваха във вторник (19 септември) две нови законодателни инициативи, като предупредиха, че те заплашват финансовата стабилност на страната. Има се предвид приемането от долната камара на парламента на БиХ на промени в закона за дълга към спестяванията в чуждестранна валута и одобряването на изменения закон за правата на ветераните от войните от долната камара на Федерация БиХ (ФБиХ). И двете инициативи се разглеждат като популистки ходове преди октомврийските общи избори. (Дневни Аваз, Независне Новине - 20/09/06; Източници на СВП, Pincom.info, РТРС, ПБС БиХ - 19/09/06)
