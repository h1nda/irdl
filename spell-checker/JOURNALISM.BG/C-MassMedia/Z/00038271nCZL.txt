Турският певец Татлъсес оттегли кандидатурата си
					22/04/2011
					
						АНКАРА, Турция -- Популярният фолкпевец Ибрахим Татлъсес оттегли в четвъртък (21 април) кандидатурата си за общите избори на 12 юни, позовавайки се на здравословни проблеми. Певецът публикува изявление от болница в Германия, където се лекува, след като бе прострелян в главата миналия месец. Премиерът Реджеп Тайип Ердоган го бе поканил да се включи в надпреварата от редиците на управляващата Партия на справедливостта и развитието (ПСР). По-късно обаче певецът обяви, че ще се кандидатира като независим, тъй като листите на ПСР били вече попълнени. (Хюриет, ДХА, Ватан, Радикал - 21/04/11)
