В доклад на Комисията за Сребреница в РС се посочва, че няколко действащи полицаи са заподозрени
		04/10/2005
		 
			БАНЯ ЛУКА, Босна и Херцеговина (БиХ) -- Министърът на вътрешните работи на Република Сръбска (РС) Дарко Матияшевич потвърди, че в доклада на Комисията за Сребреница на правителството на РС някои действащи полицаи се посочват като вероятни участници в клането през юли 1995 г. В интервю, публикувано в понеделник (3 октомври) в белградския всекидневник "Вечерне новости", Матияшевич заявява, че документът, в който се посочва броя и самоличността на полицаи и военнослужещи от РС, които са били в района на Сребреница между 10 и 19 юли 1995 г., ще бъде подписан от всички членове на работната група за Сребреница във вторник и след това ще бъде предаден на прокуратурата на БиХ и на трибунала на ООН за военни престъпления. (ПБС БиХ, РТРС - 03/10/05)
