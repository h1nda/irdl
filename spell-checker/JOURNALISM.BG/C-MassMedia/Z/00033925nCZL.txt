Хърватският министър без портфейл Маткович беше понижена в длъжност
					25/03/2010
					 
						ЗАГРЕБ, Хърватия -- В опит да организира по-добре работата на кабинета, правителството реши министърът без портфейл Бианка Маткович да стане държавен секретар в министерството на икономиката, съобщи в сряда (24 март) министър-председателят Ядранка Косор. Маткович беше спомената във връзка с възможна промяна в кабинета още през януари. Маткович, която е близък сътрудник на бившия министър-председател Иво Санадер, на сегашния си пост като държавен секретар за икономическата дипломация ще работи за задвижването на дълго забавяни проекти. (ХРТ, Явно, Нови Лист - 24/03/10)
