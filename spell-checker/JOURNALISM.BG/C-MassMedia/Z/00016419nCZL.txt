Албания подготвя финансови мерки за борба с тероризма 
					28/10/2005
					 
						ТИРАНА, Албания -- В четвъртък (27 октомври) правителството реши да предприеме допълнителни финансови мерки срещу тероризма като доказателство за поетия ангажимент към глобалната антитерористична коалиция. Една от тези стъпки е предложението да се замразят авоарите на лица, които са включени в международните списъци на терористи и финансови поддръжници на тероризма. Сред тях е Абдул Латиф Салех, йорданец с албанско гражданство, посочен от Съвета за сигурност като лице, финансиращо терористи. Преди седмица властите замразиха сметките на Ясин Кади от Саудитска Арабия, който е включен в списъка на терористите, разпространяван от Държавния департамент на САЩ. (Албейниън нюз - 28/10/05)
