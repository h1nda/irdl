Хиляди протестираха срещу възможна промяна на името на Македония
					28/02/2008
					 
						СКОПИЕ, Македония -- Над 5 000 души се събраха в Скопие късно в сряда (27 февруари), за да протестират срещу възможна промяна на името на страната им в светлината на дългогодишния спор с Гърция. Демонстрантите направиха шествие от парламента до гръцката дипломатическа мисия в Скопие и хвърляха по сградата камъни и бутилки. По-късно те бяха разпръснати от полицията. Атина заплаши да наложи вето на кандидатурите на Македония за членство в ЕС и НАТО, ако Скопие не се съгласи да промени името на държавата. (Макфакс, А1, Фокус, БГНЕС, АНА-МПА - 27/02/08)
