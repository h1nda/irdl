Свинска чума бе открита в трета свинеферма в Румъния
					24/08/2007
					 
						БУКУРЕЩ, Румъния -- Властите потвърдиха, че трета ферма в окръг Тимиш е заразена със свинска чума. Според съобщения в пресата от четвъртък (23 август) и трите ферми са собственост на американската компания "Смитфийлд". Председателят на Националната служба за ветеринарен контрол и безопаснаст на храните, Раду Роатис, каза, че с оглед на усилията в борбата срещу чумата в петък Румъния ще поиска от Ветеринарния комитет на Европейската комисия да удължи срока за регистрация на свинеферми до края на годината. ЕК планира следващия месец да изпрати екип, който да направи оценка на кампанията за ваксинация срещу чума. (Найн о'клок, Hotnews.ro - 24/08/07; Ромпрес - 23/08/07)
