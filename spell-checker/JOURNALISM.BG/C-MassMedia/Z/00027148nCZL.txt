Градският съвет на Белград избра председател
					22/07/2008
					 
						БЕЛГРАД, Сърбия -- Градският съвет на столицата избра члена на Демократическата партия (ДП) Бранислав Белич за председател в понеделник (21 юли). Подкрепиха го членовете на Сръбската социалистическа партия (ССП), Партията на обединените пенсионери на Сърбия и Либералдемократическата партия (ЛДП). Представители на Сръбската радикална партия и на коалицията Сръбска демократическа партия - Нова Сърбия напуснаха заседанието. 
						По-рано през деня ССП най-накрая се съгласи да формира нова управляваща коалиция в Белград след преговори в продължение на няколко седмици. Коалицията ще включва ДП, Г17 Плюс, ССП и ЛДП, която ще има значителен контрол върхя местния парламент. Веднага след това партиите постигнали споразумение, спекулациите се отнасят до прехвърляне на тази формула на национално ниво за реорганизация на кабинета целяща включване на ЛДП. Но лидерът на Обединена Сърбия Драган Маркович изключи тази възможност, настоявайки за запазването на настоящата управляваща коалиция. 
						В други новини от понеделник се съобщава, че парламентът е отложил с две седмици дебата за Споразумението за стабилизация и асоцииране с ЕС поради силната съпротива от страна на опозицията. Председателят на парламента Славица Джукич-Деянович заяви, че дебатът засега се отлага с надеждата, че управляващата прозападна коалиция и опозицията ще успеят да постигнат споразумение. (Блиц, ДПА, Танюг, Бета, Б92 - 21/07/08)
