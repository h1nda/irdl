Министрите на отбраната на Македония и БиХ обсъдиха двустранното сътрудничество 
					22/12/2006
					 
						САРАЕВО, Босна и Херцеговина (БиХ) -- Министърът на отбраната на БиХ Никола Радованович се срещна с македонския си колега Лазар Еленовски в Сараево в четвъртък (21 декември). Двамата обсъдиха пътищата за засилване на двустранното сътрудничество. Еленовски обеща да помага на БиХ да изпълни задълженията си по програмата на НАТО "Партньорство за мир" (ПзМ). Радованович призна, че поканата за ПзМ, получена миналия месец, е била изненада за БиХ. В петък Еленовски бе в Подгорица, за да се срещне с черногорския си колега Боро Вучин. (MИA, РТРС, Фена - 21/12/06)
