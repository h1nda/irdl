Турският премиер Ердоган обсъжда с Денкташ обединението на Кипър
12/01/2004
 
ИСТАНБУЛ, Турция -- Премиерът Реджеп Тайип Ердоган и лидерът на кипърските турци Рауф Денкташ се срещнаха в неделя (11 януари), декларирайки, че възгледите им по въпроса за обединението на Кипър са в "идеална хармония". Денкташ се противопоставяше срещу плана на ООН за обединение, твърдейки, че той би дал на кипърските гърци доминираща роля. Ердоган обаче подсказа, че би желал преговорите за бъдещето на Кипър да се възобновят преди 1 май, когато гръцката част на острова ще се присъедини към ЕС.
Междувременно в северен Кипър проевропейската Републиканска турска партия се споразумя с десноцентристката Демократическа партия на Сердар Денкташ, син на Рауф, за съставянето на коалиционен кабинет. Талат, който поддържа плана на ООН, ще заеме поста премиер. (АФП, Анадолска агенция, ТРТ 2, НТВ - 11/01/04)
