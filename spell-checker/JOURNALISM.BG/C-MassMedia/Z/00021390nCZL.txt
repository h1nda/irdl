Посланици призовават македонското правителство и етническата албанска опозиция да продължат диалога 
					26/01/2007
					 
						СКОПИЕ, Македония -- Специалният пратеник на ЕС в Македония Ерван Фуере и британският посланик Робърт Чатъртън Диксън публикуваха в четвъртък (25 януари) отделни изявления, с които призовават за продължаване на политическия диалог в страната. Основният етнически албански опозиционен Демократичен съюз за интергация (ДСИ) и неговият съюзник, Партията за демократичен прогрес, неотдавна отново заплашиха да бойкотират парламента, твърдейки, че управляващата коалиция според тях нарушава т. нар. "принцип на Бадинтер", който изисква убедителна подкрепа от партиите на малцинствата, когато се гласуват закони, засягащи малцинствата. Фуере посети централата а ДСИ в четвъртък, за да убеди лидерите да размислят по решението за бойкота. 
						Междувременно по време на среща с премиера Никола Груевски и посланиците на страните, членки на ЕС, Диксън заяви, че ЕС очаква от всички партии, представени в парламента, да участват активно. (Вечер - 26/01/07; A1 TВ - 25/01/07)
