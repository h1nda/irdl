Хърватия отхвърли обвиненията на Хага, свързани с процеса срещу генералите
					20/07/2008
					 
						ЗАГРЕБ, Хърватия -- В петък (18 юли) Хърватия отхвърли твърденията на Трибунала в Хага, че тя пречи на процеса срещу генералите от резерва Анте Готовина, Иван Чермак и Младен Маркач, срещу които са отправени обвинения във военни престъпления по време на хърватската офанзива през 1995 г., известна като "операция Буря". През юни прокуратурата поиска от съдебната камара да издаде задължителна заповед за предаване на документацията и дневниците, свързани с дейността на хърватската специална полиция по време на операция "Буря" през 1995 г. Хърватският посланик в Холандия Фране Кринч заяви, че искането е "излишно и неоснователно" и че Загреб сътрудничи изцяло на Хагския трибунал. (Б92, Taнюг, Хина - 19/07/08)
