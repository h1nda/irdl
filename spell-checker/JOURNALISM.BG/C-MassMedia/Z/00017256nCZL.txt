Гръцкият заместник външен министър отново потвърди подкрепата си за кандидатурата на Албания за интеграция в ЕС
					16/01/2006
					 
						ЯНИНА, Гърция -- Заместник външният министър Еврипидес Стилианидис отново потвърди подкрепата на страната си за кандидатурата на Албания за интеграция в ЕС. По време на разговори с представители на етническата гръцка общност в Албания в неделя (15 януари) Стилианидис заяви, че гръцката помощ за Албания е достигнала 184 млн. евро за последните четири години.
						Също в края на седмицата председателят на албанския парламент Жозефина Топали призова за среща между премиера Сали Бериша, лидер на управляващата Демократическа партия, и Еди Рама, кмет на Тирана и лидер на основната опозиционна Социалистическа партия. Тя ги призова да превъзмогнат различията си по проекта за строителство на път в Тирана и да се съсредоточат върху особено важните избирателни реформи. (Албейниън нюз - 16/01/06; AНA - 15/01/06)
