Сблъсъци на турската полиция с кюрдски демонстранти
					05/04/2007
					 
						АНКАРА, Турция -- Полицията използва в сряда (4 април) сълзотворен газ и даде предупредителни изстрели във въздуха срещу няколкостотин кюрдски демонстранти. Конфликтът избухна, след като около 4000 души тръгнаха към родното село на лидера на Кюрдската работническа партия Абдула Йоджалан, който в момента е в затвора, за да отпразнуват 58-ия му рожден ден. Някои от демонстрантите нападнаха полицаите с камъни на барикада на пътя. Няколко демонстранти и един полицай бяха ранени в схватките. В близкия югоизточен град Биречик властите раздадоха храна и играчки, за да задържат децата в училищата, докато демонстрантите се събираха отвън, за да отбележат рождения ден на Йоджалан. (AП - 04/03/07)
