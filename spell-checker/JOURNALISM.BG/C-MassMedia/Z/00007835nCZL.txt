Турският външен министър се срещна с пратеника на Великобритания в Ирак
01/08/2003
 
АНКАРА , Турция -- Външният министър Абдуллах Гюл се срещна в четвъртък (31 юли) със специалния представител на Великобритания в Ирак Джон Сойърс. Посланикът изрази пълна подкрепа на идеята за изпращане на турски войски в Ирак. Гюл каза, че решението за изпращане на турски войски се нуждае от одобрението както на правителството, така и на парламента.
В други новини, Израел ще участва в съвместно военно учение със САЩ и Турция. Шестите съвместни въздушни и морски маневри ще бъдат проведени в международните води покрай бреговете на южна Турция. (Анадолска агенция, TРT 2 - 31/07/03)
