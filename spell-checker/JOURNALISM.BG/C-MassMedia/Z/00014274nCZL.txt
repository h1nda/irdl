България и САЩ започват разговори по либерализация на визовия режим 
					18/04/2005
					 
						СОФИЯ, България -- Външният министър Соломон Паси и американският посланик в София Джеймз Пардю се срещнаха в понеделник (18 април), за да обсъдят облекчаването на американския визов режим за български граждани. Разговорите бяха насочени към изработване на "пътна карта" за мерките, целящи либерализация на визовия режим до 2006 г. 
						Други новини: Финансовият министър Милен Велчев бе във Вашингтон в неделя, където се срещна със заместник-министъра на отбраната на САЩ Пол Улфовиц, който е новоизбраният президент на Световната Банка. Двамата са обсъдили случая с петте български медицински сестри, осъдени на смърт в Либия по обвинение в това, че са заразили деца с вируса на СПИН. Според съобщения в местни медии Улфовиц е предложил американско съдействие по случая. 
						Междувременно се появиха съобщения, че Триполи планира да наложи търговски санкции срещу София. Твърди се, че Либия настоява България да поеме отговорността за епидемията от СПИН в Триполи. Българският министър на икономиката Милко Ковачев планира посещение тази седмица, за да изясни ситуацията. (Нова ТВ, бТВ, Монитор - 18/04/05; бТВ, Ройтерс - 17/04/05)
