Косово е начело в дневния ред на разговорите между "тройката на ЕС" и Москва 
					05/02/2007
					 
						МОСКВА, Руска федерация -- "Тройката на ЕС", представена от германския външен министър Франк-Валтер Щайнмайер, еврокомисаря по външните отношения Бенита Фереро-Валднер и върховния представител на ЕС по въпросите на сигурността Хавиер Солана, посети Москва в понеделник (5 февруари) за обсъждане на косовския и други въпроси. Очаква се тримата да се срещнат с руския външен министър Сергей Лавров. Дипломатически източници посочват, че представителите на ЕС ще се опитат да определят в каква степен се разминават позициите на ЕС и Русия по въпроса за статута на Косово. Русия от известно време предупреждава, че може да използва правото си на вето в Съвета за сигурност, ако сметне, че предложението се налага против волята на Белград. (Итар-ТАСС, Блиц, Данас - 05/02/07; Политика - 04/02/07; Бета, Танюг, Б92, ФоНет - 03/02/07)
