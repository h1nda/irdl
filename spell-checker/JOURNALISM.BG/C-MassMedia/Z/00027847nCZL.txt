Румънският премиер Търичану прие оставката на министъра на труда
					24/09/2008
					 
						БУКУРЕЩ, Румъния -- Министър-председателят Калин Попеску Търичану съобщи във вторник (23 септември), че е приел оставката на министъра на труда Паул Пъкурару, който бе отстранен от поста с президентски указ в понеделник заради предполагаемото му участие в корупционни схеми. Пъкурару бе уведомен за обвиненията срещу него в петък. Прокуратурата твърди, че компанията на сина му е спечелила договор с държавна компания в замяна на запазването от страна на Пъкурару на един от ръководителите на Инспектората по труда в Горж на поста му. (Зиаре, Hotnews.ro, Медиафакс - 23/09/08)
