Нападението срещу турски съд беше включено в делото "Ергенекон"
					04/08/2009
					 
						АНКАРА, Турция -- В понеделник (3 август) Висшият наказателен съд № 13 в Истанбул реши официално да обедини първото дело "Ергенекон" с така нареченото нападение на Държавния съвет, което беше извършено срещу върховния административен съд на Турция на 17 май 2006 г. и при което беше убит един съдия. Първоначално изглеждаше, че нападателя Арпарслан Арслан е открил огън във връзка с решение на съда, подкрепящо забраната за носене на ислямски забрадки от жените в университетите и държавните учреждения. С напредването на делото обаче нарастваше и подозрението, че зад това деяние стоят членове на сенчестата организация "Ергенекон". Групата е обвинена в заговор за извършването на убийства на известни личности в опит да бъде свалено правителството на управляващата Партия на справедливостта и развитието. Около 86 заподозрени по делото "Ергенекон" напуснаха залата на съда в знак на протест срещу решението на съда от понеделник. (Заман - 04/08/09; Анадолска информационна агенция - 03/08/09)
