МНТБЮ отхвърли искането на Караджич за отстраняване на определения от съда адвокат
					14/02/2010
					 
						ХАГА, Холандия -- Хагският трибунал за военни престъпления (МНТБЮ) отхвърли в петък (12 февруари), искането на бившия босненски сръбски лидер Радован Караджич за отстраняване на определения му от съда адвокат. Според съда назначаването на адвоката не нарушава законните права на обвиняемия. МНТБЮ определи британския адвокат Ричард Харви да представлява Караджич през ноември. Караджич настоява, че ще провежда защитата си сам и ще използва само помощта на юридически съветници. Съдебният поцес първоначално започна на 27 октомври, но бе прекъснат до март, поради отказа му да присъства на заседанията. (Taнюг, Б92 - 13/02/10; AП - 12/02/10)
