В Турция започна процесът за убийството на Динк 
					02/07/2007
					 
						АНКАРА, Турция -- Процесът за убийството на турския журналист от арменски произход Хрант Динк, застрелян на 19 януари пред сградата на в. "Агос" в Истанбул, бе открит в понеделник (2 юли). Прокурорите обвиняват 18 души за участие в убийството. Основният подсъдим е 17-годишния Йогюн Самаст, който призна, че е дошъл в Истанбул от Трабзон, за да убие Динк, по призив на ултранационалистически организации. Международната НПО "Хюмън Райтс Уоч" обяви, че делото ще бъде важен тест за независимостта на съдебната система. (Заман - 02/07/07; AФП, Би Би Си - 30/06/07; ХРУ - 29/06/07)
