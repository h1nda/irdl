Шефът на УНМИК обмисля посредничество за среща между Тадич и Ругова
					27/04/2005
					 
						ПРИЩИНА, Косово, Сърбия-Черна Гора -- Шефът на УНМИК Сьорен Йесен-Петерсен заяви във вторник (26 април), че администрацията му обсъжда възможността за организиране на международна конференция, която би могла да срещне сръбския президент Борис Тадич с неговия косовски колега Ибрахим Ругова. Според висшия представител на ООН подобна среща трябва да се състои възможно по-скоро. Това изявление дойде на фона на признаци в последно време, че Тадич е готов да срещне Ругова за преки разговори по свързани с Косово въпроси. (Бета, Танюг - 26/04/05)
