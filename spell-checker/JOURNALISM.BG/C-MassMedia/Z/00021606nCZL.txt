Горната камара на ФБиХ възобнови учредителното си заседание и избра ръководство
					15/02/2007
					 
						САРАЕВО, Босна и Херцеговина (БиХ) -- Камарата на народите в Парламента на Федерация БиХ (ФБиХ) продължи в сряда (14 февруари) учредителното си заседание, след като то бе прекъснато на 25 януари. Депутатите избраха Степан Крешич от Хърватския демократичен съюз (ХДС) 1990 за председател на Горната камара на ФБиХ, а Бесим Имамович от босненската Партия за БиХ (ПБиХ) и Драго Пузигача от сръбския Съюз на независимите социалдемократи бяха избрани са заместник-председатели. Депутатите обсъдиха също две предложения за номинации за президент и вицепрезидент на ФБиХ. Предстои двете листи да бъдат внесени за разглеждане в Камарата на представителите на Парламента на ФБиХ. (НТВ Хаят, Фена - 14/02/07)
