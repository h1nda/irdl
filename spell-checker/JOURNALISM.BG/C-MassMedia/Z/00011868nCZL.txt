Съдът на ООН назначава адвокати на Милошевич.
					05/09/2004
					 
						ХАГА, Холандия -- Трибуналът на ООН за военните престъпления назначи в петък (3 септември) двама английски адвокати, които да представят Слободан Милошевич. Стивън Кей ще бъде главен съветник, а Гилиън Хигинс - негов заместник. Двамата английски адвокати досега работеха като "приятели на съда", наблюдавайки делото с оглед осигуряване на справедлив процес. Съдиите отбелязаха в своето решение, че адвокатите ще имат право да разпитват свидетелите, да внасят съображения по фактите и делото и да искат постановления на съда. На Милошевич също така ще бъде разрешено да играе централна роля и да се запознава със свидетелите след разпита им от защитата. Бившият югославски президент ще започне представянето на своята защита във вторник. (AП, Ройтерс, АФП- 03/09/04)
