Хърватският кабинет прие поправки в наказателния кодекс
					30/04/2006
					 
						ЗАГРЕБ, Хърватия -- Правителството прие и предаде в парламента в петък (28 април) проектопоправки в наказателния кодекс, включващи по-строги присъди срещу педофили, търговци на наркотици и рекетьори. Новите разпоредби предвиждат между три и 12 години лишаване от свобода за престъпления на педофили и над 20 години за особено тежки престъпления от този характер. Осъдените търговци на наркотици ще получават присъди между три и 15 години, докато рекетьорите, които са използвали насилие, за да изтръгнат дължими суми, ще получат присъди между три и десет години. (ХИНА - 28/04/06)
