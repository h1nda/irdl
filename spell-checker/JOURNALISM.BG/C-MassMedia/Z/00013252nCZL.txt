Лидери на БиХ заявяват, че липсата на сътрудничество от страна на РС с Трибунала вреди на кандидатурата на БиХ за евроатлантическа интеграция 
					14/01/2005
					 
						САРАЕВО, Босна и Херцеговина (БиХ) -- Членът на председателството на БиХ Сюлейман Тихич и председателят на Съвета на министрите на БиХ Аднан Терзич, които са съответно председател и зам.-председател на основната босненска партия, СДА, се срещнаха с представители на партията в Народното събрание на РС в четвъртък (13 януари) за обсъждане на последните събития в сръбската област. Президентът на РС Драган Чавич е заявил, че нито една босненска партия няма да бъде поканена да участва в новия кабинет. Лидерите на СДА казаха, че обстановката в РС се радикализира и че нежеланието на сръбските партии да сътрудничат с Трибунала на ООН за военни престъпления вреди на усилията на страната за присъединяване към евроатлантическите структури.
						Други новини: В четвъртък правителството на РС, чийто мандат изтича, назначи осемчленна работна група за допълване на заключенията на окончателния доклад на комисията за Сребреница. Работната група трябва да установи имената на лицата, фигуриращи в поверителните части на доклада, които продължават да бъдат на заплата към правителството. (Дневни аваз - 14/01/05; ФЕНA, AФП - 13/01/05)
