Холбрук каза, че Косово рискува да изпадне в изолация, ако не се присъедини към ЕС
					10/09/2008
					 
						ПРИЩИНА, Косово -- Косово може да изпадне в постоянна изолация, ако не успее да се присъедини към ЕС през следващите десет години, каза във вторник (9 септември) американският дипломат и архитект на Дейтънското споразумение Ричард Холбрук. По време на посещението си в Прищина Холбрук говори пред парламента и каза, че очаква международното признаване на независимостта на Косово да продължи. Той призова също така косовските институции да се съсредоточат повече върху икономическото развитие.
						Други новини от вторник -- Косовските лидери получиха своите първи дипломатически паспорти. Президентът Фатмир Сейдиу, министър-председателят Хашим Тачи и външният министър Скендер Хисени получиха паспортите си на церемония в Прищина. Те се срещнаха също и с първите десет косовски шарже д’афер.
						Междувременно във вторник британският министър на международното развитие Шахид Малик предупреди, че Косово остава далеч от готовността да усвои 1,2 милиарда евро, обещани от донорската конференция за Косово през юли. Малик обеща помощ от международната общност. (Коха Диторе, Зери, Експрес, Лайм - 10/09/08; РТК, Кохавижън, Би Би Си, Гласът на Америка, Телеграфи - 09/09/08)
