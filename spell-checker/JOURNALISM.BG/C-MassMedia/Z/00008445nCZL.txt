Гръцкото правителство ще внесе изменения в стратегията за работната заетост за периода 2003-2006 година
23/09/2003
 
АТИНА, Гърция -- Министърът на труда и социалната помощ Димитрис Репас обяви в понеделник (22 септември), че комисията по работната заетост внася изменения в националния план за действие по работната заетост за периода 2003-2006 година. Новата стратегия ще се фокусира върху трансформиране на помощите за безработни в субсидии за откриване на работни места с надеждата, че частните компании ще бъдат стимулирани да увеличат броя на предлаганите от тях работните места. Измененията освен това целят да повишат гъвкавостта на пазара на работна сила, да ограничат неофициалната безработица и да намалят дискриминацията при наемането на работа на жени. Репас добави, че правителството ще осигури частична заетост на 25,000 безработни в началото на следващата година. (АНА- 22/09/03)
