Взрив уби войник в Югоизточна Турция 
					22/04/2010
					 
						АНКАРА, Турция -- Един войник е бил убит, а друг ранен, когато взривно устройство, за което се смята, че е било саморъчно направена бомба, е експлодирало в югоизточната част на страната в сряда (21 април). Войниците са извършвали операция срещу бунтовници от терористичната Кюрдска работническа партия. 
						Други новини -- Армията съобщи в четвъртък, че турската флота е арестувала общо 12 заподозрени пирати в две отделни операции в Индийския океан. Осем от арестите са били извършени в сряда, когато заподозрените пирати са се подготвяли за нападение срещу кораб под либерийски флаг на около 640 морски мили североизточно от Сейшелските острови. Останалите четирима са били арестувани, след като са нападнали кораб, плаващ под малтийски флаг в същия регион в сряда. (АФП, Хюриет - 22/04/10; Ройтерс, Синхуа - 21/04/10)
