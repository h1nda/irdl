До 8 декември Турция ще представи плана си за реформи пред ЕС
27/11/2002
 
КОПЕНХАГЕН, Дания -- Турското правителство ще представи плана си за реформи пред ЕС до 8 декември, заяви лидерът на управляващата партия Реджеп Тайип Ердоган. По време на визитата си в Копенхаген във вторник (26 ноември), Ердоган заяви за телевизионния канал ТР2, че парламентът ще ускори разглеждането на законите за икономически реформи, за да ги приеме преди срещата на Съвета на ЕС в Копенхаген на 12 и 13 декември. В отговор Анкара очаква да получи конкретна дата за започване на преговори за присъединяване. Турция кандидатства за членство през април 1987 г., по-рано от всички други настоящи кандидати. (Анадолска агенция, ТР2, Дюня - 26/11/02)
