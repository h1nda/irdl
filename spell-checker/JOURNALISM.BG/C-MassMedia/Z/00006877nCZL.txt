Сенатът на САЩ ратифицира разширяването на НАТО
09/05/2003
 
ВАШИНГТОН, САЩ -- Сенатът гласува единодушно в четвъртък (8 май) за приемането на новите страни-членки на НАТО - България, Естония, Латвия, Литва, Румъния, Словакия и Словения. "Тези страни ще направят НАТО по-силен, а ние се нуждаем от тази сила, за да свършим работата, която ни предстои", заяви Джордж Буш и призова останалите членове на алианса да ратифицират присъединителните протоколи със седемте страни. Румънският външен министър Мирча Джоана, който говори след това от името всички кандидати, изрази готовността на страните да се придържат към ценностите на НАТО, а също така призова алианса да държи вратите си отворени за други държави на Балканите, особено Албания, Хърватска и Македония. Очаква се седемте страни да станат пълноправни членове на НАТО през май следващата година. (Сега, Дневник, Труд - 09/05/03; Ройтерс, АФП, АП, Си Ен Ен, бТВ, БТА, Ромперс - 08/05/03)
