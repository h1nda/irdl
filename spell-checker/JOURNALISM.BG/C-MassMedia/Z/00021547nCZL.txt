Хърватската полиция разби регионална банда за незаконен трафик на хора 
					09/02/2007
					 
						ЗАГРЕБ, Хърватия -- Началникът на полицията Мариян Бенко съобщи в четвъртък (8 февруари), че при успешна полицейска акция е била разбита банда за незаконен трафик на хора в региона, смятана за отговорна за тайното прекарване на 300 души в страни от ЕС за последните шест месеца. Бенко добави, че са арестувани 26 души, в това число един македонски и един сръбски гражданин. Шестима заподозрени са все още на свобода. Акцията е била проведена в сътрудничество с босненската и словенската полиция. В нейния ход полицията е претърсила 36 апартамента в Хърватия и дванадесет в Босна и Херцеговина, като за всички се предполага, че са били използвани за транзитно настаняване на имигранти. (Весник - 09/02/07; AФП - 08/02/07)
