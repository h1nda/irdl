Файон каза, че БиХ и Албания ще получат безвизов режим до края на годината 
					08/09/2010
					 
						БРЮКСЕЛ, Белгия -- Докладчикът на Европейския парламент (П) за либерализирането на визите за Западните Балкани, Таня Файон, каза във вторник (7 септември), че визовите изисквания на ЕС за Босна и Херцеговина (БиХ) и Албания може да бъдат премахнати до края на годината. Тя отказа да посочи краен срок, но изрази надежда, че това може да стане преди Коледа. Двете страни изпълниха техническите изисквания, което беше потвърдено от Европейската комисия. Файон каза, че очаква ЕП да гласува по въпроса по-късно този месец или в началото на октомври. Комисията по външни отношения на ЕП прие в понеделник проектодоклад, в който се препоръчва премахването на визовия режим на ЕС за Албания и БиХ. След това проектът ще бъде придвижен в комисията по граждански свободи, правосъдие и вътрешни работи за одобрение. (Радио Свободна Европа, РТС - 07/09/10)
