БиХ внесе нови обвинения срещу Веселин Влахович
					26/05/2011
					
						САРАЕВО, Босна и Херцеговина (БиХ) -- В сряда (25 май) прокуратурата внесе нови обвинения срещу Веселин Влахович, известен като "Чудовището от Гърбавица”, за военни престъпления срещу босненски и хърватски цивилни граждани, извършени по време на конфликта от 1992-1995 г. Според съдържащия 14 обвинения акт Влахович е участвал в убийствата на 14 души, както и в изнасилвания, мъчения и нечовешко отношение към цивилни граждани в сараевските квартали Гърбавица, Ковачичи и Враца. Срещу Влахович вече са повдигнати 56 обвинения за военни престъпления срещу бошнаци и хървати в Сараево през 1992 и 1993 г. Процесът започна миналия месец. (Фена, РТРС, Танюг – 25/05/11)
