Гръцките пожарникари още се борят с пожарите на Халкидики
					23/08/2006
					 
						АТИНА, Гърция -- В сряда (23 август) властите вече трети ден се опитват да ограничат горските пожари на Халкидическия полуостров. Пожарникарите в момента са съсредоточили действията си в югозападната част на Касандра, където достъпът е по-труден. Междувременно във вторник правителството категорично отхвърли твърденията, че служителите са реагирали твърде бавно, като подчерта, че е направено всичко "в рамките на човешките възможности" да се потуши огънят. Пожарите, които избухнаха в понеделник, отнеха живота на двама души, унищожиха над 80 къщи и хиляди хектари гори и маслинови насаждения, предизвиквайки масова евакуация. Според експерти може да са необходими 50 години за заличаване на последиците от това екологично бедствие. (То Вима, AНA-MПA, Катимерини - 23/08/06)
