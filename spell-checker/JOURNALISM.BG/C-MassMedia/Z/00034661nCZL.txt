Опозиционната РНП в Турция избра нов лидер
					23/05/2010
					 
						АНКАРА, Tурция -- Кемал Киликдароглу бе избан за председател на главната опозиционна Републиканска народна партия (РНП) на своя конгрес в събота (22 май). Той замени на поста дългогодишния лидер Дениз Байкал, който подаде оставка на 10 май. Кемал Киликдароглу, 61-годишен, заяви, че негов приоритет ще бъде борбата с бедността, безработицата и корупцията. Номинацията му бе подкрепена от 1189 от общо 1197 делегати. (Хюриет, Aнадолска информационна агенция, AФП, Ройтерс, AП, ДПА - 22/05/10)
