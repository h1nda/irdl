Турският министър Гюл призова Иран да сътрудничи по въпроса за ядрената си програма
					26/06/2006
					 
						ТЕХЕРАН, Иран -- Турският външен министър Абдула Гюл пристигна в Техеран в събота (24 юни) за разговори, целящи преодоляване на безизходното положение с иранската ядрена програма. Преди да отпътува от Анкара, той заяви пред репортери, че ще отнесе послание от премиера Реджеп Тайип Ердоган с призив към Техеран да сътрудничи на международната общност. "Турция смята, че дипломатическо решение на въпроса може да помогне за поддържане на стабилността в региона," каза Гюл. (AП - 25/06/06)
