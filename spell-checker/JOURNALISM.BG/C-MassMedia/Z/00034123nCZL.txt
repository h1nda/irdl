Черна гора ще представи допълнителни отговори на ЕК 
					12/04/2010
					 
						ПОДГОРИЦА, Черна гора -- Правителството ще представи в понеделник (12 април) отговори на допълнителни въпроси по въпросника на ЕК. Черногорските власти получиха 673 допълнителни въпроса в началото на март. Първата част от отговорите бе предадена през декември 2009 г. Въз основа на отговорите ЕС ще прецени готовността на Подгорица за членство. Черна гора се надява да получи кандидатски статут до края на тази година и да започне присъединителни преговори в началото на 2011 г. Докладчикът на ЕП за Черна гора, Чарлз Танок, каза, че очаква страната да получи статут на кандидат за ЕС тази година. (РТЧГ, Кафемонтенегро, Радио Антена М - 12/04/10)
