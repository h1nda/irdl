Хърватски гражданин бе отвлечен в Нигерия
					02/05/2007
					 
						ЛАГОС, Нигерия -- Хърватски гражданин бе отвлечен заедно с още пет други чуждестранни работници в Нигерия във вторник (1 май). Движението за освобождение Делтата на Нигер (МЕНД) направи изявление, поемайки отговорност за отвличанията. Хърватският заложник бе идентифициран като Юрича Руич. Той и останалите работят за компанията "Шеврон". МЕНД заяви, че ще освободи безусловно заложниците на 30 май и предупреди, че не трябва да бъдат правени никакви опити за плащане на откуп. Целта на отвличанията е да се демонстрира, че МЕНД не подкрепя новоизбрания президент Умару Яр'Ауа, както се твърди в медиите. Групировката също иска да предупреди петролните компании да не се връщат към залежите, набелязани от МЕНД в миналото. 
						По-рано тази година двама хърватски граждани, отвлечени от местни бунтовници в Нигерия, бяха освободени след три дни. (Виесник - 02/05/07; ХРТ, ХИНА, Index.hr, ЮПИ, Ройтерс - 01/05/07))
