Холандия изказва подкрепа за евроатлантическата интеграция на Македония
					14/07/2005
					 
						СКОПИЕ, Македония -- Холандия напълно подкрепя стремежите на Македония за членство в ЕС и НАТО, каза холандският външен министър Бернард Бот след среща с колегата си от Македония Илинка Митрева в Скопие в сряда (13 юли). Той увери Митрева, че резултатите от неотдавнашните референдуми за Конституцията на ЕС няма да окажат влияние върху присъединяването на страните, които вече участват в процеса на стабилизация и асоцииране. Външните министри обсъдиха и регионални събития и визовия режим между двете страни. (MИA, Уеб-сайт на македонското правителство, A1 TВ - 13/07/05)
