Сръбската управляваща коалиция отлага вота на недоверие
15/10/2003
 
БЕЛГРАД, Сърбия-Черна Гора -- Заплахата за искане на вот на недоверие срещу председателя на парламента и временно изпълняваща длъжността президент на страната Наташа Мичич не успя да се реализира във вторник (14 октомври), тъй като процедурата бе отложена за четвъртък. Според съобщения в местните медии опозицията е успяла да събере достатъчен брой гласове за сваляне на правителството, но управляващата коалиция е успяла да спечели още малко време, тъй като Мичич съумя да отложи началото на пленарното заседание. Дебатите сред членовете на управляващата Демократична опозиция на Сърбия продължиха през целия ден в опит да се намери изход от ситуацията. (Б92, Танюг, Бета,Би Би Си, Фо Нет - 14/10/03)
