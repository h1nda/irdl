Ней предупреди БиХ, че Караджич и Младич са заплаха за кандидатурата й за членство в ЕС
					09/02/2006
					 
						БАНЯ ЛУКА, Босна и Херцеговина (БиХ) -- По време на прощално посещение в Република Сръбска (РС) в сряда (8 февруари) оттеглящият се от поста старши заместник върховен представител Мартин Ней отново предупреди, че фактът, че Радован Караджич и Ратко Младич все още не са арестувани, е заплаха за интеграционния процес на БиХ в ЕС. По време на среща с президента на РС Драган Чавич и с номинирания за премиер Милорад Додик Ней каза, че основната задача на БиХ е да напредне в преговорите с ЕС по Споразумението за стабилизация и асоцииране.
						Също в сряда съд в БиХ потвърди общ обвинителен акт за участие в организирана престъпност и злоупотреба със служебно положение срещу бившите високопоставени босненски сръбски ръководители Момчило Мандич, Марко Сарович, Милорад Говедарица и Милован Белица във връзка с фалита на местната финансова институция "Привредна Банка". Мандич, бивш близък съратник на Караджич, е обвинен и в това, че е помагал на военнопрестъпници да се укриват от арест. (Независне новине, Дневни аваз - 09/02/06; Фена, РТРС, Ройтерс - 08/02/06)
