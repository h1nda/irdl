Албания подкрепя кандидатурата на Молдова да стане пълноправен член на Процеса за сътрудничество в Югоизточна Европа тази година 
					21/02/2006
					 
						ТИРАНА, Албания -- В понеделник (20 февруари) президентът Алфред Мойсиу каза, че Албания подкрепя кандидатурата на Молдова да стане пълноправен член на Процеса за сътрудничество в Югоизточна Европа тази година. По време на среща с молдовския си колега Владимир Воронин Мойсиу изрази също готовността на Албания да сподели опита си, свързан с процеса на преговорите с ЕС по Споразумението за стабилизация и асоцииране. Мойсиу и Воронин обсъдиха и начини за засилване на двустранното търговско и икономическо сътрудничество. (Уеб сайт на албанския президент, Танюг - 20/02/06)
