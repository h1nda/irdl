Протестиращи и полиция се сблъскаха по време на митинг за отбелязване на годишнина от бунтове
					18/11/2010
					 
						АТИНА, Гърция -- В сряда (17 ноември) демонстранти и полиция се сблъскаха пред посолството на САЩ в Атина по време на митинг за отбелязване на годишнината от студентските протести срещу диктатурата през 1973 г. Полицията използва сълзотворен газ и зашеметяващи гранати, за да разпръсне младежите. Най-малко 49 души са арестувани и един е ранен, съобщиха властите. Ежегодната демонстрация беше проведена при строги мерки за сигурност, като за целта бяха разположени над 6000 полицаи. Повече от 20 000 души проведоха шествие през столицата. Друг митинг, проведен в Солун, привлече около 12 000 демонстранти. Подобни протести бяха организирани и в други градове. Тазгодишната демонстрация срещу подкрепата на САЩ за военната диктатура в периода 1967-1974 г. съвпадна с обществените протести срещу мерките за строги икономии на правителството. В обръщение по повод на годишнината министър-председателят Георгиос Папандреу отново подчерта важността на извършващите се реформи. (АП, Ройтерс - 17/11/10)
