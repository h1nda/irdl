БиХ и български депутати обсъждат двустранното сътрудничество
26/03/2004
 
САРАЕВО, Босна и Херцеговина (БиХ) -- Българска парламентарна делегация начело с председателя на Народното събрание Огнян Герджиков започна двудневното си посещение в Сараево със среща с членове на двете камари на парламента на БиХ в четвъртък (25 март).Разговорите бяха насочени към укрепване на двустранното сътрудничество, особено в икономическия сектор, културата, науката и спорта.
Също в четвъртък босненската Партия за демократично действие и Хърватската демократична общност заявиха, че най-после са постигнали споразумение, разрешавайки продължилата близо месец институционална криза във Федерация БиХ (ФБиХ). Споразумението разчиства пътя за обсъждане в петък на проектобюджета за 2004 г. на ФБиХ. (Независне новине, Пинком.инфо - 26/03/04; ПБС БиХ, Фена - 25/03/04)
