ДиКарло заяви, че САЩ разглеждат искането на Черна гора за установяване на дипломатически отношения 
					25/07/2006
					 
						ПОДГОРИЦА, Черна гора -- Заместник-помощникът на държавния секретар на САЩ по европейски и евроазиатски въпроси Розмари А. ДиКарло заяви, че президентът Джордж Буш ще разгледа искането на Черна гора за установяване на дипломатически отношения. В изявление, излъчено в понеделник (24 юли) по телевизията на Черна гора, ДиКарло заяви, че решението по този въпрос се очаква след няколко седмици. 
						В отделно изявление в понеделник, руският външен министър Сергей Лавров заяви, че Москва очаква Черна гора да бъде фактор на стабилност в региона. Русия реши да установи двустранни дипломатически отношения с Черна гора преди един месец. (Побиеда, Виести - 25/07/06)
