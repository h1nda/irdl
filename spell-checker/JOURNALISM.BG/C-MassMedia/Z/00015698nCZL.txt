Загреб протестира срещу конфискуването на хърватски кораб и арестуването на екипажа му в Индонезия
					24/08/2005
					 
						ЗАГРЕБ, Хърватия -- Във вторник (23 август) външното министерство остро реагира на съобщенията, че хърватски кораб е бил конфискуван от индонезийските власти, а всичките 25 хърватски моряци са били арестувани. Хърватският посланик в Джакарта Александър Броз каза, че във вторник сутринта части на индонезийските военноморски сили са обградили частния товарен кораб "Мирна Риека" и са арестували екипажа му. Той добави, че от капитана е било поискано да подпише документи на индонезийски, но той е отказал да направи това без адвокат. Медиите в Загреб посочват, че тези действия са предприети след едногодишен юридически спор между двете страни. (Нови лист - 24/08/05; ХРТ, ХИНА, Би Би Си нюз - 23/08/05)
