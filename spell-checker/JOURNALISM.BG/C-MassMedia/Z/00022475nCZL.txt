САЩ ще продадат на Турция 105 ракети "въздух-въздух" "Сайдуиндър" 
					07/05/2007
					 
						АНКАРА, Турция -- Министерството на отбраната на САЩ уведоми Конгреса за намерението си да продаде на Турция 105 ракети "АИМ-9Х Ол-Ъп-Раунд Сайдуиндър" заедно със съпътстващото ги оборудване и услуги, обяви Агенцията за военно сътрудничество (АВС) на Пентагона в свое изявление от петък (4 май). Сделката е на стойност 71 млн. щатски долара. "За националните интереси на САЩ е жизненоважно да окажем помощ на нашия съюзник от НАТО за развиване и поддържане на силни и боеспособни средства за самоотбрана, които ще допринесат за приемлив военен баланс в района," заяви АВС. 
						Други новини -- Турски представители на силите за сигурност потвърдиха, че двама войници и петима партизани от Кюрдската работническа партия са били убити в края на миналата седмица при сблъсъци в югоизточната част на страната. Сраженията с членове на терористичната групировка зачестиха напоследък, особено в граничните провинции Хакари и Сърнак. (Заман, Търкиш Дейли Нюз - 07/05/07; Ройтерс - 06/05/07)
