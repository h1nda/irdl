Насилието срещу албански журналисти беше осъдено 
					01/02/2011
					 
						ТИРАНА, Албания -- В понеделник (31 януари) журналистически и правозащитни организации осъдиха насилието срещу журналисти, които са отразявали прерасналата в насилие демонстрация на 21 януари. Организация на медиите от Югоизточна Европа (SEEMO) заяви, че членове на Националната гвардия многократно са нападали журналисти. „Подобни нападения са неприемливи и е особено тревожен фактът, че идват от страна на Националната гвардия, за която се предполага, че трябва да работи като страж на реда и правилата в обществото”, заяви генералният секретар на SEEMO Оливер Вуйович. SEEMO призова също така властите да предприемат законови действия срещу отговорните лица. (Balkan Web, Нюз 24, Топ Ченъл, Алсат, Вижън +, Клан - 31/01/11)
