Франция заяви, че България и Румъния не са готови за присъединяване към Шенгенската зона
					14/11/2010
					 
						ПАРИЖ, Франция -- Франция заяви, че не са налице условията за присъединяване на България и Румъния към Шенгенското пространство през март 2011 г., както двете страни се надяваха, и че решението за приемане трябва да се отложи за лятото. "И двете страни направиха усилия и постигнаха реален напредък, но процесът на оценяване все още не е приключил", заяви в петък .12 ноември) говорителят на Министерството на външните работи Бернар Валеро. Той добави, че би било най-добре да се изчака доклада на Европейската комисия за механизма за сътрудничество и верификация през юли. Следприсъединителният механизъм бе създаден, за да се следят отблизо усилията на двете страни да реформират съдебните си системи и да се борят с корупцията и организираната престъпност. (AФП, Синхуа, Дарик, БТА, ХотНюз - 12/11/10)
