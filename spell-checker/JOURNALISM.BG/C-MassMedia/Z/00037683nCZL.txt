Алевити проведоха в Измир митинг за равни права 
					07/03/2011
					 
						АНКАРА, Турция -- Десетки хиляди хора се събраха в неделя (6 март) в егейския град Измир, настоявайки за равни права за членовете на общността на алевитите. Алевитството като течение на исляма учи на равенство между половете, разрешава консумацията на алкохол и твърди, че Бог е у всеки. Според местните медии около 60 000 души са участвали в протеста на площад "Гюндоглу". Те скандираха лозунги и носеха плакати с искания за премахване на задължителните часове по вероучение и за правен статут на техните места за молитва, наречени „джем еви”. Демонстрантите настояха също властите да спрат да строят джамии в алевитските села. (Хюриет, Сабах, НТВ, Си Ен Ен Тюрк, Заман - 06/03/11)
