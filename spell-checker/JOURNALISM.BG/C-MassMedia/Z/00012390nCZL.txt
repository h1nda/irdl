Митрева заявява, че Македония остава анагажирана с коалицията за Ирак 
					21/10/2004
					 
						СКОПИЕ, Македония -- Македония няма да изтегли войските си от Ирак, независимо от съобщенията за смъртта на двама нейни граждани, наети като строителни работници там, каза пред репортери външният министър Илинка Митрева в сряда (20 октовмри). "Последното трагично събитие ... не поставя под въпрос продължаващото присъствие на нашите войници в Ирак, нито нашето участие в международната съюзническа коалиция," заяви тя. Македония има 32-ма военнослужещи и немалко цивилни в Ирак. 
						Междувременно началникът на ГЩ на българската армия, генерал Никола Колев, бе на посещение в Скопие в сряда и потвърди отново подкрепата на страната си за кандидатурата на Македония за членство в НАТО. Посещението имаше за цел също да даде тласък на двустранното сътрудничество в сектора на отбраната. (Утрински весник - 21/10/04; AП, AФП, Макфакс, A1 TВ - 20/10/04)
