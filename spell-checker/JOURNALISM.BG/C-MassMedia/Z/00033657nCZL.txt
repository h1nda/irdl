Турция отзова посланика си в САЩ за консултации след гласуването за геноцида над арменците
					05/03/2010
					 
						ВАШИНГТОН, Съединени щати -- Турция отзова посланика си в Съединените щати за незабавни консултации, след като Комисията по външни отношения на Камарата на представителите на САЩ прие в четвъртък (4 март) резолюция за арменския геноцид. Турският министър-председател Реджеп Тайип Ердоган определи необвързващата резолюция като осъждаща неговата страна за престъпление, което тя никога не е извършвала. Анкара предупреди, че резолюцията би навредила на отношенията между двете членки на НАТО.
						Въпреки че администрацията на Обама, включително и държавният секретар Хилари Клинтън, бяха помолили комисията на Камарата на представителите да отложи гласуването, членовете й приеха резолюцията с 23 на 22 гласа. Не е ясно дали документът ще бъде внесен за обсъждане на пленарно заседание на Камарата на представителите. Правителството в Ереван приветства стъпката, тъй като то отдавна поддържа тезата, че убийствата през 1915 г. на стотици хиляди арменци представлява геноцид, извършен от Османската империя. (Хюриет, Милиет, Ватан, Би Би Си, Заман - 05/03/10; АП, Ройтерс - 04/03/10)
