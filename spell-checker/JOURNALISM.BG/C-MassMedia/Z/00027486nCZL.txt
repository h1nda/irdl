Албанското правителство поиска мораториумът върху плаването на моторни лодки да бъде продължен
					21/08/2008
					 
						ТИРАНА, Албания -- Министърът на вътрешните работи Буяр Нишани поиска в сряда (20 август) да бъде продължен мораториумът върху плаването на моторни лодки по албанското крайбрежие, който има за цел борба с наркотиците и трафика на хора към Италия и Гърция. Забраната бе въведена преди две години и ако не бъде продължена, ще изтече през октомври. Мораториумът не засяга чуждестранните моторни лодки. "Тези мерки дадоха много добри резултати, като през последните две години незаконният трафик бе сведен до нула," заяви Нишани. Според критици мораториумът вреди на туризма и на риболовната промишленост. (Шкип, Шекули, BalkanWeb - 20/08/08)
