Ашдаун призовава властите в РС да анализират документите от Сребреница 
					10/01/2005
					 
						САРАЕВО, Босна и Херцеговина (БиХ) -- Върховният представител Пади Ашдаун призова властите на Република Сръбска (РС) да продължат по-нататък действията си по установяване на истината за клането в Сребреница и с анализиране на документи, събрани от комисията "Сребреница". По време на разговорите с досегашния премиер на РС Драган Микеревич миналата седмица Ашдаун изрази безпокойство, че Баня Лука все още не е създала орган за преглед на тези документи. Според него е необходим анализ за идентификация и обмисляне на административни мерки срещу длъжностни лица, чиито имена се появяват в доклада. 
						Други новини: Ден след номинирането на Перо Букелович като нов кандидат-премиер на РС президентът на РС Драган Чавич обяви в неделя (9 януари), че в бъдещия кабинет няма място за една от основните партии, а именно Босненската партия на действието. Букелович обаче каза, че ще се консултира с всички парламентарни сили за формиране на нов кабинет. (Дневни аваз - 10/01/05; Фена - 09/01/05; Източници на ОХР - 07/01/05)
