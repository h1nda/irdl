Главата на сръбската православна църква очаква още конфликти на Балканите заради Косово
					19/10/2008
					 
						ПОДГОРИЦА, Черна гора – Действащият глава на сръбската православна църква, митрополит Амфилохи Радович, предупреди за бъдещи конфликти на Балканите заради Косово в петък (17 октомври). Един ден войната отново ще бъде неизбежна, заради условията, при които е поставено сръбското малцинство в Косово, заяви той за Ройтерс в Черна гора. “При такава несправедливост не може да има мир”, заяви Радович. 
						Други новини - Черногорската полиция увеличи охраната на премиера Мило Джуканович, след като Подгорица призна независимостта на Косово, съобщиха местните медии в петък. Полицията иска да предотврати възможни заплахи за неговата сигурност и сигурността на семейството му, съобщаваат източници. Медиите също съобщават, че охраната на повечето министри е увеличена.
						По-рано тази седмица лидерът на опозиционната “Сръбска листа”, Андрия Мандич, започна гладна стачка като протест срещу признаването на независимостта на Косово. (Ройтерс, Танюг, Maкфакс - 16/10/08, Taнюг, Б92 - 18/10/08, Виестрекони, РТЧГ, ФоНет - 17/10/08)
