БиХ работи за замразяването на авоари на укриващите се от правосъдието военнопрестъпници
					03/09/2007
					 
						САРАЕВО, Босна и Херцеговина (БиХ) -- Министерството на отбраната подготвя мерки за замразяването на авоарите на четирима укриващи се от правосъдието военнопрестъпници, издирвани от Трибунала на ООН за военни престъпления, съобщи "Дневни Аваз" в събота (1 септември). Законът за оказване на подкрепа на мандата на Трибунала ще позволи този ход, тъй като оказването на помощ на подобни лица се смята за криминално престъпление и дава право на прокурорите да замразят авоари в хода на разследването. 
						Мярката ще бъде приложена към авоарите на Ратко Младич, Радован Караджич, Стоян Зуплянин и Горан Хаджич. Преди по-малко от седмица Главният заместник-върховен представител Рафи Грегориан настоя, че единствено замразяването на авоарите на укриващите се от правосъдието ще направи възможно арестуването им. (Дневни Аваз - 02/09/07)
