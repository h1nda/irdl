Съветът на Европа призова БиХ да арестува военнопрестъпниците
24/06/2004
 
СТРАСБУРГ, Франция -- Парламентарната асамблея на Съвета на Европа заяви в сряда (23 юни) на Босна и Херцеговина (БиХ), че трябва да приеме "конкретни мерки" за арестуването на заподозрените във военни престъпления. Органът за европейски права посочи в изявление, че продължаващата подкрепа за фигури като Радован Караджич и Ратко Младич е "поругаване на паметта на жертвите и главна пречка за помиряването".
Други новини: Международни официални представители приветстваха в сряда изявление на босненския сръбски президент Драган Чавич, в което той признава отговорността на сърбите за клането в Сребреница през 1995 г. Говорител на Пади Ашдаун, върховният международен представител в БиХ, заяви, че признанието бележи исторически момент, в който сърбите се сблъскват с истината за престъпленията, извършени в тяхно име. Директорът на Европейската комисия за Западните Балкани, Райнхард Прибе, бе в Баня Лука в сряда. Той също даде висока оценка на доклада на комисията на Република Сръбска за Сребреница, като същевременно повтори, че основният въпрос е задържането и предаването на обвиняемите.
Също в сряда председателството на БиХ предаде на държавния парламент своя списък от кандидати, които да служат като генерали във въоръжените сили на областите. От СФОР вече са одобрили кандидатурите. (AФП, Ройтерс, ПБС БиХ, Pincom.info, Фонет, Фена - 23/06/04)
