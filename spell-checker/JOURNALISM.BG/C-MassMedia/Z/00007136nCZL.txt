Бившият шеф на червените барети Симатович е прехвърлен в хагския затвор
01/06/2003
 
ХАГА, Холандия -- Трибуналът на ООН за военните престъпления съобщи в петък (30 май), че бившият командир на червените барети Франко Симатович е прехвърлен в затвора на трибунала в Шевенинген. Той ще се яви пред Трибунала в понеделник във връзка с повдигнати четири обвинения за престъпления срещу човечеството и едно за нарушаване на законите и обичаите на войната. Другият обвиняем Йовица Станишич, бивш началник на държавна сигурност, остава хоспитализиран в Белград. Според правителството неговата екстрадиция ще зависи от резултатите на медицинския преглед по-късно през седмицата. (ФоНет, Бета - 31/05/03; Уебсайт на ICTY - 30/05/03)
