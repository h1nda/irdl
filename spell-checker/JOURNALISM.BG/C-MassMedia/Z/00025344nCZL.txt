България ще инвестира 161 милиона евро за подготовка за присъединяване към Шенгенското пространство
					03/02/2008
					 
						СОФИЯ, България -- Вътрешният министър Румен Петков заяви, че България планира да инвестира приблизително 161 милиона евро през следващите две години, за да изпълни изискванията за присъединяване към Шенгенското пространство. На пресконференция в петък (1 февруари) Петков подчерта, че е уверен, че България ще се присъедини към Шенгенското пространство на общ граничен контрол и визи до март 2011 г. Той отбеляза, че независимо, че правителството вече да е изразходвало 77 милиона евро за укрепване на сигурността на границите, необходими са още усилия за по-нататъшно затягане на контрола по границите с Турция, Сърбия и Македония. Повечето от средствата ще се използват за модернизиране на граничните контролно-пропускателни пунктове и за квалификация на граничните служители. (Труд, 24 часа - 02/02/08; Фокус, бТВ, БНР, Синхуа - 01/02/08)
