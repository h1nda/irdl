Призив към Косово да засили борбата с корупцията
					16/04/2010
					 
						ПРИЩИНА, Косово -- Премиерът Хашим Тачи се срещна в четвъртък (15 април) с ръководителя на Службата за връзка на Европейската комисия, Ренцо Давиди, който му е казал, че борбата с корупцията "е процес, в който трябва да бъдат направени дълбоки и важни промени". За да се постигнат резултати, е казал Давиди, не е достатъчно да се уволнят едно или две длъжностни лица, а да се осъдят такива, които са били признати за виновни в злоупотреби със служебното си положение. 
						Великобритания също призовава правителството да се ангажира по-активно в борбата с корупцията и организираната престъпност. Посланикът на Обединеното кралство в Косово Анди Спаркс заяви в четвъртък, че неотдавнашните промени в правителството на Косово са положителни, но Лондон би искал да види по-големи усилия от страна на Тачи. Спаркс имаше среща с новия министър на интеграцията Бесим Бечай. (Коха Диторе, Зери, Експрес, Лайм, Косова Сот - 16/04/10)
