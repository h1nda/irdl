Хърватия отхвърли сръбските твърдения за геноцид по време на операция „Буря”
					30/05/2008
					 
						ЗАГРЕБ, Хърватия – Президентът Стипе Месич отхвърли в сряда (28 май) неотдавнашните изявления на сръбския външен министър Вук Йеремич, обвиняващи Хърватия в етническо прочистване в Сърбия по време на военна операция през 1995 г. „Вие помните Вуковар и трагичните събития, които се случиха там. Вие помните етническото прочистване на повече от 250,000 сърби по време на операция „Буря” през 1995 г. Това бяха мрачни времена, които повече не трябва да се повтарят,” каза Йеремич на конференция на Адриатическо-йонийската инициатива в Загреб миналата седмица. 
						В отговор на изявлението Месич каза по време на службата за отбелязване на Деня на армията в Хърватия в сряда, че "все още има много хора в Сърбия, които не си спомнят какво се е случило и как танковете от Белград, Нови Сад и други части на Сърбия навлязоха в Хърватия не само за да разрушат Вуковар, но и други градове. Нещо повече, по танковете често се хвърляха цветя, докато те пътуваха към границата. Ние претърпяхме огромни загуби при тези нападения." (Javno.com, Balkan Insight - 29/05/08; ХИНА, Вечерни Лист - 28/05/08)
