Драшкович предупреди политиците да не използват "квазипатриотизъм" преди референдума за независимост на Черна гора 
					05/08/2005
					 
						БЕЛГРАД, Сърбия и Черна гора -- Политиците от двете републики на Сърбия и Черна гора трябва да се въздържат от разпалване на "квазипатриотични" чувства, предупреди федералният външен министър Вук Драшкович в интервю за сръбската държавна телевизия, излъчено в сряда (3 август) вечерта. Той каза, че няма нужда от антисръбски или античерногорски чувства при подготовката на референдума за независимост на Черна гора, който се очаква да се проведе в началото на 2006 г. Той каза също, че очаква ЕС да определи демократичните стандарти за референдума. (БЕТА, Танюг, Б92 - 04/08/05; РТС - 03/08/05)
