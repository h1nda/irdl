Македонските политици напредват с изпълнението на Охридския мирен договор
27/12/2002
 
СКОПИЕ, Македония -- На срещата в четвъртък (26 декември), организирана по инициатива на президента Борис Трайковски, политиците обсъдиха мерки за по-нататъшно изпълнение на Охридския мирен договор от август 2001 г. Говорителят на Трайковски съобщи, че те са изготвили условно споразумение за приемането на 90 нови закона, с които се предоставят повече власт на местните общински съвети и се осигурява по-добро представяне на етническите малцинства в управлението. Бившата управляваща партия ВМРО-ДПМНЕ бойкотира събитието, като го нарече "цирк". На срещата присъстваха посланикът на САЩ Лорънс Бътлър и специалният пратеник на ЕС Алексис Брунс.
На друга среща в четвъртък, представители на македонското правителство и дипломати от НАТО и ОССЕ осъдиха вчерашния бомбен атентат пред училището в Куманово. Полицията установи, че само случайното забавяне на училищния звънец е попречило на учениците да излязат навън две минути по-рано, когато е избухнала бомбата. (Дневник - 27/12/02; AП, МИА, A1 ТВ, Макфакс - 26/12/02)
