Хърватска призовава към по-активно регионално сътрудничество в борбата срещу организираната престъпност
18/03/2003
 
ЗАГРЕБ, Хърватска -- В понеделник (17 март) министър-председателят Ивица Рачан призова страните от региона да засилят сътрудничеството си срещу организираната престъпност. След завръщането си от погребението на сръбския премиер Зоран Джинджич в Белград, Рачан заяви, че в отговор на ефективното взаимодействие на организираните престъпни групировки в Сърбия-Черна гора и Хърватска, съответните правителства трябва да започнат съвместни операции срещу тях.
Също в понеделник, лидерите на петте управляващи партии в Хърватска организираха кратка среща по въпроса за Ирак. Загреб се обяви в подкрепа на втора резолюция на ООН преди започването на военни действия срещу Ирак, но тази позиция сега се оказва спорна. (Весник, Вечерни лист - 18/03/03; ХИНА - 17/03/03)
