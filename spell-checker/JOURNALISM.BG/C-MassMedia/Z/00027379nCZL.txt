Букурещ започна да евакуира румънските граждани от Грузия
					12/08/2008
					 
						БУКУРЕЩ, Румъния -- Министерството на външните работи евакуира своите граждани от Грузия заради "влошаването на сигурността в страната". Късно в понеделник (11 август) говорителят на министерството Козмин Боянджиу заяви пред журналисти, че "първият самолет е отпътувал за Армения". Според данни на министерството около 50 румънски граждани се намират в момента в Грузия.
						В понеделник румънският президент Траян Бъсеску заяви, че за Молдова не съществува опасност да попадне в подобна ситуация заради Приднестровието. Ако там възникне конфликт, Румъния ще реагира по различен начин, след като вече се е поучила от опита другаде, каза Бъсеску. Той добави, че Румъния зачита териториалната цялост на Молдова. Приднестровският регион се отдели от Молдова и обяви независимост през септември 1990 г. Оттогава непризнатата приднестровска държава е в конфликт с Молдова. (Медиафакс, Агерпрес, Хотнюз, Евениментул зилеи, Реалитатя ТВ, АФП -12/08/08; Агерпрес, Хотнюз, Медиафакс, АФП -11/08/08)
