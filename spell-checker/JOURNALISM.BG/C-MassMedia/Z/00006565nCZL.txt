Македонският премиер обещава да унищожи корупцията
11/04/2003
 
СКОПИЕ, Македония -- Борбата срещу корупцията трябва да бъде най-важният приоритет не само на правителството, но и на всички македонски граждани, заяви премиерът Бранко Цървенковски на местен форум в четвъртък (10 април). Не може да има политическа стабилност, подобрено икономическо състояние, демокрация или европейски перспективи в корумпирана страна, добави той. Той пое обещание правителството да направи всичко възможно, за да се справи с проблема.
В други новини от четвъртък, заместник-върховният комисар на ООН за бежанците Мари Ан Вирш завърши двудневната си визита в Македония, където обсъди мерките за ускоряване завръщането на изселените от бившите кризисни региони.
Междувременно, финансовият министър Петър Гошев замина в четвъртък за Вашингтон, за да се срещне с американски политици и представители на МВФ и Световната банка. (Утрински весник - 11/04/03; МИА, Макфакс - 10/04/03)
