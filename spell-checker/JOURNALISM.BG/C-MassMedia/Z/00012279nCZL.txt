Ръмсфелд потвърждава американската подкрепа за кандидатурите за членство в НАТО на страните от Адриатическата харта 
					12/10/2004
					 
						СКОПИЕ, Македония -- Американският министър на отбраната Донълд Ръмсфелд препотвърди подкрепата на Вашингтон за кандидатурите за членство в НАТО на Македония и другите две подписали Адриатическата харта държави (Албания и Хърватия) по време на посещението си в Скопие в понеделник (11 октомври). По време на прес-конференция след разговорите с президента Бранко Цървенковски и премиера Хари Костов Ръмсфелд каза, че неговата обиколка в региона цели да насърчи реформите в тези държави, които са ориентирани към членство в НАТО. На фона на безпокойствата относно референдума следващия месец по законите за децентрализацията в Македония, Ръмсфелд подчерта нуждата от пълноценно прилагане на Охридското мирно споразумение.(Утрински вестник, Вест - 12/10/04; ХИНА - 11/10/04)
