Подпалвачи нападнаха влак в Атина
					04/03/2009
					 
						АТИНА, Гърция -- Група младежи с качулки разрушиха влак на метрото в Атина във вторник (3 март). Според съобщенията в медиите нападателите са предупредили пътниците в последния влак от Атина до пристанищния град Пирея да слязат на спирка в предградието Кифисия. Те са разбили вагоните с бойни чукове и са ги подпалили. Подпалвачите са унищожили един влак от шест вагона и са повредили други три вагона от близък влак. 
						Други новини -- Във вторник земетресение със сила от 5,0 по скалата на Рихтер разтърси гръцките югоизточни острови в Егейско море. Епицентърът е бил на около 300 км югоизточно от Атина, между островите Кос и Астипалея. Властите не съобщават за ранени или големи разрушения. (АНА-МПА, Нафтемборики, СКАИ, НЕТ, АП, АФП, Скай Нюз - 03/03/09)
