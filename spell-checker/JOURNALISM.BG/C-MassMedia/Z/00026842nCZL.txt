Генералният секретар на ООН заяви, че новият план за Косово цели да предотврати конфликтите в региона
					22/06/2008
					 
						НЮ ЙОРК, Съединени щати -- Генералният секретар на ООН Бан Ки Мун заяви в петък (20 юни), че неговото предложение за Косово ще предотврати нови регионални конфликти. На заседание на Съвета за сигурност на ООН, посветено на ситуацията в бившата сръбска провинция, Бан заяви, че след неотдавнашното влизане в сила на Конституцията на Косово и поради серия от други събития, ЮНМИК вече не е способно ефективно да изпълнява повечето от задачите си в региона. ООН очаква част от неговите функции да бъдат прехвърлени на косовските власти, а друга част на мисията на ЕС ЮЛЕКС. Тя трябваше да поеме функциите си преди една седмица, но срещна възражения от страна на Русия и някои други страни членки на Съвета за сигурност на ООН. Сръбският президент Борис Тадич, който присъства на заседанието в петък, заяви пред членовете на Съвета за съгурност, че Белград е против плана на Бан и никога няма да признае независимостта на Косово. (Maкфакс, ИТАР-ТАСС, AП, Синхуа - 20/06/08)
