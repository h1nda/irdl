Лидерът на иракските кюрди не е смутен от заплахите на Анкара за нахлуване
					30/10/2007
					 
						АНКАРА, Турция -- Президентът на кюрдското регионално правителство в Ирак каза в интервю, публикувано във вторник (30 октомври), че няма да приема заповеди от Турция за това как да действа с Кюрдската работнческа партия (ПКК). Масуд Барзани каза пред турския вестник "Милиет", че съжалява за отказа на Анкара да проведе разговори с неговата администрация за прекратяване на нападенията на кюрдските партизани, базирани в Иракски Кюрдистан. Той почти обвини Анкара, че използва ПКК като предлог за започване на операция срещу иракската кюрдска провинция, и зададе въпроса: "Не сме ли ние истинският проблем на Анкара, а не ПКК? Искаме уверения от Турция, че всички тези военни мерки не са насочени срещу нас." Турция е струпала приблизително 100 000 военнослужещи близо до границата с Ирак след поредица от смъртоносни нападения на ПКК. (АФП - 30/10/07)
