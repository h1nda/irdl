Еврокомисарят Рединг похвали усилията на Хърватия в борбата с корупцията 
					26/10/2010
					 
						БРЮКСЕЛ, Белгия -- Еврокомисарят по правосъдието, основните права и гражданството Вивиан Рединг изрази подкрепа за усилията на Хърватия в борбата с корупцията. След среща с хърватския министър-председател Ядранка Косор в Брюксел в понеделник (25 октомври) Рединг подчерта важността на независимата съдебна система. Косор изрази увереност, че Хърватия ще изпълни всички цели, свързани с преговорната глава за правосъдието, така че тя да може да бъде затворена в началото на следващата година. Хърватия има за цел да приключи своите присъединителни преговори с ЕС до средата на 2011 г. (ХРТ, ХИНА, Пословни Дневник, Нова ТВ - 25/10/10)
