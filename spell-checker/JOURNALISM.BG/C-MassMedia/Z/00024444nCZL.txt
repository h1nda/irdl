Италия започва депортирането на румънски престъпници
					04/11/2007
					 
						РИМ, Италия -- Италия започна депортирането на румънци с криминално минало, съобщиха властите в събота (3 ноември) в отговор на убийството миналата седмица на 47-годишна жена. В сряда италианското правителство прие декрет, с който се оторизира полицията да екстрадира граждани на страни от ЕС, които представляват риск за сигурността. Първите трима румънци с криминално минало бяха качени на самолет за Букурещ в петък вечерта. 
						Убийството във вторник провокира акция срещу румънците в Италия. Дузина маскирани мъже нападнаха трима румънци в предградие на Рим, ранявайки сериозно един от тях. Това накара министъра на вътрешните работи Джулиано Амато да заклейми ксенофобията и расовата омраза. Според някои данни, повече от 500 000 румънци сега живеят в Италия. (Ройтерс, AП, Евронюз, Б92, AФП, Ромпрес - 03/11/07; AП, AФП, Ла Република - 02/11/07)
