Гърция ще издава безплатни визи за сърби
					08/06/2008
					 
						БЕЛГРАД, Сърбия -- Всички сръбски граждани под 18-годишна възраст могат да получат гръцки визи безплатно, съобщи в събота (7 юни) гръцкият посланик в Белград Христос Панагопулос. Сръбските граждани, които кандидатстват за групови визи могат също да ги получат безплатно. "Практически Гърция е първата страна, която предприема тази инициатива от 17-те страни-членки на ЕС, които приеха това на 6 май в Париж", заяви Панагопулос. Не всички сърби обаче, които имат право на безплатни визи, ще ги получат, тъй като всички молби ще бъдат преразгледани. (Бета, Maкфакс, A1 - 07/07/08)
