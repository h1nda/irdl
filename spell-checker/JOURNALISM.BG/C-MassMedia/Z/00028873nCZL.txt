Антиизраелски демонстрации се проведоха навсякъде на Балканите
					04/01/2009
					 
						НИКОЗИЯ, Кипър/AТИНА, Гърция/AНКАРА, Турция/САРАЕВО, Босна и Херцеговина (БиХ)/ СОФИЯ, България -- Демонстрации срещу военната операция на Израел в Газа се проведоха в няколко балкански страни в петък (2 януари) и в събота, съобщиха медиите. По време на първоначално мирния протест в Никозия в събота избухнаха сблъсъци, когато някои от протестиращите се опитаха да разкъсат кордона от полициаи, блокирали пътя към посолството на Израел. 
						В Атина протестиращите пред посолството на Израел хвърляха камъни и петролни бомби по полицаите рано в събота. Полицаите използваха сълзотворен газ и звукови гранати, за да разпръснат демонстрантите.
						В Турция хиляди се събраха през джамии в цялата страна след молитвите в петък. Някои горяха израелски и американски знамена и четяха погребални молитви за жертвите в Газа. 
						Междувременно премиерът Реджеп Тайип Ердоган заяви, че Турция работи по план от два етапа, за да сложи край на сегашното напрежение в Газа. Ердоган съобщи за плана на пресконференция след среща с египетския президент Хосни Мубарак в Шарм ел Шейх късно в четвъртък. В събота Ердоган отлетя за Саудитска Арабия, което е част от усилията на Турция да помогне за договарянето на прекратяване на военните действия.
						Също в петък лидери на еврейски и мюсюлмански общности в БиХ отправиха съвместен апел към международната общност да използва влиянието си, за да спре кръвопролитията. 
						Същевременно в петък няколкостотин българи се събраха в град Мадан в южната част на страната, за да протестират срещу въздушните нападения на Израел. (КНА, Фамагуста Газет, AП, AНА-MПА, In.news - 03/01/09, Aнадолска информационна агенция, Хюриет, НТВ, AФП, Агенция София прес, Нова ТВ - 02/01/09)
