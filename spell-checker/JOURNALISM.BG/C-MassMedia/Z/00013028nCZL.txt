ЕК отпуска допълнителни средства за проекти в Западните Балкани 
					20/12/2004
					 
						БРЮКСЕЛ, Белгия -- Европейската комисия (ЕК) обяви в петък (17 декември), че е одобрила отпускането на допълнителни средства в рамките на програмата КАРДС за Западните Балкани. ЕС ще осигури още 49 млн. евро за проекти по КАРДС в Албания, Босна и Херцеговина (БиХ), Хърватия, Македония и Косово. Освен това ЕК ще отпусне 85 млн. евро в рамките на КАРДС на Албания, Македония, БиХ, Сърбия-Черна гора и Косово за периода 2005-2006 г. (ХИНА, АТА - 17/12/04)
