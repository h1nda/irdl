Гюл намекна, че Турция може да вдигне ограниченията за Кипър
					19/10/2005
					 
						АНКАРА, Турция -- Външният министър Абдула Гюл спомена, че Турция може да вдигне ограниченията за Кипър, но подчерта, че това няма да означава признаване на кипърската гръцка държава. Гюл направи своето изявление при завръщането си от Финландия, където обсъжда въпроси, свързани с преговорите за присъединяване на Турция към ЕС. Във вторник (18 октомври) еврокомисарят по разширяването Оли Рен отново подчерта, че ако Турция не изпълни всички свои задължения -- в т. ч. парламентарна ратификация на разширения протокол за митнически съюз с блока -- преговорите за членство ще бъдат преустановени. Прилагането на протокола ще изисква от Турция да отвори своите пристанища за кораби, пътуващи за и от Кипър, както и въздушното си пространство за кипърски гръцки самолети. (НТВ - 18/10/05)
