Косово представи стратегията си срещу нелегалната имиграция
					05/11/2009
					 
						ПРИЩИНА, Косово -- В сряда (4 ноември) вътрешното министерство представи стратегия срещу нелегалната имиграция. Вътрешният министър Зенун Паязити каза, че правителството е одобрило плана, тъй като въпреки усилията за борба с този феномен все още има множество такива случаи, включително завършващи фатално. Миналия месец група косовски албанци се опита да проникне в Унгария нелегално от Сърбия. Тяхната лодка се преобърна и потъна в река Тиса, при което по оценки там са намерили смъртта си 15 души, включително малки деца. (Зери, Лайм, Експрес - 05/11/09; Кохавижън, Телеграфи - 04/11/09)
