Съветът на Сърбия-Черна Гора за сътрудничество с МНТБЮ ще се събере във вторник 
					15/11/2004
					 
						БЕЛГРАД, Сърбия-Черна Гора -- Расим Ляич, председател на Националния съвет на Сърбия-Черна Гора за сътрудничество с Трибунала в Хага, заяви в неделя (14 ноември), че съветът ще започне новата си сесия във вторник. Той изрази очакване, че в резултат от това заседание ще бъде разрешено на повече свидетели да дадат показания, свързани с разкриване на държавна тайна, както и да бъдат представени повече документи, които са изискани от прокурорите в Хага. 
						Ляич, който заема поста министър на Събия-Черна гора за човешки и малцинствени права, заяви освен това, че заседанието на федералния кабинет тази седмица ще се съсредоточи единствено върху проблема със сътрудничеството относно военните престъпления в навечерието на доклада, който главният прокурор на Трибунала Карла дел Понте ще представи пред Съвета за сигурност на ООН. (Бета, Б92, Tанюг - 14/11/04)
