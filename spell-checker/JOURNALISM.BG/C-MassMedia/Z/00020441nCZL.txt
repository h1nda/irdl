Шварц-Шилинг и лидери от Загреб са единодушни по въпроса за значението на конституционните реформи в БиХ
					29/10/2006
					 
						ЗАГРЕБ, Хърватия -- Върховният представител в БиХ Кристиян Шварц-Шилинг се срещна с лидери в Загреб в петък (27 октомври), за да обсъдят значението на процеса на конституционни реформи в БиХ. Шварц-Шилинг разговаря с президента Стипе Месич, с премиера Иво Санадер и с министъра на външните работи и европейската интеграция Колинда Грабар-Китарович. Те също обсъдиха конкретни въпроси, свързани с двустранното икономическо сътрудничество и със завръщането на бежанците. (Дневни аваз - 28/10/06; Източници на СВП, РТРС, ПБС БиХ - 27/10/06)
