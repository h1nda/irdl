В Словения започна заседание на Адриатическо-йонийската инициатива
10/05/2004
 
ПОРТОРОЖ, Словения -- Парламентаристи, представители на страните от Адриатическо-йонийската инициатива (АЙИ) се срещнаха в понеделник (10 май) в словенския град Порторож. АЙИ бе лансирана през 2000 г. Тя координира усилията на Албания, Босна и Херцеговина (БиХ), Гърция, Хърватия, Италия, Сърбия-Черна Гора и Словения с цел да осигури стабилност и просперитет в региона.
Други новини: десни и дясно-центристки партии от държавите в региона се срещнаха в Баня Лука, БиХ, в края на седмицата. Участници от БиХ, България, Хърватия, Македония, Сърбия-Черна Гора, както и Великобритания и Швеция присъстваха на заседанието. (Източници на СВП - 10/05/04; ХИНА, СТА, Pincom.info, Фена - 09/05/04)
