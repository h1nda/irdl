Неправителствени организации в Македония поискаха разследване на престрелка
					08/06/2010
					 
						СКОПИЕ, Македония -- В понеделник (7 юни) неправителствени организации на етническите албанци отправиха призив към главния прокурор Люпчо Свърговски да започне разследване на престрелка, станала миналия месец близо до село Радуша, при която загинаха четирима албанци. Инцидентът на 12 май започнал, когато полицията се опитала да спре близо до границата микробус, заподозрян в превозването на незаконно оръжие от Косово. Съветът на албанските организации настоява за разследването поради „подозрения” сред роднини на жертвите. НПО призовават главната прокуратура да разследва ролята и отговорността на участвалите в престрелката полицейски служители. (Алсат, A1, Макфакс - 07/06/10)
