Завърши реконструкцията на македонския манастир в Лесок 
					28/06/2005
					Помощта на ЕС помогна за възстановяването на църква, която бе разрушена по време на междуетническия конфликт в Македония, финансирайки същевременно ремонтните работи в близка джамия. Инициативата бе определена като важна стъпка към стимулиране на помирението. 
					От Зоран Ниоловски за Southeast European Times в Скопие – 28/06/05
 
					 
						
Реконструкцията на манастира в Лесок струваше над 400 000 евро. Църквата ще бъде отворена за богомолци отново следващия месец. [EС]
						С помощта на средства от ЕС историческият манастир, разрушен по време на междуетническия конфликт на 21 август 2001 г., бе частично възстановен. Разположен в село Лесок, в някога кризисния район на Тетово, обектът датира от 14 век и първоначално е включвал три църкви - Св. Атанаси, Св. Мария и Св. Лазар. 
						Основната част от възстановителните работи бе завръшена на 17 юни. Св. Атанаси бе възстановена с макъвак на оригиналанат конструкция. Камъните бяха запазени и номерирани с помощта на Националния институт за опазване на културното наследство, който направи детайлизирани разследвания за проекта. ЕС предостави около 410 000 евро за възстановяване на стените и фасадата чрез Европейската агенция за възстановяване в Македония. 
						
						Като цяло помощта на ЕС за проекта е на обща стойност 540 000 евро, което обхваща както църквата Св. Атанаси, така и джамията в близкото село Непростено. Джамията понесе сравнително леки щети по време на конфликта, но нейните основи се нуждаят от укрепване, както и електрическата мрежа се нуждае от поправка. 
						"Възстановяването на църквата Св. Атанаси в Лесок, при паралелния ремонт на джамията в Непростено, е конкретен начин за стимулиране на помирението в района не само на Тетово, но и в цялата страна," каза Даниел Гигларис, ръководител на оперативния център на Агенцията в Скопие, когато ремонтните работи започнаха на 26 август 2003 г. "ЕС финансира този проект, за да заличи раните от конфликта и да възстанови разбирателството между общностите." 
						Отец Димитрия Кръстевски от Св. Атанаси и имамът Еюп Селмани от джамията в Непростено си размениха визити в религиозните сгради, за да отбележат началото на реконструкцията и да подчертаят подкрепата си за помирението. Към тях се присъединиха представители на общините и правителството. 
						Въпреки че по-голямата част от задачата е приключила, фреските и иконостасите в църквата трябва тепърва да се реставрират. Съвет, създаден от вицепремиера Радмила Шекеринска и сектора за европейска интеграция, предложи анализ на това, какво остава да се извърши. Правителството се надява да осигури подкрепа на Европейската Агенция за възстановяване за тази иницатива, за която са необходими около 118 000 евро. 
						Официалното откриване на църквата се планира за средата на юли.
