Следователи на ООН разпитаха хърватски генерал от резерва
02/09/2003
 
ЗАГРЕБ, Хърватия -- Следователи от Трибуна на ООН за военните престъпления разпитаха хърватския генерал от резерва Мирко Норач в понеделник (1 септември) във връзка с два инцидента, при които са били екзекутирани най-малко 150 цивилни от сръбски произход. През март местен съд осъди Норач на 12 години затвор за убийството на 50 сърби в Госпич през 1991 година. Сега следователите на ООН искат да знаят повече за неговото участие като висш офицер в операция "Буря" през 1995 година, когато повече от 100 сърби са били избити и хиляди други са били принудени да напуснат района на падината Медак. (АФП- 01/09/03)
