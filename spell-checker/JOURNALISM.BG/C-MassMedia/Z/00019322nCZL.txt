Бусек предупреди, че приемането на БиХ в ЦЕФТА е застрашено
					20/07/2006
					 
						САРАЕВО, Босна и Херцеговина -- Приемането на БиХ в Централноевропейското споразумение за свободна търговия (ЦЕФТА) може да бъде застрашено, ако страната не реши проблемите, свързани с договорите за свободна търговия с Хърватия и Сърбия, каза специалният координатор на Пакта за стабилност за Югоизточна Европа Ерхард Бусек на срещата си с главния заместник на върховния представител Лари Батлър и с премиера на БиХ Аднан Терзич в Сараево в сряда (19 юли). ЦЕФТА ще организира среща между Терзич и премиерите на Хърватия и Сърбия Иво Санадер и Воислав Кощуница на 1 август в Залцбург за да бъде обсъден въпросът. (Дневни Аваз - 20/07/06; Фена, ПБС - 19/07/06)
