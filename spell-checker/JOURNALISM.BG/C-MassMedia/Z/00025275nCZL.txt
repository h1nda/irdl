Щайнмайер намекна, че Германия би признала независимо Косово
					28/01/2008
					 
						БЕРЛИН, Германия -- Външният министър Франк-Валтер Щайнмайер заяви в неделя (27 януари) пред националното радио и телевизия "Дойчландфунк", че повечето страни, членки на ЕС, се готвят да признаят независимостта на Косово много скоро, намеквайки, че и Германия също се готви да го стори. Щаймайер добави, че Германия "не храни илюзии и знае, че договореното уреждане на въпроса, на което се е надявала, не може да бъде постигнато". Също в неделя бившият черногорски премиер Мило Джуканович отхвърли съобщенията, според които той бил казал, че Подгорица ще признае независимостта на Косово. Сараевската телевизия "НТВ Хаят" цитира следните негови думи: "Ние искаме да станем част от ЕС и трябва да зачитаме неговите решения. Естествено, Черна гора няма да бъде водеща, що се отнася до въпроса за косовския статут. Но накрая ние ще признаем независимостта на Косово също както и останалите страни от региона." По-късно той каза, че изказването му е било изтълкувано погрешно. (МИНА, Виести - 28/01/08; Танюг, Телеграфи, РСЕ, Фонет, НТВ Хаят, А1, МИА, Б92 - 27/01/08)
