Церемонията по смяната на командването на ЮФОР ще се състои във вторник
		05/12/2005
		 
			САРАЕВО, Босна и Херцеговина (БиХ) -- Церемонията по случай първата годишнина на ЮФОР, както и смяната на командването му, което британският генерал- майор Дейвид Лийки ще предаде на италианския генерал-майор Джан Марко Киарини, ще се състои в Кемп Бутмир във вторник (6 декември). Върховният представител на ЕС по сигурността Хавиер Солана ще присъства на церемонията. 
			В интервю за "Дневни аваз" Солана оцени високо работата на ЮФОР под командването на Лийки и заяви, че успехите свидетелстват за политическата воля и организационни възможности на Европа да окаже подкрепа и помощ на Бих. В интервюто, публикувано в понеделник, Солана също призова за укрепване на структурите по сигурността. (Дневни аваз - 05/12/05; Фена - 02/12/05)
