Норвежки дипломат е определен да ръководи прегледа на Косово
					05/06/2005
					 
						НЮ ЙОРК, САЩ -- Генералният секретар на ООН Кофи Анан назначи в петък (3 юни) Каи Ейде, посланик на Норвегия в НАТО, да ръководи прегледа, който ще определи дали трябва да започнат преговорите по окончателния статут на Косово. Дипломатът ще следи усилията на провинцията да изпълни международния комплекс от стандарти в такива области, като правата на човека, сигурността, законността и демокрацията. Ейде се счита за експерт по Балканите и е работил като пратеник на ООН в Босна и Херцеговина. Също в петък ръководителят на ЮНМИК Сьорен Йесен-Петерсен каза, че разговорите по статута на Косово вероятно ще започнат през септември. (Ройтерс, Уебсайт на ООН, ФоНет, Б92 - 03/06/05)
