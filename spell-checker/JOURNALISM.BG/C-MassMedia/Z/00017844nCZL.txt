Ашдаун каза, че обещанието за членство в ЕС поддържа стабилността в балканските страни 
					09/03/2006
					 
						ЛОНДОН, Обединено кралство -- Обещанието за членство в ЕС е "лепилото", което държи Балканите на пътя на реформите и стабилизацията, каза Пади Ашдаун, бивш върховен представител на международната общност в Босна и Херцеговина (БиХ), в сряда (8 март). Постигнатият досега напредък не е необратим, добави той, като подчерта, че хората в региона могат да се върнат назад, ако бъдат разочаровани.
						Също в сряда Държавният департамент на САЩ публикува годишния си доклад за човешките права, в който се посочват значителни нарушения в някои страни от Западните Балкани. Според Вашингтон правителството на Босна и Херцеговина е постигнало известен напредък, но общото положение остава лошо. Отправени са критики и към Сърбия и Черна гора и провинция Косово. (ЮПИ, РСЕ/РС - 08/03/06)
