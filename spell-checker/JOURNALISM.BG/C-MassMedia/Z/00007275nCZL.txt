Ръководителят на ЮНМИК Щайнер подкрепя прехвърлянето на правомощията в Косово
12/06/2003
 
БЕЛГРАД, Сърбия-Черна Гора -- В сряда (11 юни) ръководителят на ЮНМИК Михаел Щайнер изрази силна подкрепа за прехвърлянето на някои от правомощията от ЮНМИК на временните местни институции. Той заяви, че този процес няма да се отрази на сигурността в провинцията - въпрос, по който косовските сърби и Белград изразиха безпокойство. Позовавайки се на състоянието на сигурността, сръбският премиер Зоран Живкович поиска незабавно да бъде преустановено прехвърлянето на правомощията. Щайнер каза, че това би било в противоречие с резолюция 1244 на СС на ООН и добави, че няма да бъдат прехвърлени правомощията, свързани с полицията и военната сигурност. (Б92 - 11/06/03)
