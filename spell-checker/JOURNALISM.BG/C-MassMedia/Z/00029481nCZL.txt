Сърбия ще разследва връзка на Станишич с ЦРУ
					03/03/2009
					 
						БЕЛГРАД, Сърбия -- Членът на Демократическата партия Оливер Дулич заяви в понеделник (2 март), че Белград ще разследва съобщение, публикувано в неделното издание на "Лос Анджелес Таймс", в което се твърди, че бившият шеф на Държавна сигурност Йовица Станишич е работил за ЦРУ. Станишич, който бе смятан за един най-близките сътрудници на Слободан Милошевич, е оглавявал специалните служби на Сърбия между 1992 г. и 2000 г. Според съобщението, той е започнал да доставя конфиденциална информация на ЦРУ през 1992 г., когато се е срещнал с агента от ЦРУ Уилям Лофгрен в парка Топчидер в Белград. В съобщението Станишич се описва като главният човек на ЦРУ в Белград от години, както и това, че на свой ред ЦРУ е изпратило конфиденциален документ до Хагския трибунал за военни престъпления с обяснения за помощта, която той е оказвал на Управлението. Хагските прокурори обвиниха Станишич в престъпления срещу човечеството. (Бета, Блиц, Б92, БГНЕС - 02/03/09)
