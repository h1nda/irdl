Българският премиер Станишев каза, че София е готова да продължи подкрепата си за Ирак
					13/12/2006
					 
						БАГДАД, Ирак -- Българският премиер Сергей Станишев се срещна във вторник (12 декември) с иракския си колега Нури ал Малики и с други високопоставени ръководители в Багдад и ги увери, че страната му е готова да продължи подкрепата си за Ирак. Основна тема на разговорите бе политическата обстановка, сигурността и стабилизацията на Ирак и двустранните връзки. Станишев изрази готовността на София да помогне на Ирак в рамките на Конференцията за възстановяване на ООН. По-късно Станишев се срещна с български военнослужещи от мисията в Ирак. (Сега - 13/12/06; Уеб сайт на българското правителство, БНР, Дарик - 12/12/06)
