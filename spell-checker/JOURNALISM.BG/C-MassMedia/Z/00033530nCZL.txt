Лидерът на косовската „Ветевендосе” отново не се яви в съда
					23/02/2010
					 
						ПРИЩИНА, Косово -- Процесът срещу лидера на движението „Ветевендосе” ("Самоопределение") Албин Курти беше отново отложен във вторник (23 февруари) поради неявяване на обвиняемия в съда за втори път тази седмица. Курти е обвинен в участие в действията на тълпа, извършила престъпно деяние, и участие в група, попречила на представители на властта да изпълнят служебните си задължения по време на демонстрация преди три години. Той е единственият обвинен за демонстрацията на 10 февруари 2007 г., по време на която двама протестиращи загинаха, а повече от 80 души бяха ранени. Първоначално Курти бойкотира началото на процеса на 15 февруари в знак на протест срещу международните мисии, които не признават независимостта на Косово, което стана причина за едноседмично отлагане на процеса. Във вторник това отлагане беше продължено до 2 март.
						Междувременно във вторник местните медии съобщиха, че двама активисти на движението са били арестувани. „Самоопределение” определи арестите като политически мотивирани. (РТК - 23/02/10; Б92, ФоНет, Бета - 22/02/10)
