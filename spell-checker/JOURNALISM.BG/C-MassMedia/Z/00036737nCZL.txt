Властите предупредиха, че косовски граждани получават албански паспорти
					15/11/2010
					 
						ПРИЩИНА, Косово -- Властите в Прищина предупредиха, че косовски граждани може скоро да започнат да се сдобиват с паспорти в Албания, за да могат да пътуват без визи в Шенгенската зона. Напускащият поста министър на интеграцията Бесим Бечай каза в събота (13 ноември), че министерството не отхвърля възможността за злоупотреби, свързани с режима на либерализиране на визите. Признавайки наличието на прецедент, Бечай каза, че е "обществена тайна", че косовари се регистрират на фиктивни адреси в Сърбия, за да получат биометрични паспорти и да пътуват в Европа без визи. Албанският посланик в Прищина Ислам Лаука каза, че косоварите трябва да докажат тригодишно пребиваване, за да получат паспорт, или да отговарят на един от други седем критерия. Европейската комисия реши преди седмица да премахне визовия режим за Албания и Босна и Херцеговина, считано от 15 декември. (Коха Диторе, Експрес, Телеграфи, Коха, Арта ТВ - 14/11/10)
