Американският дипломат Кънтриман посети Македония
					11/02/2011
					 
						СКОПИЕ, Македония - Заместник помощник държавния секретар на САЩ Томас Кънтриман бе в четвъртък (10 февруари) в Скопие, където проведе разговори с премиера Никола Груевски относно притесненията на САЩ, свързани със състоянието на съдебната система и медийната свобода в Македония. Кънтриман приветства също неотдавнашните срещи между гръцки и македонски представители в продължаващите усилия за решаване на двустранния спор за името. Кънтриман се срещна с Бранко Цървенсковски, лидер на основната опозиционна партия СДСМ, за да обсъди парламентарния бойкот, организиран от СДСМ, и процеса на евроинтеграция на Скопие. След това Кънтриман ще отпътува за Прищина. (Би Би Си Масеодниън, А1, Кирилица, Вечер - 10/02/11)
