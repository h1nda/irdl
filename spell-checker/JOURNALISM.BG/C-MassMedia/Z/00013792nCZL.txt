Турският министър Гюл твърди, че няма забавяне на реформите 
					04/03/2005
					 
						АНКАРА, Турция -- Въшният министър Абдула Гюл настоя в четвъртък (3 март), че няма забавяне на реформите в Турция. Изказването му бе в отговор на забележките от страна на ръководителя на делегацията на Европейската комисия в Турция, Хансйорг Кречмер, който заяви, че напредъкът е забавил темпо след срещата на върха на 17 декември. Гюл отхвърли критиките и каза, че Турция е наясно със задълженията си и работи за тяхното изпълнение.
						Други новини: В четвъртък втори партиен член напусна опозиционната Републиканска народна партия (РНП). Депутатът Мухарем Ескияпан се позова на различията си с председателя на РНП Дениз Байкал. Управляващата Партия на справедливостта и развитието наскоро бе напусната от четирима свои членове. (НТВ - 04/03/05; НТВ - 03/03/05)
