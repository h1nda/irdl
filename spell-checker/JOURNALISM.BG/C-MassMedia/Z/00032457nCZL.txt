Най-малко четирима загинаха от свлачища в Турция
					22/11/2009
					 
						AНКАРА, Турция -- Най-малко четири души загинаха, а няколко къщи бяха разрушени от свлачища в Североизточна Турция в събота (21 ноември) и в неделя, предизвикани от поройните дъждове и снежни виелици. Две от жертвите са били смазани от голяма скала, която е паднала върху къщата им в района на черноморското пристанище Трабзон. Другите две жертви са от град Яглидере в северната провинция Гиресун. Около 18 души, включително студенти, заседнали в продължение на повече от един ден в микробус на пътя в провинция Ризе, са били спасени в неделя. Според властите инцидентът се дължи на факта, че те са използвали път, забранен за движение на автомобили през зимата. (Анадолска информационна агенция, AФП, Хюриет - 21/11/09)
