Кукан предупреждава, че кризата застрашава бъдещето на Албания в ЕС 
					18/02/2011
					 
						ТИРАНА, Албания -- Продължителният политически застой застрашава европейската перспектива на Албания, е казал в четвъртък (17 февруари) Едуард Кукан, ръководител на делегацията на Европейския парламент за отношенията с Югоизточна Европа, цитиран от медиите. "Дойче Веле" съобщи, че Кукан е потвърдил, че дебатът за Албания, проведен по-рано тази седмица в Европейския парламент, е бил конструктивен и е демонстрирал решимостта на политиците да решат кризата. Той подчерта обаче, че подготовката за майските местни избори трябва да започне и че препоръките на ОССЕ относно изборния кодекс трябва да бъдат взети под внимание. 
						Междувременно опозиционната Социалистическа партия се завърна в петък на главния площад в Тирана с нов протест срещу правителството. Партията заяви, че този път той ще бъде мирен, за разлика от митинга на 21 януари. (Balkan Web, Шекули, Шчип, Дойче Веле, Топ Чанъл, Лаймфундт, Телеграфи - 17/02/11)
