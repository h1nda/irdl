Лидерите на управляващата коалиция във ФБиХ ще се срещнат в събота
					15/02/2008
					 
						САРАЕВО, Босна и Херцеговина (БиХ) -- Лидерите на четирите партии от управляващата коалиция във Федерация БиХ (ФБиХ) - Партията за демократично действие (ПДД), Партията за БиХ (ПБиХ), Хърватският демократичен съюз БиХ (ХДС БиХ) и ХДС 1990 - ще се срещнат в събота (16 февруари) в Сараево, за да обсъдят последните политически събития и конкретни проблеми в изпълнителните и законодателните органи на ФБиХ. Срещата се свиква на фона на ескалиращия конфликт между двете основни партии на бошнаците - ПДД и ПБиХ - заради икономически интереси в енергийния сектор. Освен това двете партии на бошнаците и двете партии на хърватите остават на различни позиции относно новата конституционна структура. 
						Партиите на бошнаците настояват за създаване на интегрирана държава, докато партиите на хърватите предлагат федерализация и създаване на хърватска автономна област в БиХ. (Дневни Аваз - 15/02/08; Фена, НТВ Хаят - 14/02/08)
