Топи потвърди подкрепата си за независимостта на Косово
					27/01/2008
					 
						ПРИЩИНА, Косово, Сърбия -- Албанският президент Бамир Топи заяви в петък (25 януари), че неговата страна би искала да бъде първата, която ще признае независимостта на Косово. Топи. който бе в Прищина за срещи с официални представители на ЮНМИК и с президента на Косово Фатмир Сейдиу, омаловажи значението на възможна икономическа блокада на провинцията, която Белград заплашва да наложи в случай на едностранно обявена независимост. Топи заяви, че Косово може да разчита на икономическа помощ от Албания и от страна на международната общност. (AФП - 26/01/08; AФП, Евронюз, РИА Новости, Фонет, Фокус, ИТАР-ТАСС - 25/01/08)
