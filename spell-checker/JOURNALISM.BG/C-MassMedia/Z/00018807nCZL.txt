Външните министри на страните-членки на ЕС ще обсъдят отношенията си с Черна гора
					04/06/2006
					 
						БРЮКСЕЛ, Белгия -- Австрийското председателство на ЕС призна приетата от парламента на Черна гора декларация за независимост и призова за конструктивен диалог между Белград и Подгорица за бъдещите отношения между двете държави. В изявление в събота (3 юни), Австрия също съобщи, че външните министри на страните-членки на ЕС ще се срещнат на 12 юни, за да обсъдят подходящите стъпки, които трябва да предприемат в тази връзка. В изявлението се изразява уважение към решението на народа на Черна гора и се призовава правителството и опозицията в Черна гора да започнат диалог и да работят за осъществяването на реформи. 
						Също в събота, хърватският президент Стипе Месич приветства декларацията на Черна гора и заяви, че референдумът за независимост е бил проведен в съответствие с международните стандарти и не оставя никакво съмнение по отношение на желанието на народа на Черна гора. Независима Черна гора ще създаде "нова, здравословна и трайна" основа за сътрудничество с нейните съседи, заяви Месич. (Вестник - 04/06/06; Бета, Уеб-сайт на ЕС, Политика, Данас, ХРТ, Хина - 03/06/06; РТС - 02/06/06,)
