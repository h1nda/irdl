Румънският премиер Търичану призова за по-сурови мерки срещу организираната престъпност
					28/02/2007
					 
						БУКУРЕЩ, Румъния -- Премиерът Калин Попеску Търичану призова във вторник (27 февруари) за повече усилия от страна на министерството на държавната администрация и вътрешните работи в борбата с организираната престъпност. По време на заседание за оценка на дейността на министерството през 2006 г. Търичану каза, че властите не трябва да позволяват на престъпници с повдигнати срещу тях обвинения да напускат страната, както се случи със скандалния сирийски бизнесмен и заподозрян в тероризъм Омар Хайсам. Търичану добави, че за Букурещ присъединяването към европейската Шенгенска зона до 2012 г. трябва да бъде приоритет. (Монитор - 28/02/07; Дарик, Медиафакс - 27/02/07)
