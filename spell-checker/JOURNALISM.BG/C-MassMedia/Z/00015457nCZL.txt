Министърът на външните работи на Швейцария каза, че Косово е приоритет за нейната страна в региона
					02/08/2005
					 
						ПРИЩИНА, Косово, Сърбия и Черна гора -- В понеделник (1 август) швейцарският министър на външните работи Мишлин Калми-Рей каза, че тясното сътрудничество с Косово е сред основните приоритети на страната й в Югоизточна Европа. Калми-Рей, която в събота пристигна на четиридневно посещение в провинцията, направи този коментар след срещата си с президента Ибрахим Ругова и с премиера Байрам Косуми в Прищина. Също в понеделник Калми-Рей посети близо 220-те швейцарски военнослужещи, които са разположени в южния косовски град Сува река. (Swissinfo - 02/08/05; Бета, Б92, Танюг, KosovaLive - 01/08/05)
