НАТО все още не е решила дали да кани нови членове по време на срещата на високо равнище през 2008 г.
					16/11/2007
					 
						СКОПИЕ, Македония -- Представител на НАТО каза, че Алиансът все още не е решил дали страните от "Адриатическата харта" - Македония, Албания и Хърватия - ще бъдат поканени да се присъединят по време на срещата на високо равнище в Букурещ през април 2008 г. Ръкодводителят на делегацията на НАТО, която посети Скопие в четвъртък (15 ноември), за да оцени кандидатурата на Македония за НАТО, е казал на министър-председателя Никола Груевски, че НАТО все още преценява напредъка, постигнат от трите държави. Мартин Ердман подчерта, че следващите месеци ще бъдат от решаващо значение. Той предаде на Груевски списък от осем условия, които Македония трябва да изпълни, за да стане членка на НАТО. 
						Други новини -- Помощник държавният секретар на САЩ по политическите въпроси Никълъс Бърнс каза пред комисия на Конгреса в сряда, че отдавнашният спор за името между Македония и Гърция не трябва да влияе на кандидатурата на Скопие. Гърция бе заплашила, че ще блокира аспирациите на Македония за НАТО и ЕС, докато въпросът за името не бъде решен. (МИА, Макфакс, A1 ТВ, АП - 15/11/07)
