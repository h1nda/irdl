Турция настоява Белгия да намери избягала лява активистка 
					03/03/2006
					 
						АНКАРА, Турция -- Турция настоява Белгия да намери и екстрадира Фехрие Ердал, турска лява активистка, която е избягала от правосъдието. "Очакваме тя да бъде намерена и предадена на Турция," каза турският външен министър Абдула Гюл в четвъртък (2 март). Белгийски съд осъди по-рано тази седмица Ердал на четири години затвор по обвиненя в участие в престъпна организация. Тя е била под домашен арест, но когато полицията я потърсила след обявяването на присъдата, се установило, че е избягала. 
						Също в четвъртък предполагаеми кюрдски терористи са нападнали военна кола в Югоизточна Турция, като са убили един войник. Трима други войници са ранени при обстрела на колата на път край Джизре, град близо до границата с Ирак и Сирия, съобщиха източници на местните сили за сигурност. (БиБиСи, НТВ, TurkishPress.com, АФП - 02/03/06)
