Бившият черногорски премиер планира посещение в Сребреница
					05/02/2007
					 
						ПОДГОРИЦА, Черна гора -- Бившият премиер Мило Джуканович, лидер на управляващата Демократична партия на социалистите, заяви, че възнамерява да посети Сребреница, за да отдаде почит на паметта на жертвите на геноцида там. Той подчерта в събота (3 февруари), че събитията от юли 1995 г. в Сребреница са трагичен въпрос за целия регион и никога не трябва да се повтарят. Той обеща също, че Подгорица ще предложи компенсации на роднините на босненците, които са били депортирани от Черна гора по време на конфликтите в бивша Югославия. Същевременно, каза той, Черна гора трябва да бъде изключена от делото за геноцид, което Босна и Херцеговина заведе в Международния съд срещу бившия държавен съюз на Сърбия и Черна гора. (Виести, Победа - 04/02/07; Мина - 03/02/07)
