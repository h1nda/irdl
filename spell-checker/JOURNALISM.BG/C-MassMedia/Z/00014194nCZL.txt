Според членове на президентството на БиХ страната продължава да се нуждае от институцията на Върховния представител 
					11/04/2005
					 
						САРАЕВО, Босна и Херцеговина (БиХ) -- Членовете на президентството на БиХ, сърбинът Борислав Паравац и босненецът Сулейман Тихич, считат, че БиХ продължава да се нуждае от институцията на Върховния представител (ВП), се посочва в коментари на радио "Свободна Европа", препредадени от местни медии. И двамата са споделили мнението, че десет години след Дейтънските договорености босненските институции оставата твърде незрели, за да функционират самостоятелно и да гарантират пълното приложение на мирните договорености. Паравац и Тихич обаче са се съгласили, че БиХ трябва да приеме график за постепенното намаляване на правомощията на ВП, както и стратегия за излизане на международната общност от управлението на страната. 
						Други новини: Местните медии съобщиха в края на миналата седмица, че Западът очаква от Хърватската демократическа общност да запази ангажимента си към реформите и бързо да помогне за определяне на нов хърватски член на президентството в БиХ. Върховният представител Пади Ашдаун освободи бившия член Драган Чович миналия месец в светлината на обвиненията за присвояване на държавни средства. (Независне новине - 11/04/05; Фена - 08/04/05)
