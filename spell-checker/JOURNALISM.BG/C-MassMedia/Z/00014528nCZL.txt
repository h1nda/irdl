В Хага започва предварително съдебно заседание по гражданско дело за Сребреница
					12/05/2005
					 
						ХАГА, Холандия -- Холандски военачалници се явиха пред съда в четвъртък (12 май) в Холандия по дело, повдигнато от семействата на някои от жертвите на клането в Сребреница през 1995 г. Над 7 000 мъже и момчета бяха избити от босненско-сръбските части, превзели мюсюлманския анклав по време на босненския конфликт. Роднини на жертвите търсят компенсации, обвинявайки холандските мироопазващи части на ООН, отговарящи за охраната на района, че не са изпълнили задълженията си. Показанията, дадени на предварителното заседание в четвъртък, ще помогнат на Окръжния съд в Хага да вземе решение дали има достатъчно основания за възбуждане на съдебно дело по гражданския иск.
						Други новини: Бившият офицер от армията на Република Сръбска Милорад Търбич заяви, че е невинен по обвиненията в геноцид, свързани с клането в Сребреница, при явяването си в сряда пред трибунала на ООН. Той се предаде миналия месец. (Би Би Си, Независне новине - 12/05/05; НТВ хаят, ПБС БиХ - 11/05/05)
