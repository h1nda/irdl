Хърватия е домакин на регионална конференция за местното самоуправление 
					25/10/2004
					 
						ЗАГРЕБ, Хърватия -- Хърватия е домакин на двудневна конференция по регионалното упрвление в ЮИЕ, която започва в понеделник (25 октомври). Форумът под надслов "Ефикасна демократична администрация на местно и регионално ниво" е организиран от правителството в сътрудничество със Съвета на Европа и Пакта за стабилност за ЮИЕ. Разговорите ще се фокусират върху пътищата за усъвършенстване на местната администрация, развитието на институционална и данъчна рамка, перспективите за формиране на национални асоциации на местните власти, ролята на централното правителство при изграждане на демократичните институции и значението на помощта на международната общност в този процес. 
						Други новини: Вуковарският областен съд започна разследване в неделя срещу 29-годишен мъж, който е заподозрян, че е нападнал офиса на Хърватската партия на правата (ХПП), като е хвърлил ръчна граната пред сградата миналата сряда. Двама члена на ХПП са били леко ранени по време на инцидента. Съдията -следовател Никола Бесенски каза, че има основателни доводи за повдигане на обвинения срещу заподозрения. (ХИНА, ХРТ - 24/10/04; ХИНА - 23/10/04)
