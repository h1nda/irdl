Гърци и албанци провеждат митинги против расизма в Атина 
					10/09/2004
					 
						АТИНА, Гърция -- Приблизително 4000 гърци и албанци преминаха заедно през центъра на Атина в четвъртък (9 септември), за да протестират срещу неотдавнашното насилие между футболни фенове от двете държави. Албанец бе убит с нож, а няколко други - ранени по време на сблъсъци в няколко гръцки града след като албанският футболен отбор победи европейските шампиони от 2004 г. Гърция в събота. Шествието бе организирано от групата за защита правата на албанските имигранти "Форум" и различни гръцки антирасистки организации. В Солун се проведе по-малък митинг. (АФП - 09/09/04)
