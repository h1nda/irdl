Македония съобщи, че ще изплати по-рано дълг към Парижкия клуб
					30/01/2007
					 
						СКОПИЕ, Македония -- В понеделник (29 януари) финансовият министър Трайко Славески съобщи, че Македония ще започне да изплаща по-рано дълга си към Парижкия клуб на кредиторите. Първите 50 млн. долара ще бъдат изплатени на Съединените щати и Кувейт. Обслужването на дълга трябва да завърши до април, когато ще бъдат подписани двустранните споразумения с 13-те страни членки. Славески каза, че това ще доведе до значителни икономии за държавния бюджет през следващите пет години. Общият дълг към Парижкия клуб възлиза на 13,7 % от външния дълг на Македония. (Вечер - 30/01/07; MИA, Телма ТВ - 29/01/07)
