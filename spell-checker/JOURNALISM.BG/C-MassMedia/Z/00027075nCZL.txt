Премиерът на РС Додик нападна държавната телевизия на БиХ
					15/07/2008
					 
						САРАЕВО, Босна и Херцеговина (БиХ) -- В понеделник (14 юли) министър-председателят на Република Сръбска (РС) Милорад Додик обвини държавната телевизия на БиХ в пристрастност и заяви, че гражданите на РС не трябва да плащат такси за издръжката й. Той я охарактеризира като медийна организация с по-скоро политически, отколкото професионален кодекс на поведение. Додик даде израз на гнева си от БХТ във връзка с репортаж за възпоменателните служби в неделя за босненските сръбски жертви във военните действия от 1992-1995 г. в Източна Босна, както и от коментарите на репортера на БХТ по отношение на група участници, които са носели сръбски военни и национални знамена и транспаранти. В последните години РС отбелязва на 12 юли смъртта на около 3 500 босненски сръбски войници, докато мюсюлманите провеждат церемония на 11 юли в памет на около 8 000 мъже и юноши, избити при клането в Сребреница през 1995 г. Ръководството на БХТ заяви, че ще прегледа съдържанието на репортажа. (Дневни Аваз, РТРС, СРНА, Макфакс, Танюг - 14/07/08)
