Италия подписа с Албания енергийни сделки за милиарди евро
					03/12/2008
					 
						ТИРАНА, Албания -- Министър-председателят Сали Бериша и гостуващият му италиански колега Силвио Берлускони присъстваха на подписването във вторник (2 декември) на четири двустранни инфраструктурни и енергийни споразумения. Две от споразуменията, подписани с Тирана, са на стойност от 2,4 милиарда евро и предвиждат изграждане на първия вятърен парк в Албания, както и на електроцентрала, работеща на природен газ. "По мое виждане Албания трябва да се превърне в малка енергийна суперсила на Балканите", каза Бериша, като добави, че ще използва партньорството с Италия, за да продължи усилията за изграждането на ядрени електроцентрали. Двамата министър-председатели се договориха също да започнат работата по три други споразумения на стойност 3 милиарда евро. (Шекули, Би Би Си, Гласът на Америка, Топ Ченъл, АП - 02/12/08)
