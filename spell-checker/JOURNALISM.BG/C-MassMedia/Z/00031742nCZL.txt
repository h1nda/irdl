Бомба избухна пред дома на гръцки депутат
					24/09/2009
					 
						АТИНА, Гърция -- Саморъчно направена бомба избухна в сряда (23 септември) пред блока на депутатката от опозиционната партия ПАСОК Лука Кацели, като причини малки щети. По това време тя не се е намирала в сградата. Нападението става само седмици преди общите избори на 4 октомври, на които тя е кандидатка. Последните допитвания до общественото мнение сочат, че ПАСОК води със 7 % пред управляващата партия "Нова демокрация". Апартаментът на Кацели се намира на четвъртия етаж в сграда в централния атински квартал "Халандри", където са разположени няколко посолства и министерства. Той е смятан за един от най-безопасните райони в столицата. Анонимно предупреждение е било изпратено до местен вестник и телевизионен канал 20 минути преди експлозията. Полицията обискира сграда в района късно вечерта в сряда, като в резултат бяха извършени четири ареста. (Катимерини, News In, Нафтемборики, Етнос - 24/09/09; АФП, АНА-МПА, Синхуа - 23/09/09)
