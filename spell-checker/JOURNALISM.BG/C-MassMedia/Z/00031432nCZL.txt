Косовската полиция спря възстановяването на албански къщи
					27/08/2009
					 
						ПРИЩИНА, Косово -- По нареждане на ЮНМИК полицията не допуска жителите албанци да възстановяват домовете си в доминираната от сърбите Северна Митровица, съобщиха местните медии в четвъртък (27 август). Сръбските полицаи на служба в косовската полиция и полицията на ЮЛЕКС блокираха пътя, водещ към въпросните къщи, и попречиха на работниците и собствениците на домовете да достигнат до строежите. От ЮНМИК заявиха, че земята "няма законни собственици", и добавиха, че районът е под административния контрол на ЮНМИК и че единствено мисията има отговорността и правото да издава строителни разрешения. Местните общински лидери заявиха, че строителните работи ще продължат, когато условията се подобрят, очевидно предизвикателство към полицейските сили на Косово и ЮЛЕКС. (Зери, Коха Диторе, Експрес, Косова Сот - 27/08/09; Клан Косова, РТК, Кохавижън - 26/08/09)
