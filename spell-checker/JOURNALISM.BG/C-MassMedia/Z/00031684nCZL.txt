Сърбия обжалва присъдите за Сува Река
					18/09/2009
					 
						БЕЛГРАД, Сърбия -- Прокурорите за военни престъпления подадоха обжалване в четвъртък (17 септември) пред Върховния съд срещу оправдаването на трима бивши полицаи, заподозрени в престъпления, извършени през март 1999 г. в косовското село Сува Река. През април специалният съд за военни престъпления в Белград осъди четиримата бивши полицаи на до 20 години затвор, но оправда трима други за убийството на 28 цивилни албанци. Прокурорите също настояват за по-тежки присъди за двама от четиримата осъдени. (Б92, Бета, AП - 17/09/09)
