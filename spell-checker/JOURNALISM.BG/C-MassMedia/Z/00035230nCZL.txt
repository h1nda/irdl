Бошнякович беше одобрен за нов министър на правосъдието на Хърватия 
					08/07/2010
					 
						ЗАГРЕБ, Хърватия -- В сряда (7 юли) парламентът одобри назначаването на Дражен Бошнякович за нов министър на правосъдието. Гласуването протече при 80 на 21 гласа с двама въздържали се. Бошнякович ще замести Иван Шимонович, който заминава този месец за Ню Йорк, за да стане заместник генерален секретар на ООН по правата на човека. Бошнякович беше избран за пръв път в парламента през 2003 г. и беше преизбран през 2007 г. През 2008 г. той беше назначен за държавен секретар в министерството на правосъдието. Неговата кандидатура за новата длъжност беше избрана лично от Косор и Шимонович поради опита му в работата на министерството. (ХРТ, ХИНА, Нова ТВ - 07/07/10)
