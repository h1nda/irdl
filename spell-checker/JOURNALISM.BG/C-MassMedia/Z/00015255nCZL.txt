Еврокомисарят Рен беседва онлайн с млади хора от Западните Балкани
					14/07/2005
					 
						БРЮКСЕЛ, Белгия -- Комисарят по разширяването на ЕС Оли Рен разговаря в сряда (13 юли) онлайн с младежи от страните, участващи в процеса на стабилизация и асоцииране -- Албания, Босна и Херцеговина, Хърватия, Македония и Сърбия и Черна гора. Основни теми на разговорите бяха разширяването на ЕС и перспективите за членство, образованието в ЕС и други свързани теми. В коментар за перспективите на Сърбия и Черна гора Рен каза, че държавният съюз е близо до започване на преговори по Споразумение за стабилизация и асоцииране, но че пълното сътрудничество с трибунала на ООН за военни престъпления в Хага остава предварително условие за присъединяването към ЕС. (Уеб-сайт на ЕС, Гласът на Америка, Б92, ХИНА, ПБС БиХ, МИА - 13/07/05)
