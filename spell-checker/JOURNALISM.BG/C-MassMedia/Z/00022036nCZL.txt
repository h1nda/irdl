Турската прокуроратура арестува политик във връзка с убийството на Динк
					26/03/2007
					 
						АНКАРА, Турция -- Прокуратурата е разпоредила ареста на турски политик националист във връзка с убийството на турския журналист от арменски произход Хрант Динк през януари. Местните медии съобщиха, че Яшар Джихан, ръководител на трабзонския клон на Партия “Велика Турция”, е бил задържан за разпит в неделя (25 март). Полицията издирва и друг виден член на партията, Халис Егемен. 
						Динк, главен редактор на двуезичния вестник "Агос", бе застрелян пред офиса си в Истанбул. Десет заподозрени са арестувани във връзка с убийството, включително бивши членове на младежката организация на Партия “Велика Турция”. (AП - 25/03/07)
