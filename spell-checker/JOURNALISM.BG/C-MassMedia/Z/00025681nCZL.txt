Черна гора се присъедини към програмата за конкурентоспособност на ЕС
					04/03/2008
					 
						БРЮКСЕЛ, Белгия -- В понеделник (3 март) представители на Черна гора и на ЕС подписаха меморандум за разбирателство във връзка с участието на Подгорица в програмата на ЕС за конкурентоспособност и иновации (ПКИ). Черна гора е четвъртата страна от кандидат-членките и потенциалните кандидатки за присъединяване след Хърватия, Македония и Турция. Участието в програмата ще позволи на Черна гора да кандидатства за проекти, насочени към насърчаване конкурентоспособността и иновациите, наравно със страните, членки на ЕС.
						Междувремено в понеделник черногорският заместник министър-председател Гордана Джурович каза, че се очаква повечето от страните, членки на ЕС, да ратифицират Споразумението за стабилизация и асоцииране на страната с ЕС още тази година. Две страни вече са сторили това -- Словения и Естония. (РТЧГ, Антена M, Уебсайт на ЕС - 03/03/08)
