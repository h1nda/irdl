Българската опозиция внесе предложение за вот на недоверие срещу кабинета
					06/04/2008
					 
						СОФИЯ, България -- Опозицията внесе официално в петък (4 април) предложение за вот на недоверие срещу правителството, поради скандалите във Вътрешното министерство. В предложението, подписано от всички опозиционни партии, се обвинява правителството, че се е сраснало с организираната престъпност. Скандалът започна, когато бяха направени разкрития, че бивш и настоящ високопоставени служители от Министерството на вътрешните работи са предавали класифицирана информация на бизнесмени, участващи в сивата икономика.. 
						Дебатът за вота ще отнеме три до седем дни и ще влезе в сила 24 часа след приключването на дебата. Шансовете вотът да мине са слаби, тъй като управляващата коалиция има мнозинство от около 60% от местата в парламента, докато опозицията се нуждае от 50% плюс един гласа, за да успее вотът. Това е петото предложение за вот на недоверие срещу правителството на Станишев, което дойде на власт през април 2005 г. (Дарик, AП, БГНЕС - 04/04/08)
