Премиерът на Косово Чеку призова за етнически мир 
					16/05/2006
					 
						ПРИЩИНА, Косово, Сърбия и Черна гора -- Премиерът Агим Чеку призова народа на Косово да се противопостави на насилието и да се научи да уважава етническите малцинства. В седмичното си обръщение по радиото в понеделник (15 май) той каза, че сега е "време за мир, в което проблемите се решават чрез знание и работа". Той прогнозира също, че Косово ще получи независимост до няколко месеца. 
						Също в понеделник специалният пратеник на ЕС за преговорите за статута на Косово, Щефан Лене, започна посещение в Белград. Очаква се разговорите да се съсредоточат главно върху икономически въпроси. Той е на посещение в сръбската столица, след като направи подобно посещение в Косово миналата седмица. (Данас - 16/05/06; ЮПИ, Танюг - 15/05/06)
