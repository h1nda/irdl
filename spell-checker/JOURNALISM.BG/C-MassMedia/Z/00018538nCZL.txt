Прокурорите от Хага твърдят, че Младич е в Сърбия 
					11/05/2006
					 
						ХАГА, Холандия -- Говорителят на прокуратурата на Трибунала на ООН, Антон Никифоров, каза в сряда (10 май), че Трибуналът не се съмнява, че обвиняемият Ратко Младич е в Сърбия. Той отказа да коментира появилите се неотдавна съобщения за засилена активност на сръбската полиция и службите за сигурност, но заяви, че сръбското правителство трябва да арестува беглеца и да го есктрадира в Хага. Има съобщения, че във вторник полицията е арестувала още един от заподозрените помагачи на Младич -- този път това е пенсиониран военен от Армията на Сърбия и Черна гора.
						Други новини -- Полицията в Република Сръбска задържа босненския сърбин Живко Милетич, който е обвинен в извършване на военни престъпления във Фоча. Той бе арестуван в сряда по заповед на кантоналната прокуратура в Сараево. (Блиц, РТС, Независне Новине - 11/05/06; Бета, Танюг, РТРС - 10/05/06)
