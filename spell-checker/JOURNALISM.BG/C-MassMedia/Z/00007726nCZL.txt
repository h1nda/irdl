ЕС ще обжалва гръцката забрана върху хазарта
23/07/2003
 
БРЮКСЕЛ, Белгия -- Европейската комисия съобщи във вторник (22 юли), че ще обжалва гръцки закон, приет по-рано този месец, който забранява игралните автомати във всички заведения, освен седемте казина в страната. Комисията излезе със становище, че законодателството е несправедливо, защото то не само забранява игри, които могат да породят обществено безпокойство, но и такива, които не представляват риск за обществения ред или потребителите. Брюксел освен това обвинява Атина,че не е уведомила предварително ЕС за своите намерения. Според комисията приемането на новия закон ще ограничи вноса на продукти за хазартна дейност и нарушава Договора на ЕС в частта му за свободно движение на стоки. (АФП, МПА, ЕУ Обзървър - 22/07/03)
