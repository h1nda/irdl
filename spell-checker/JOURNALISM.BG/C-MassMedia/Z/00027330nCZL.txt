Върховният представител Лайчак пристъпи към подготовката на дневния ред за реформите в БиХ наесен
					07/08/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак продължава да се консултира с лидерите на шестте партии от управляващата коалиция на държавно равнище за изготвяне на дневния ред за реформите наесен и вероятна среща на лидерите на 23 август в Сараево. В сряда (6 август) Лайчак се срещна с Младен Иванич, лидер на Партията за демократичен прогрес и председател на Камарата на народите на БиХ. Лайчак подчерта, че изискванията, произтичащи oт Споразумението за стабилизация и асоцииране, както и условията и целите, свързани с преобразуването на неговата Служба на върховния представител, очертават ясна програма за идните месеци. (Дневни Аваз, Фена - 06/08/08)
