Генералният секретар на НАТО Расмусен заяви, че ЕС е „несправедлив” към Турция 
					08/07/2010
					 
						КОПЕНХАГЕН, Дания -- В сряда (7 юли) генералният секретар на НАТО Андерс Фог Расмусен разкритикува ЕС за „несправедливото” отношение към Турция. В интервю за датския всекидневник „Политикен” Расмусен призова ЕС „да предприеме поредица от прагматични стъпки за подобряване на отношенията с Турция изцяло извън преговорите [за присъединяване към ЕС].” Расмусен, който е бивш министър-председател на Дания, добави, че на Турция трябва да бъде предоставена по-голяма роля в процеса на вземане на решения във връзка с военните мисии, в които тя участва, и че е нужно страната да бъде приета в Европейската агенция по отбрана. (АФП, Хюриет - 07/07/10)
