Румъния обяви траур за своя православен патриарх
					02/08/2007
					 
						БУКУРЕЩ, Румъния -- Правителството обяви петък (3 август) за ден на национален траур в Румъния във връзка с кончината на патриарх Теоктист, бивш глава на православната църква. Той почина от сърдечни усложнения в понеделник след операция на простатата на 92-годишна възраст. Всички членове на висшия клир на Румънската православна църква и патриарси от съседните страни ще присъстват на погребението в петък. Политически фигури, сред които румънският президент Траян Бъсеску, също възнамеряват да присъстват на траурната церемония. (Ромпрес, Hotnews.ro - 01/08/07)
