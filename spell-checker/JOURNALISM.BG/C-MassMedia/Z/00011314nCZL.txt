Министрите на отбраната на Гърция и Турция провеждат среща в рамките на форума на върха
29/06/2004
 
ИСТАНБУЛ, Турция -- Министърът на отбраната Вежди Гьонюл проведе едночасова среща с гръцкия си колега Спилиос Спилиотопулос в понеделник (28 юни) в рамките на форума на върха на НАТО в Истанбул. Двамата обсъдиха взаимните съкращения на оръжейни програми и усилията за стабилизиране на ЮИЕ. Те също така решиха да увеличат директните комуникации между двете министерства.
Гьонюл присъства и на заседание със своите колеги от Македония, САЩ и Ирак. Македонският министър Владо Бучковски го увери, че Скопие е готово да се присъедини към международната общност и да участва в обучението на иракската армия. (МПА, А1 ТВ - 28/06/04)
