Гърция обеща да изплати дълга си към европейските страни 
					24/02/2011
					 
						ХЕЛЗИНКИ, Финландия -- Гръцкият министър-председател Георгиос Папандреу каза в сряда (23 февруари), че неговата страна е решена да изплати заемите, които е получила от европейските страни като част от спасителния пакет от 110 милиарда евро за съживяване на икономиката на страната. „Мога да гарантирам, че ще изплатим своя дълг”, каза Папандреу след среща с финландския министър-председател Мари Кивиниеми в Хелзинки. Той пристигна там от Берлин като част от европейската си обиколка, имаща за цел спечелване на подкрепа за позицията на Гърция преди предстоящата идния месец среща на високо равнище на европейските лидери в Брюксел. Атина се надява да успее да удължи периода на изплащане на спасителния пакет и да договори по-ниски лихви. (Катимерини - 24/02/11; АНА-МПА - 23/02/11)
