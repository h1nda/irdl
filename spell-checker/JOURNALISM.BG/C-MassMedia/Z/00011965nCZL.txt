Пратеник на ЕС в Македония предупреждава, че референдумът може да забави евроатлантическата интеграция 
					13/09/2004
					 
						СКОПИЕ, Македония -- Специалният пратеник на ЕС в Македония Майкъл Сахлин предупреди, че ако референдумът успее да провали новите македонски закони за децентрализацията, евроатлантическата интеграция на страната ще се забави. В интервю за Радио "Свободна Европа" миналата седмица Сахлин каза, че макар да не поставя под съмнение конституционносъобразността на референдума през ноември, децентрализацията е ключов елемент от Охридското рамково мирно споразумение и един отрицателен вот би означавал крачка назад. 
						Други новини: Външният министър Илинка Митрева е в Брюксел, за да участва в заседанието във вторник на Съвета за стабилизиране и асоцииране. Съобщава се, че тя ще поиска отново либерализация на визовия режим с ЕС. (Утрински вестник, Дневник, Вест - 13/09/04; МИА, А1 ТВ - 12/09/04)
