Генерал Бобетко е изписан временно от хърватска болница
22/04/2003
 
ЗАГРЕБ, Хърватия -- Медицинският екип в загребската клиника Дубрава е позволил на 84-годишния генерал Янко Бобетко да прекара великденските празници със своето семейство. Ръководителят на екипа Мийо Берговец потвърди в понеделник (21 април), че лекарите са му позволили да излезе от болницата в събота и че Бобетко сам ще реши кога ще се върне обратно. Трибуналът на ООН в Хага го обвини официално във военни престъпления, извършени според трибунала по време на сръбско-хърватския конфликт през 90-те години на миналия век. През февруари обаче трибуналът анулира своето искане за екстрадиция и по-късно суспендира заповедта за арестуване, позовавайки се на влошеното здраве на Бобетко.( ХИНА- 21/04/03)
