Хърватската полиция залови огромно количество марихуана
					28/02/2010
					 
						ЗАГРЕБ, Хърватия -- Министърът на вътрешните работи на Хърватия Томислав Карамарко заяви в събота (27 февруари), че залавянето на голямо количество марихуана в петък е нанесло силен удар върху наркопазарите там. Операцията под названието "Балкански воин", доведе до арестуването на двама черногорци в камион, който е пренасял 150 кг марихуана. Двамата, на възраст 36 и 51 години, са били заловени на хърватско-словенската граница. Дрогата, оценена на около 560 000 евро, се смята, че е била предназначена за Западна Европа. (МИА - 27/02/10; Вечерни Лист, Ютарни Лист, Дневник, Явно, Бета, Б92 - 26/02/10)
