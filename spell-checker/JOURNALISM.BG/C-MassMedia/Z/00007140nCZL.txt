Гръцкият премиер отхвърли руските обвинения в адрес на ЕС
01/06/2003
 
САНКТ ПЕТЕРБУРГ, Русия -- Гръцкият премиер Костас Симитис, който в момента е председател на Европейския съвет, отхвърли в събота (31 май) обвиненията на Русия, че "китайска стена" е била издигната около ЕС. По време на срещата на високо равнище ЕС-Русия руският президент Владимир Путин се оплака относно строгостта на Шенгенската система. В отговор Симитис заяви, че въпросът за свободното движение е непосредствено свързан със сигурността. Той допълни, че трябва да се решат главните проблеми трафика на наркотици и хора, преди да бъдат премахнати ограниченията върху свободното движение. (МПА, АНА - 31/05/03)
