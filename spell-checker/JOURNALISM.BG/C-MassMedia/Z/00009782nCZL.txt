Американски експерти оглеждат бази в Румъния и България
10/02/2004
 
ФРАНКФУРТ, Германия -- Американски експерти ще пристигнат в България и Румъния във вторник (10 февруари), за да огледат възможни обекти за разполагане на американски военни бази. В свои неотдавнашни изявления висши американски представители, вкл. министърът на отбраната Доналд Ръмсфелд и държавният секретар Колин Пауъл, посочиха, че Вашингтон планира да създаде малки съоръжения за подготовка и бързо развръщане на сили. Тези съоръжения ще заменят някои от големите бази, изградени по време на Студената война.
Други новини: във вторник делегации от България и Румъния започват консултации с Европейската комисия в Брюксел. Тема на разговорите ще бъде финансовият пакет, обхващащ първите години на тяхното членство в ЕС. Комисията се очаква да обяви рамка на обща стойност от 9 до 10 млрд. евро за двете държави. (Труд, Дневник - 10/02/04; АП, АФП, БНТ, БТА, Нова ТВ, бТВ - 09/02/04)
