Българските прокурори повдигнаха обвинения срещу енергиен бос за неплатени данъци
					19/08/2009
					 
						СОФИЯ, България -- Прокуратурата е внесла обвинения срещу енергийния бос Христо Ковачки за 8 млн. евро укрити данъци, заяви пред репортери във вторник (18 август) Божидар Джамбазов от Софийската градска прокуратура. Според следователите между 2005 и 2008 г. бизнесменът не е декларирал доходи от сделки на четири от неговите дружества. Ако бъде осъден, Ковачки, на 46 г., може да получи до осем години затвор. Присъдата може да бъде намалена, ако той си плати данъците. Първите обвинения срещу Ковачки бяха предявени преди девет месеца. Той беше задържан за кратко и след това беше освободен след внасянето на рекордна гаранция от 100 000 евро. Ковачки отрича всички нарушения. Той е обвинен и в купуване на гласове във връзка с парламентарните избори миналия месец. (Ройтерс, БНР, БТА, Дневник - 18/08/09)
