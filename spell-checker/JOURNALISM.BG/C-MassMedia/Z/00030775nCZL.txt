Турската полиция конфискува скрит хероин
					30/06/2009
					 
						АНКАРА, Турция -- В понеделник (29 юни) полицията конфискува 129,3 кг хероин по време на операция в Източна Турция, съобщиха медиите. Полицаите са задържали трима заподозрени контрабандисти на наркотици в град Малатия и съобщиха, че хероинът е трябвало да замине за Истанбул. Само за изминалия месец властите са конфискували повече от 1 тон хероин в цялата страна. (Анадолска информационна агенция, Хабер Тюрк, Синхуа - 29/06/09)
