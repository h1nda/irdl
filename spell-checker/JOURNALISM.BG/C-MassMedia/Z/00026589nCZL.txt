Четирима души са арестувани за транспортиране на опасни материали за Косово
					28/05/2008
					 
						ПРИЩИНА, Косово -- Трима български граждани и един косовски бизнесмен бяха арестувани във вторник (27 май) по обвинение в транспортиране на опасни материали за Косово. Полицията съобщава, че три камиона с ремаркета са влезли в Косово от Македония и след рутинна проверка са се отправили към граничния пропускателен пункт Вермица за допълнителна проверка. Там от тях е протекъл материал, който е причинил увреждания на шестима гранични служители ,и границата е била затворена за десет часа. Подправените документи са удостоверявали, че камионите превозват хидравлично масло, но митническите служители са взели проби и при проверката е било установено, че съдържанието на сяра е по-високо от нормалното. (Коха Диторе, Би Би Си, Експрес, Зери - 28/05/08; РТК, КТВ, Б92 - 27/05/08)
