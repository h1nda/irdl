Сърбия започва да планира контрадело за геноцид срещу Хърватия
					23/11/2008
					 
						БЕЛГРАД, Сърбия -- Правителството потвърди в петък (21 ноември) решението си да заведе контрадело срещу Хърватия за военните престъпления и геноцида, които тя твърди, че са били извършени срещу етнически сърби по време на операция "Буря" през 1995 г. Белград реши да започне процедура за възбуждане на дело пред Международния съд (МС), заяви пред репортери министърът на търговията Слободан Милосавлевич,. Той каза, че правителството ще сформира юридически екип, който да работи по установяваненто на факатите за конфликтите в Хърватия по време на периода 1991-1995 г. Министерството на външните работи ще подготви контрадело, заяви Милосавлевич. Белград предприема тази мярка в отговор на решението на Хърватия да заведе дело срещу Сърбия, обвинявайки я в етническо прочистване по време на войната. Миналата седмица МС реши, че има юрисдикция по делото и ще го изслуша. (Политика, Б92, Бета, Taнюг, Ройтерс - 21/11/08)
