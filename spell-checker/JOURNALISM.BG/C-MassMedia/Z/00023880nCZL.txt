Румъния избра нов патриарх
					13/09/2007
					 
						БУКУРЕЩ, Румъния -- Православната църква на страната има нов патриарх. Даниел, на 56 г., митрополит на Молдова и Буковина, бе избран на длъжността от Националния църковен съвет в сряда (12 септември). Той ще наследи патриарх Теоктист, който почина през юли. Даниел е смятан за член на реформаторското крило на църквата, което се обявява за подобряване на отношенията с другите християнски църкви. Той победи митрополит Бартоломеу Анания, на 86 г., бивш политически затворник от времето на комунистическия режим. 
						Някои местни медии съобщиха, че новият патриарх е бил агент на "Секуритате" по време на режима на Николае Чаушеску. Румънската комисия за разкриване на досиетата на "Секуритате" съобщи, че проучва досиетата на духовенството, но отказа да предостави други подробности. (Евениментул Зилеи, Реалитатя Ромъняска, Гардианул, Найн o'клок - 13/09/07; Ройтерс, Найн o'клок, Б92, АФП, АП, Hotnews.ro, Ромпрес, Танюг, БМРР, Медиафакс - 12/09/07)
