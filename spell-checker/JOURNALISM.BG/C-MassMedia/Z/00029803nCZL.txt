Офисите на гръцки заместник-министри понесоха щети
					01/04/2009
					 
						АТИНА, Гърция -- Рано сутринта във вторник (31 март) нападатели са хвърлили газови бутилки и бензинови бомби срещу офисите на заместник-министри, като са причинили малки щети, но ранени няма. Офисите, намиращи се в северния град Солун, принадлежат на заместник-министъра на вътрешните работи Константинос Юлекас и на заместник-министъра на културата Йоанис Йоанидис. Полицията съобщи, че неизвестни нападатели са използвали газови бутилки при нападения срещу кола на пакистанското посолство, както и срещу четири клона на банки и една пощенска станция в Атина. При атаките няма ранени. (СКАЙ, АНА-МПА, In.news, Анадолска информационна агенция, Ню Йорк Таймс - 31/03/09)
