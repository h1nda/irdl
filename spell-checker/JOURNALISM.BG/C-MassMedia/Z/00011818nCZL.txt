ООН ще направи преглед на мироподдържащата мисия в Кипър 
					31/08/2004
					 
						НИКОЗИЯ, Кипър -- Екип от експерти пристигна в Кипър в понеделник (30 август), за да оцени хода на мироподдържащата операция там. Генералният секретар на ООН Кофи Анан нареди извършването на такъв преглед на мандата на 1,200-членния контингент преди изтичането му през декември. ООН поддържа мироопазващи сили по 180–километровата граница между гръцката и турска части на острова от 1974 г. насам. 
						Други новини: Ръководен от ООН комитет за безследно изчезналите проведе първото си заседание от пет години насам в понеделник. Представители на турската и гръцка общности публикуваха след това изявление, в което се препотвърждава техния “безрезервен ангажимент” за решаване на въпросите с лицата, които все още се водят за безследно изчезнали. (НТВ – 31/08/04; АФП, Уеб-сайт на ООН – 30/08/04)
