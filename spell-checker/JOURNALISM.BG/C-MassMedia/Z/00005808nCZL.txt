Албански депутат критикува медиите за отразяването на интеграционния процес
29/01/2003
 
ТИРАНА, Албания -- Местните медии нямат готовност да информират обществеността за реформите, през които обществото и икономиката ще преминат по пътя към интеграцията с НАТО и ЕС, заяви Муса Улчини, който оглавява парламентарната медийна комисия. В интервю за националната новинарска агенция АТА във вторник (28 януари) той каза, че "албанците все още не са наясно с предимствата от интеграцията; представата на много от тях по този въпрос е далеч от реалността". Според него медиите трябва да възприемат европейските стандарти и добави, че "трябва да се направи още много за създаването на професионални журналисти от висока класа, които да бъдат максимално обективни в представянето на информация пред обществеността". (АТА - 28/01/03)
