Сърбия реши да представи кандидатурата си за членство в ЕС до края на годината
					20/12/2009
					 
						БЕЛГРАД, Сърбия -- Съветът за европейска интеграция реши в събота (19 декември), че Сърбия ще внесе кандидатурата си за членство в ЕС до края на годината. Сесията бе председателствана от премиера Мирко Цветкович и на нея присъства президентът Борис Тадич. Пред журналисти след сесията Цветкович заяви, че Белград ще изчака Швеция, която в момента е ротационен председател на ЕС да реши кога може да бъде внесена официалната молба. (ФоНет, Бета, Taнюг, Б92, AФП, Ройтерс, РТС - 19/12/09)
