Шведският външен министър е оптимист относно присъединяването на Косово към ЕС
					10/03/2008
					 
						ПРИЩИНА, Косово – Шведският външен министър Карл Билд изрази мнение, че Косово може да стане член на ЕС, преди да стане член на ООН. Билд, който завърши в неделя (9 март) двудневно посещение в Косово, изрази убеденост, че някои страни, като Русия и Китай, никога няма да признаят независимо Косово и ще блокират влизането му в ООН. Той настоя обаче, че това няма да се случи с евроинтеграцията на страната. 
						Билд каза, че Косово и ситуацията в Западните Балкани откакто Косово обяви независимост миналия месец ще заемат важно място в дневния ред на заседанието на външните министри от ЕС в понеделник в Брюксел. Той настоя още, че ООН трябва да остане в Косово като буфер между страните, които признават независимостта на Косово, и онези, които не я признават. Билд също така приветства оттеглянето на сръбския премиер Воислав Кощуница, определяйки извънредните парламентарни избори като имащи „решаващо значение за региона като цяло, включително за Косово”. (РТК, Телеграфи, Kosovalive, Танюг, Б92, Синхуа - 09/03/08)
