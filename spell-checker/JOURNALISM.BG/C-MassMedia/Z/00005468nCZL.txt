Български опозиционни лидери са били подслушвани от разузнавателните служби
23/12/2002
 
СОФИЯ, България -- Лидерите на опозиционния Съюз на демократичните сили (СДС) и някои журналисти от водещи медии са били редовно подслушвани от тайните служби. Тази информация е била изнесена от СДС в петък (20 декември). Опозицията е представила копия от записи и е поискала оставката на вътрешния министър Георги Петканов с аргумента, че разузнавателните служби са били използвани нелегално за политически цели. Министерството на Петканов отхвърли тези твърдения, но призна, че бившият шеф на тайните служби генерал Атанас Атанасов е бил подслушван заради подозрения в шпионска дейност за чужди разузнавания. Министерството съобщи, че разговорите на Атанасов с опозиционните лидери и журналисти са били записвани по време на разследването. Но според СДС, някои от записите датират отпреди разследването.
Според други новини, Руското посолство в София се извини официално в неделя, часове след като авиационните власти отказаха да дадат коридор за българския правителствен самолет, преминаващ през руското въздушно пространство. Председателят на парламента Огнян Герджиков е бил на борда на самолета. (Стандарт, Труд, Монитор, 24 Часа - 23/12/02; БТА, Дневник - 22/12/02; Дневник, Медиапул - 21/12/02)
