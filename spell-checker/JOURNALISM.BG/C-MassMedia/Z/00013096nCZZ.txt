Делова хроника
					27/12/2004
					Преглед на деловите и икономически новини от Балканите след 17 декември 
					(Различни източници – 17/12/04 - 27/12/04)
 
					 
						
Турският премиер Реджеп Тайип Ердоган (вляво) и сирийският му колега Мохамед Наджи Атри подписаха споразумение за свободна търговия в Дамаск миналата седмица. Турция и Сирия бяха изправени пред прага на война преди шест години, но сега се стремят да надграждат върху вече подобрените си отношения. [AФП]
						Премиерите на Албания, България и Македония се очаква да подпишат меморандум за разбирателство относно проекта за Трансбалкански тръбопровод във вторник (28 декември) в София. Тръбопроводът ще пренася нефт от българското пристанище Бургас до албанското пристанище Вльора и е част от Общоевропейския коридодор VІІІ.
						*** 
						Международната рейтингова агенция Стандард енд Пуърс повиши дългосрочния рейтинг за чуждестранна валута на Хърватия от BBB- на BBB. Тази стъпка бе предприета след неотдавнашното решение на ЕС да започне преговори за присъединяване със Загреб. Краткосрочният рейтинг за чуждестранна валута на Хърватия бе потвърден на ниво A-3, а рейтингите за местна валута на BBB+/A-2. Стандард енд Пуърс повиши дългосрочните рейтинги за чуждестранна валута на Държавната банка за развитие и възстановяване и на община Загреб на BBB. 
						*** 
						
Сърбия и ЕС подписаха споразумение, което премахва квотите на ЕС върху търговията със сръбски текстил и по-специално квотите за износ на сръбски текстилни продукти за ЕС. Споразумението предвижда освен това постепенно вдигане от сръбска страна на всички вносни мита върху текстилни продукти от ЕС през следващите три години. 
						*** 
						
Хърватската телекомуникационна агенция избра шведско-хърватския консорциум Треча Среча за победител в търга за трети мобилен опиратор в страната. Консорциумът включва шведската телекомуникационна компания Теле2 и девет местни компании. Победителят се ангажира да понижи цените с между 20 и 50 %. 
						*** 
						ЕС отпусна 405 млн. евро предприсъединителна помощ на Румъния в рамките на програмата ФАР за 2004 г. Освен това, други 2 млн. евро бяха насочени за укрепване на румънската система за ядрена безопасност. 
						*** 
						
Сърбия ще стартира процес на преструктуриране през 2005 г. на осем големи предприятия, вкл. компанията за нефт и газ НИШ, енергийния комбинат ЕПС и Телеком Сърбия, каза вицепремиерът Миролюб Лабус на 21 декември. Кабинетът планира да съкрати държавните субсидии на тези компании в търсене на повишена производителност. 
						*** 
						
Турското правителство разкри подробности относно плановете си за съкращаване на данъците, предвидено за началото на 2005 г. в рамките на нова програма, подготвена заедно с МВФ. ДДС върху хранителни стоки, артикули за здравеопазване и образование ще бъдат намалени на 8 от сегашните 18 %, докато корпоративните данъци ще се понижат на 30 от сегашните 33 %. 
						*** 
						
Стандард енд Пуърс повиши перспективата за рейтинга на водещия български GSM оператор МобилТел от стабилна на позитивна, потвърждавайки рейтинга за чуждустранна валута на компанията на BB+. Агенцията се позова на предстоящото придобиване на МобилТел от Телеком Австрия.
