Гръцката полиция задържа хероин
					23/10/2009
					 
						АТИНА, Гърция -- Полицията обяви в четвъртък (22 октомври), че е разбила престъпна група за наркотрафик в Атина и е конфискувала 135 кг хероин. Арестувани са девет чуждестранни граждани - шестима сирийци, един бангладешец, един суданец и една румънка, които според обвиненията са прекарвали контрабандно наркотици от Турция. Срещу деветимата са повдигнати обвинения. Операцията бе осъществена след двумесечно разследване, в което бе разкрита лаборатория за наркотици, действаща под прикритието на магазин за облекло. (AНA-MПA, БTA - 22/10/09)
