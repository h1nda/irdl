Гръцки премиер ще посети официално Турция за първи път след 46 години
					05/07/2005
					 
						ЕВРОС, Гърция -- Костас Караманлис ще стане първият гръцки премиер, който ще направи официално посещение в Турция за последните 46 години, съобщиха международните медии в понеделник (4 юли). Информационната агенция АНА съобщи, че той ще пътува до Анкара по покана на турския си колега Реджеп Тайип Ердоган. Датите ще бъдат обявени по-късно. Ердоган и Караманлис обсъдиха планираното посещение по време на церемония през уикенда по откриване на проект за строеж на газопровод по границата.
						Също в понеделник гръцкото финансово министерство обяви плановете си за организиране на лотарийна игра за набавяне на средства за бюджета. Правителството се надява да печели повече от 90 млн. евро на година от играта "Ксисто". (АНА - 05/07/05; Джапен прес, АНА, АП - 04/07/05)
