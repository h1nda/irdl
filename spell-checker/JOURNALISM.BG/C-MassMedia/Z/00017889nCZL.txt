България и Румъния ще получат помощи от ЕС за възстановяване на щетите от наводненията
					13/03/2006
					 
						БРЮКСЕЛ, Белгия -- Европейската комисия предложи в петък (10 март) компенсационен план, според който Австрия, България и Румъния ще получат 106 млн. евро под формата на помощи за възстановяване на щетите от наводненията миналото лято. България ще получи 20,4 млн. евро, а Румъния - 71,2 млн. евро. Предложението, внесено в Европейския парламент, трябва да бъде одобрено от правителствата на страните членки на ЕС. 
						Други новини -- Силните дъждове в края на седмицата станаха причина за наводнения в България. Няколко язовира от водната каскада на р. Арда в Южна България преляха и причиниха свлачища. Властите наложиха аварийни мерки, в т. ч. нарочни спирания на тока от съображения за безопасност. (БНР, Дневник - 13/03/06; Уеб сайт на ЕС - 10/03/06)
