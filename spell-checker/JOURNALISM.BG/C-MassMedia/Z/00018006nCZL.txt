Македонският премиер Бучковски се срещна с ръководителя на НАТО в Брюксел
					23/03/2006
					 
						БРЮКСЕЛ, Белгия -- Генералният секретар на НАТО Яп де Хоп Схефер се срещна с македонския премиер Владо Бучковски в сряда (22 март), за да обсъди с него парламентарните избори в балканската страна по-късно през годината. Ръководителят на НАТО похвали също напредъка, постигнат от Скопие досега, особено по отношение на реформата в полицията и насърчаването на участието на малцинствата в държавната администрация. От своя страна Бучковски подчерта, че Скопие се надява да получи покана за присъединяване към НАТО през 2008 г.
						Междувременно в Скопие официално започна строителството на ново посолство на САЩ. Посланикът на САЩ Джилиън Милованович каза, че то ще бъде символ на приятелство, партньорство и споделени демократични ценности. (Уеб сайт на македонското правителство, A1 ТВ, Телма ТВ - 22/03/06)
