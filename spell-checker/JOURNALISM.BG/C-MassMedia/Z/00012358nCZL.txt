ЕК е срещу предложенията за провеждане на преброяване в БиХ през следващата година 
					19/10/2004
					 
						САРАЕВО, Босна и Херцеговина (БиХ) -- Делегация на Европейската комисия (ЕК) в БиХ изрази несъгласие с неотдавнашните предложения за провеждане на общонационално преброяване през 2005 г. В изявление от понеделник (18 октомври) ЕК подчерта, че преди да се проведат консултации по провеждане на преброяване, БиХ трябва да има напълно функционираща статистическа служба на държавно ниво, да се осигури финансирането и да се решат големите проблеми, свързани с процеса на завръщане на бежанците. 
						Също в понеделник председателят на хърватския парламент Владимир Шекс посети Сараево, преди сесията следващия месец на Междудържавния съвет БиХ/ Хърватия. Шекс се срещна с висши представители на БиХ, вкл. президентството на БиХ и премиера Аднан Терзич (Независне новине, Дневни аваз - 19/10/04; РТРС, ПБС БиХ - 18/10/04)
