Германия ще ограничи достъпа на работници от България и Румъния след присъединяването им към ЕС 
					24/10/2006
					 
						БУКУРЕЩ, Румъния -- Германия ще ограничи достъпа на работници от България и Румъния до трудовия си пазар след присъединяването на двете балкански страни към ЕС през януари, каза държавният секретар в германското министерство на труда Герд Андрес в понеделник (23 октомври), по време на посещение в Букурещ. Андрес посочи като основна причина високата безработица в Германия - средно около 10 %, но достигаща до 22 % в източните провинции. (БНР, Ромпрес, Медиафакс - 23/10/06)
