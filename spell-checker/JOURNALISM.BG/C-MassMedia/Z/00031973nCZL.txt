Косовското правителство не е изненадано от доклада на ЕК за напредъка на страната
					13/10/2009
					 
						ПРИЩИНА, Косово -- Кабинетът не е изненадан от това, че в предстоящия доклад на Европейската комисия (ЕК) за напредъка на страната, части от който се появиха в медиите, се прави заключението, че правителството не контролира цялата страна и че Белград подкрепя паралелни структури, каза в понеделник (12 октомври) министър-председателят Хашим Тачи. Той отново подчерта, че неговото "правителство е разтревожено от негативните явления, подстрекавани от Белград", и че това е било ясно обяснено и на Вашингтон, и на Брюксел. Тачи обаче посочи, че за първи път доклад на ЕК недвусмислено подкрепя европейските перспективи на Косово. Годишният доклад за напредъка на страните от Западните Балкани ще бъде публикуван в сряда. (Косово Сот, Лайм, Зери - 13/10/09; Кохавижън, РТК, ТВ 21 - 12/10/09)
