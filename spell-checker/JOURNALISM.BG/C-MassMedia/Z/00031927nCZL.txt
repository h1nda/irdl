Хагският съдия Робинсън докладва пред Общото събрание на ООН
					09/10/2009
					 
						НЮ ЙОРК, Съединени щати -- Председателят на Трибунала на ООН за военни престъпления Патрик Робинсън изнесе в четвъртък (8 октомври) слово пред Общото събрание на ООН, призовавайки страните членки да положат всички усилия, за да осигурят предаването на правосъдието на обвиняемите във военни престъпления Ратко Младич и Горан Хаджич, преди да е изтекъл мандатът на Трибунала. "Ако те не бъдат предадени на правосъдието, това ще остави петно върху историческия принос на ООН към изграждането на мира в бивша Югославия," каза Робинсън. В своя годишен доклад той призова Общото събрание да подкрепи създаването на комисия, която да обработва искове за компенсации от жертвите на военни престъпления в бивша Югославия. (Танюг, Бета, Б92 - 08/10/09)
