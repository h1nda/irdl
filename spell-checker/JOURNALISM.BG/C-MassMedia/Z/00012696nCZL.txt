Хърватският кабинет отхвърля атаките на опозицията срещу външния министър
					18/11/2004
					 
						ЗАГРЕБ, Хърватия -- Правителството единодушно подкрепи в сряда (17 ноември) външния министър Миомир Жужул, като отхвърли насоченото срещу него искане на опозицията. Министрите обосноваха решението си с доклади на главния прокурор и на държавната ревизионна служба, които оневиниха Жужул за всякакви закононарушения, свързани с процедурата по ликвидация на фирмата "Имострой". Опозицията твърди, че е налице конфликт на интереси. (Виесник - 18/11/04; ХИНA, ХРT - 17/11/04)
