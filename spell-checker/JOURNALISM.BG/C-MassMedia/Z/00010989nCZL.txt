Асоциацията на вестникарите даде висока оценка на Турция за напредъка в свободата на словото
01/06/2004
 
ИСТАНБУЛ, Турция -- Президентът на Световната асоциация на вестникарите оцени високо в понеделник (31 май) Турция за значителния успех, който тя е отбелязала в разширяването на свободата на словото. Сеок Хюн Хонг допълни, че провеждането на 57-я Конгрес на вестникарите и 11-я Световен форум на редакторите в Истанбул е доказателство за успеха на Турция в тази сфера. Премиерът Реджеп Тайип Ердоган декларира решителността на своето правителство да продължи да разширява свободата на словото и поиска от представителите на европейските медии да подкрепят кандидатурата на неговата страна за членство в ЕС.
Други новини: турският президент Ахмет Недждет Сезер е в Полша. Той ще се срещне със своя колега Александър Квашневски във вторник. Разговорите ще се съсредоточат върху двустранните отношения, както и върху сътрудничеството в рамките на НАТО в регионален и международен контекст. (Хюрриет- 01/06/04; АП, Анадолска агенция, ТРТ 2, Търкиш Дейли Нюз - 31/05/04)
