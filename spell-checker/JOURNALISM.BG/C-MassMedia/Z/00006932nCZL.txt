Полицията в Република Сръбска разкрива мрежа за трафик на хора
14/05/2003
 
САРАЕВО, Босна и Херцеговина (БиХ) -- Говорител на полицейските сили на ООН съобщи във вторник (13 май), че полицията на Република Сръбска е разбила група, която вероятно е прехвърлила нелегално в различни части на Европа около 200 жени. Предполагаемият главатар на групата Милорад Милакович и трима негови съучастници са били арестувани в Приедор. Полицията е открила и шест момичета от Молдова и Румъния заключени в стая с железни решетки на прозорците. "Обхватът на събраните доказателства дава солидни основания да се твърди, че сме свидетели на най-решителния удар срещу тази ужасяваща престъпна дейност в БиХ досега, " заяви говорителят на ООН Йон Оскар Солнес по време на пресконференция. (Ройтърс - 13/05/03)
