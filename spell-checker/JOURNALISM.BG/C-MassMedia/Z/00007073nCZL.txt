Ашдаун: БиХ не може да очаква повече подаръци от ЕС
26/05/2003
 
САРАЕВО, Босна и Херцеговина -- Бъдещето на БиХ е в ръцете на собствения й народ и повече не могат да се очакват подаръци от ЕС, без да се прилагат реформи, заяви Върховният представител Пади Ашдаун в свое отворено писмо, публикувано в неделя (25 май). Писмото отбелязва първата година от назначаването на Ашдаун на сегашния му пост. Макар че доста неща са постигнати, пише Ашдаун, много остава да бъде свършено.
Други новини: влиятелната асоциация на независимите интелектуалци в БиХ Круг 99 заяви, че нейните членове са често пъти подложени на националистически атаки, особено в пронационалистически публикации в местната преса. В публикуван наскоро документ членовете на асоциацията твърдят, че са решени да изградят гражданска, демократична и суверенна държава. (Източници на СВП - 26/05/03; ПБС БиХ, РТРС, БХ Радио 1, Би Би Си - 25/05/03)
