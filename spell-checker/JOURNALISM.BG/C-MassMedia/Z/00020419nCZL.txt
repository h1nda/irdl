Румъния номинира сенатор либерал за еврокомисар 
					26/10/2006
					 
						БУКУРЕЩ, Румъния -- В сряда (25 октомври) премиерът Калин Попеску Таричану официално номинира сенатора от Националлибералната партия Варуян Восганян за румънски кандидат за еврокомисар. Восганян каза, че за него ще е чест да представлява Румъния в Комисията и посочи, че предпочита да отговаря за финансите или културата. Четирдесет и осемгодишният либерал, който е от арменски произход, има докторска степен по икономика и е автор на многобройни политически и икономически изследвания.
						Други новини -- След като в сряда отстраненият от поста министър на отбраната Теодор Атанасиу официално подаде оставка, Търичану номинира, а президентът Траян Бъсеску официално одобри назначаването на Сорин Фрунзаверде от управляващата Демократическа партия. Той е бил министър на отбраната през 1999 г. (Котидианул, Зиуа - 26/10/06; Ромпрес, Медиафакс - 25/10/06)
