Босненски общински съветници в Сребреница приемат резолюция за специален статут
					25/03/2007
					 
						СРЕБРЕНИЦА, Босна и Херцеговина (БиХ) -- Босненски общински съветници в Сребреница приеха резолюция в събота (24 март), по силата на която общината се отделя от юрисдикцията на Република Сръбска (РС) и придобива специален статут в рамките на БиХ. Призиви за подобно дейстие започнаха почти веднага след като Международният съд в Хага наскоро определи, че е бил извършен геноцид срещу босненци в Сребреница през 1995 г. Сръбски членове на Събранието в Сребреница твърдят, че общинските власти нямат правомощия да приемат подобни резолюции, които според тях нарушават както Конституцията на РС, така и Дейтънското мирно споразумине. (Независне новине - 25/03/07; РТРС, Срна - 24/03/07)
