Сараево е домакин на международен форум, посветен на прочистването от мини
04/05/2004
 
САРАЕВО, Босна и Херцеговина (БиХ) -- Годишната световна среща на Международната кампания за забрана на противопехотните мини започна в Сараево в понеделник (3 май) в присъствието на повече от 100 изследователи и участници от 70 държави. Сред тях бе и австрийският дипломат Волфганг Петрич, бивш Върховен представител в БиХ. Той заяви в понеделник, че страната се приближава към Европа, като отбелязва напредък при завръщането на бежанците, реституцията на собствеността и изграждането на институциите.
Други новини: премиерът на БиХ Аднан Терзич заяви в понеделник, че правителството не би могло да поеме цялата отговорност за борбата срещу тероризма. Коментарите му бяха в отговор на нов доклад, изработен от Държавния департамент на САЩ, в който се заключава, че борбата срещу организираната престъпност е отслабнала след като националистите дойдоха на власт в края на 2002 г. ( Източници на СВП, Ослобождение, Дневни Аваз, Независне новине - 04/05/04; Фена - 03/05/04)
