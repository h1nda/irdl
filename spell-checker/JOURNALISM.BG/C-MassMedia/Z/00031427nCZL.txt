Гръцкото правителство ще обезщети пострадалите от пожарите
					26/08/2009
					 
						АТИНА, Гърция -- Във вторник (25 август) правителството съобщи за мащабен план за компенсиране на хората за загубите им по време на пожарите, бушували на север от Атина през изминалите няколко дена. Кабинетът обеща също да се заеме и с щетите, нанесени на околната среда. Говорителят на правителството Вангелис Антонарос каза: "Там, където преди е имало гори, ще бъдат засадени нови. Няма да има никакви изключения." Според предварителни данни около 150 къщи са изгорели до основи в района на Атика. Пламъците са унищожили също така около 21 000 хектара гори. (Нафтемборики, Вима - 26/08/09; АФП - 25/08/09)
