МВФ похвали напредъка на Гърция и подчерта, че предстоят още реформи 
					17/03/2011
					 
						АТИНА, Гърция -- В сряда (16 март) МВФ заяви в доклад, че Гърция е постигнала по-нататъшен напредък в изпълнението на целите, поставени в нейния спасителен план, но подчертава, че са необходими още реформи, за да бъде постигната фискална стабилност и икономическо възстановяване. В своя трети доклад за напредъка от май миналата година, когато страната получи спасителен заем от 110 милиарда евро, МВФ отбелязва, че Гърция трябва да представи план за средносрочна стратегия до май. (Имерисия - 17/03/11; АНА-МПА, Нафтемборики, Inews, Катимерини - 16/03/11)
