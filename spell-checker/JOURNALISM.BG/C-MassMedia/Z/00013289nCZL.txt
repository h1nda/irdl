Според ЕС Хърватия трябва да сътрудничи с Трибунала на ООН 
					18/01/2005
					 
						БРЮКСЕЛ, Белгия -- Европейската комисия предупреди Хърватия в понеделник (17 януари), че страната трябва да сътрудничи с Трибунала на ООН за военни престъпления при издирването на укриващия се генерал от запаса Анте Готовина, ако иска да започне присъединителни преговори с ЕС на 17 март. След среща с хърватския премиер Иво Санадер комисарят на ЕС по разширяването Оли Рен изрази надежда, че Загреб ще удвои усилията си за осъществяване на пълноценно сътрудничество с Трибунала на ООН. На свой ред Санадер призова и други страни да помогнат при издирването. 
						Председателят на Европейската комисия Жозе Мануел Барозу се срещна със Санадер и каза, че Хърватия има реален шанс да се присъедини към ЕС в края на мандата на сегашната комисия през 2009 г. Той подчерта освен това нуждата от сътрудничество по военните престъпления. (Вечерни лист - 18/01/05; АФП, ХИНА, ХРТ - 17801/05)
