Български търговец на нефт се призна за виновен в контрабанда в нарушение на програмата "Петрол срещу храни" 
					20/08/2007
					 
						НЮ ЙОРК, Съединени щати -- Българският търговец на нефт Людмил Дионисиев, живеещ в Хюстън, се призна в петък (17 август) в Ню Йорк за виновен в контрабанда на иракски нефт за американски компании в нарушение на програмата на ООН "Петрол срещу храни". Дионисиев бе обвинен за внасянето на иракски нефт в Съединените щати през януари 2001 г. от името на две компании, собственост на другия ответник, Дейвид Чалмърс от Тексас. 
						По-късно в петък Чалмърс също се призна за виновен в плащането на тайни надбавки в нарушение на санкциите на ООН и американските закони на подставени фирми и по банкови сметки на тогавашното иракско правителство. Очаква се признаването на вината да доведе до по-снизходителни присъди за двамата подсъдими от тези, които биха получили след съдебен процес и доказване на вината им. (Стандарт, Дневник - 20/08/07; Медиапул - 19/08/07; Ройтерс, АП - 18/08/07)
