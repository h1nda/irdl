Франция отхвърли предложението за референдум за членството на Турция в ЕС
					24/06/2008
					 
						ПАРИЖ, Франция -- В понеделник (23 юни) горната камара на парламента, Сенатът, отхвърли институционалната реформа, имаща за цел свикване на референдум за турското членство в ЕС. Долната камара одобри мярката в края на май. Сенаторите обаче я разкритикуваха като "злоупотребяваща" и "дискриминационна" по отношение на "съюзник и приятел" на Франция. Президентът Никола Саркози се противопоставя на членството на Турция в ЕС, твърдейки, че страната не е разположена в Европа. Вместо пълно членство той подкрепя даването на Турция на статут на "привилегировано партньорство". Анкара настоява за пълно присъединяване. (Хюриет - 24/06/08; АФП - 23/06/08)
