Съветът по отбрана на Сърбия и Черна гора одобрява участието в мироопазващи мисии
09/10/2003
 
БЕЛГРАД, Сърбия и Черна гора -- Върховният съвет за сигурност на федерацията бе свикан в сряда (8 октомври) и разреши участието на войски от Сърбия и Черна гора в международните мироопазващи мисии. Съветът бе дал указания на министерството на отбраната да подготви проектозаконите, необходими за урегулиране на процеса. Около 500 военнослужещи се очаква да заминат в Афганистан след приемане на нужните закони от кабинета и парламента. (Б92, Бета, ФоНет, Би Би Си, Танюг - 08/10/03)
