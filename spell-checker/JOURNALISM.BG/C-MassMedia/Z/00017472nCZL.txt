България ще изпрати в Ирак рота, която няма да участва в бойни действия 
					03/02/2006
					 
						СОФИЯ, България -- В четвъртък (2 февруари) кабинетът реши да изпрати в Ирак нова рота, която няма да участва в бойни действия. Министърът на отбраната Веселин Близнаков обясни, че това е част от споразумение между България и Съединените щати и че очаква парламентът да ратифицира споразумението до десет дни. 154-членният български контингент ще бъде под командването на САЩ и ще помага в охраната на бежанския лагер "Ашраф". Вашингтон ще заплати разходите за транспорт и логистика. Очаква се разходите за България да бъдат около 5,1 млн. евро. България изтегли бойните си части от Ирак в края на миналата година. (Уеб сайт на българското правителство, Медиапул, АП, АФП - 02/02/06)
