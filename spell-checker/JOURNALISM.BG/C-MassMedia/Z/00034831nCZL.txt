Премиерът на РС Додик заяви, че БиХ никога няма да признае Косово
					06/06/2010
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик отхвърли в петък (4 юни) изявление на косовския външен министър Скендер Хисени, който каза, че БиХ скоро ще признае независимостта на Косово. "Не виждам причина БиХ да не признае независимостта и очаквам това да се случи скоро", заяви Хисени на среща на външните министри на ЕС в Сараево миналата седмица. 
						Додик обаче заяви, че този коментар е направен от министър на незаконна, самообявила се държава. "Мога да гарантирам, че БиХ никога няма да направи това", каза Додик. (Сител, Данас, Б92 - 05/06/10)
