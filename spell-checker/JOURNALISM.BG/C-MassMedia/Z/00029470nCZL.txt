Румънските държавни служители организираха предупредителна стачка
					02/03/2009
					 
						БУКУРЕЩ, Румъния -- Държавните служители проведоха двучасова предупредителна стачка в понеделник (2 март) срещу решението на правителството да отмени заплащането за извънредно отработено време и бонуси върху заплатите. Националаният съюз на държавните служители настоява правителството да изготви план за заплатите в съответствие със статута на държавните служители и да започне преговори за колективния им трудов договор. Съюзът заплаши да организира обща стачка на 9 март, ако правителството не изпълни исканията му. (Meдиафакс, Хотнюз, Реалитатеа ТВ, Зиаре - 02/03/09)
