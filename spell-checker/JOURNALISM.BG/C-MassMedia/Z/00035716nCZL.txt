Сръбски министър призова ЮЛЕКС да предприеме действия, след като Косово забрани посещенията
					19/08/2010
					 
						БЕЛГРАД, Сърбия -- Министърът за Косово Горан Богданович в сряда (18 август) поиска от ЮЛЕКС да реагира, след като властите в Прищина забраниха планираното му посещение в Косово. Посещението на Богданович трябваше да се състои в четвъртък. Той нарече тази отмяна на посещението му политическа провокация и призова правната мисия на ЕС да каже ясно на Прищина, че подобни действия създават напрежение. Правителството на Косово реши да забрани на сръбските власти да правят официални посещения, за да предотврати провокативни политически изявления, каквито са били отправяни по време на предишни посещения. (Танюг, Бета, Б92 - 18/08/10)
