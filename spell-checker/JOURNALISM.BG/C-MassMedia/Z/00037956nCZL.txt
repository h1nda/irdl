Обама бе домакин на коктейл по случай Деня на независимостта на Гърция
					28/03/2011
					 
						ВАШИНГТОН, Съединени щати -- Президентът на САЩ Барак Обама бе домакин на специална церемония в събота (26 март) по повод 190-ата годишнина от войната за независимост на Гърция от Османската империя. В изявление от петък Обама определи Гърция като "родината на демокрацията". Външното министерство заяви, че в събота Обама е разговарял по телефона с гръцкия премиер Георгиос Папандреу, за да обсъди събитията в Либия и ролята на Гърция в международните операции там. 
						Други новини -- Турското външно министерство осъди изстъпленията на вандали в турско гробище в петък в атинското пристанище Пирея, докато Гърция честваше годишнината от независимостта си. Заподозрени са гръцки ултранационалисти, които са залели с боя обозначенията върху гробовете на турски мъченици и са оставили расистки антитурски лозунги. Говорителят на гръцкото правителство Георгиос Петалотис също осъди нападението. (Заман - 28/03/11; Вима - 27/03/11; Нафтемборики, Inews, AНA-MПA, Грийк Рипортър, Експрес - 26/03/11)
