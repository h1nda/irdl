Българското правителство замрази 88,4 млн. от еврофондовете поради опасения за корупция
					19/06/2008
					 
						СОФИЯ, България -- Правителството реши в сряда (18 юни) да спре плащанията по десет проекта, които са финансирани по предприсъединителната програма ФАР и са на обща стойност 88,4 млн. евро. Решението е изпреварващо, тъй като Европейската комисия по всяка вероятност ще препоръча същата мярка. Заместник министър-председателят Меглена Плугчиева отбеляза, че одитът, извършен от международните консултанти Кей Пи Ем Джи, е разкрил поредица от нарушения. Проектите се управляват от министерството на регионалното развитие и държавния инфраструктурен фонд, които имат лоша репутация. Плугчиева добави, че размерът на нарушенията налага за случая да бъде сезирана прокуратурата. (Сега, Пари, Труд - 19/06/08; бТВ, БТА - 18/06/08)
