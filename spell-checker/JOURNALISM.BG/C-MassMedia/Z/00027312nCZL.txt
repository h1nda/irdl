Прокурорите искат правила за защитата на Караджич
					06/08/2008
					 
						ХАГА, Холандия -- Прокурорите на Хагския трибунал за военни престъпления поискаха във вторник (5 август) съдиите по делото на Радован Караджич да определят правилата, при които той може сам да води своята защита. Искането бе направено, след като Караджич представи документ, в който изразява съмнение в справедливостта на съда и обвинява медиите в пристрастност. Това стана по време на неговото първо явяване в съда на 31 юли. Следващото заседание е насрочено за 29 август. (АП, РТС, Дневни Аваз, СРНА - 05/08/08)
