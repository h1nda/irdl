САЩ разкритикуваха албански лустрационен законопроект
					17/12/2008
					 
						ТИРАНА, Албания -- Във вторник (16 декември) Съединените щати приветстваха решението на парламента за отлагането със седмица на гласуването на нов лустрационен законопроект. Той изисква всички кандидати за държавни постове да бъдат проверявани за сътрудничество в миналото с тайните служби от комунистическата епоха. Американското посолство заяви, че отлагането дава време на обществото да обсъди тази мярка, тъй като тя "повдига сериозни конституционни и юридически въпроси". В изявлението на посолството се предлага също да се проведат международни консултации, за да се отговори на изискванията на международните стандарти. (Шекули, Шкип, Тема - 17/12/08; Клан, Топ Ченъл - 16/12/08)
