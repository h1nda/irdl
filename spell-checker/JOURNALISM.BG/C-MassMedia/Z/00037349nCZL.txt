Арестувани са заподозрени членове на турската "Хизбула" 
					08/02/2011
					 
						АНКАРА, Турция -- В понеделник (7 февруари) полицията арестува 35 заподозрени членове на незаконната ислямистка турска мрежа "Хизбула", като 15 бяха арестувани в околностите на Истанбул и в самия град, а останалите в градовете Батман, Диарбекир и Санлъурфа. Турската "Хизбула" не е свързана с ливанското движение със същото име. Групата, която е отговорна за бомбените атентати срещу две синагоги в Истанбул през 2003 г., се смята за почти разформирована. (Заман, Ройтерс, Анадолска информационна агенция - 07/02/11)
