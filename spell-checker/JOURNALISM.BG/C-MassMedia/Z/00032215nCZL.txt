Българското правителство потвърди ангажимента си към проекта "Набуко"
					03/11/2009
					 
						СОФИЯ, България -- В понеделник (2 ноември) правителството потвърди своя ангажимент към проекта за тръбопровод "Набуко" след визитата на Йошка Фишер, бивш външен министър на Германия, който сега представлява консорциума на участниците в проекта РВЕ и ОМВ. Българският министър на икономиката, енергетиката и туризма Трайчо Трайков подчерта, че правителството ще осигури 300 милиона евро, необходими за неговия дял в проекта. Той добави, че въпреки финансовата криза за проекта винаги ще има пари, тъй като той ще диверсифицира енергийните доставки и ще осигури по-голяма енергийна независимост. България понастоящем държи дял от 16,5 % в проекта, а според договореностите всеки партньор в проекта трябва да покрие 30 % от разходите по строителството, като останалата част от финансирането ще бъде осигурена чрез заеми. Проектът, подкрепян, както от ЕС, така и от Съединените щати, ще създаде ново трасе за доставки на природен газ от Азербайджан, Туркменистан и Ирак. (БНР, 24 часа, бТВ, БНТ, Медиапул - 02/11/09)
