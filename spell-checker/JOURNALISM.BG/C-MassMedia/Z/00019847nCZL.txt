Пратеникът на ЕС призова кабинета на Македония да ускори съдебните реформи и антикорупционните усилия
					06/09/2006
					 
						СКОПИЕ, Македония -- Пратеникът на ЕС в Македония Ерван Фуер призова новото правителство да увеличи усилията за преструктуриране на съдебната система и за борбата срещу корупцията на срещи във вторник (5 септември) с различни членове на кабинета. Той заяви за A1 ТВ, че основното му послание е да се избегне вакум в процеса на реформи. Фуер също отбеляза, че ЕС ще следи отблизо как ръководената от ВМРО-ДПМНЕ коалиция осъществява своите предизборни обещания по отношение на икономиката и по-добрите условия на живот. 
						Също във вторник електронното издание EU Observer със седалище в Брюксел цитира неназован дипломатически източник, който твърди, че Съюзът е загрижен за "нарастващата нестабилност" в Македония заради разногласията между управляващия блок и главната етническа албанска партия, "Демократически съюз за интеграция". Тя не бе включена в правителството, макар че привлече мнозинството от гласовете на етническите албанци в изборите през юли. (МРТ - 06/09/06; A1 ТВ, EU Observer - 05/09/06)
