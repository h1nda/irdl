Хърватският премиер Санадер не каза почти нищо в отговор на сръбското предложение по отношение на делото в МС
					20/03/2009
					 
						ЗАГРЕБ, Хърватия -- Премиерът Иво Санадер не каза почти нищо в четвъртък (19 март) в отговор на предложението на своя сръбски колега Мирко Цветкович, според което Загреб трябва да оттегли иска си за геноцид срещу Белград от Международния съд (МС). През 1999 г. Хърватия заведе дело срещу Федеративна република Югославия за геноцид срещу несръбски граждани от 1991 до 1995 г. Сърбия наследи иска, след като Черна гора се отдели от държавния съюз през 2006 г. През ноември 2008 г. МС раши, че притежава юрисдикцията да разгледа делото. Сръбия след това подаде контраиск срещу Хърватия за етническо прочистване. Цветкович заяви в сряда, че ако Загреб се съгласи да оттегли иска си, Сърбия ще оттегли своя контраиск. Санадер посочи, че ще разговаря за това с Цветкович в петък в Белград. (Б92 - 20/03/09; Глас Сърбие, ХРТ, ХИНА, МИА - 19/03/09)
