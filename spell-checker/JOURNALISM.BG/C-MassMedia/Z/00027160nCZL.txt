Германската полиция задържа заподозрян лидер на ПКК
					23/07/2008
					 
						БЕРЛИН, Германия -- Полицията арестува 47-годишен мъж с турска националност, който е заподозрян, че е бил лидер на германския клон на терористичната Кюрдска работническа партия (ПКК) до миналия месец, съобщи федералната прокуратура във вторник (22 юли). Задържаният, идентифициран като Хюсеин А., е бил арестуван в западния град Детмолд в понеделник. Той е ръководил нелегалната германска организация на ПКК през миналата година, съобщава информационната агенция ДПА. Германия постави извън закона ПКК през 1993 г. Миналия месец германските власти забраниха прокюрдската телевизия "Рой". Полицията съобщи, че ПКК е планирала убийството на германския вътрешен министър Волфганг Шойбле заради неговата роля за въвеждането на тази забрана. (Ар Ти Ти Нюз, Прес ТВ - 23/07/08, Дойче Веле, ДПА, Ройтерс, Синхуа - 22/07/08)
