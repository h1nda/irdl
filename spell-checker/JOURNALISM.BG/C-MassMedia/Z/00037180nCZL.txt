Хърватски съд потвърди обвинението по делото „Подравка” 
					25/01/2011
					 
						ЗАГРЕБ, Хърватия -- Окръжният съд в Загреб потвърди в понеделник (24 януари) обвинението на антикорупционната служба УСКОК срещу осем души, заподозрени в присвояването на най-малко 400 милиона куни (54 милиона евро) от местния производител на хранителни продукти „Подравка”. Сред обвиняемите е бившият заместник министър-председател Дамир Поланчец. Съдебният състав отхвърли също доводите на защитата за незаконно събиране на доказателства. (ХРТ, ХИНА, Пословни Дневник - 24/01/11)
