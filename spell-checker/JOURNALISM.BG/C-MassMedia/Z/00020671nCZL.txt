Косовски опозиционен лидер посети САЩ
					17/11/2006
					 
						ВАШИНГТОН, Съединени щати -- Косовският опозиционен лидер Хашим Тачи, който е и член на преговорния екип на Прищина в преговорите за статута, водени с посредничеството на ООН, проведе тази седмица разговори във Вашингтон. Той заяви в четвъртък (16 ноември) пред косовското Радио и телевизия 21, че се е срещнал с американския помощник-секретар по политическите въпроси Никълъс Бърнс, със заместник помощник секретаря в Бюрото за европейски и евроазиатски въпроси Розмари Дикарло и с други официални лица. Тачи заяви, че е получил уверения, че решението за окончателния статут на провинцията няма да бъде бавено повече. От своя страна той отново е подчертал искането на Прищина за независимост от Сърбия. (Бета, KosovaLive, Танюг - 16/11/06)
