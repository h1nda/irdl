Румънската опозиция обвинява Настасе, че прави отстъпки пред ЕС 
					09/11/2004
					 
						БУКУРЕЩ, Румъния -- Опозицията обвини в понеделник (8 ноември) премиера Адриан Настасе, че продава интересите на страната в преговорите за присъединяване към ЕС. Скандалът избухна след като Гюнтер Ферхойген, комисар на ЕС по разширяването, каза миналата седмица, че преговорите могат да приключат на 24 ноември, четири дни преди президентските и парламентарните избори в Румъния. Кандидатът за президент на опозицията Траян Басеску каза, че ЕС вероятно е притиснал Настасе да направи твърде много отстъпки в замяна срещу " 30-секундна поява по телевизията", в която да се анонсира приключването на преговорите с ЕС. 
						Други новини от понеделник: Настасе разкритикува онова, което той определи като "ширеща" се бюрокрация в страната. В свое изказване пред конференция по проблемите на конкуренцията в Букурещ Настасе призна, че бюрокрацията е основната пречка пред чуждестранните инвестиции. (Ромпрес, Адерварул - 09/11/04; AФП - 08/11/04)
