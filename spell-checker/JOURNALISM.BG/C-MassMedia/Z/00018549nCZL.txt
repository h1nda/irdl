Де Хоп Схефер заяви, че НАТО няма да допусне дестабилизация на Косово
					12/05/2006
					 
						ПРИЩИНА, Косово, Сърбия и Черна гора -- По време на посещението си в четвъртък (11 май) в Косово генералният секретар на НАТО Яп де Хоп Схефер, придружен от членове на Северноатлантическия съвет, подчерта, че Алиансът е решен да предотврати всякакви опити за дестабилизация на Косово. На пресконференция Де Хоп Схефер заяви, че по време на критичния период в Косово ще остане контингентът на КФОР, чиято численост е 17000 души. В поредица от срещи с международни и местни представители Де Хоп Схефер призова за повече усилия в прилагането на демократичните стандарти, в т. ч. подобряване на положението на малцинствата.
						Също в четвъртък Марти Ахтисаари, специален пратеник на ООН за Косово, се срещна във Вашингтон с американския специален пратеник Франк Уизнър във връзка с хода на преговорите. 
						Междувременно външният министър на Сърбия и Черна гора Вук Драшкович се обърна към Постоянния съвет на ОССЕ, като отново подчерта, че Белград се противопоставя на идеята за независимост на Косово, и призова за намиране на компромисно решение. (БиБиСи, Уеб сайт на ОССЕ, Танюг, Б92, Бета, РТС, KosovaLive, ЮПИ, АП - 11/05/06)
