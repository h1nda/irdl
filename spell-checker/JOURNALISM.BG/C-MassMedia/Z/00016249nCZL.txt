Стро: "Задържането на Готовина не е условие за членството на Хърватия в ЕС"
					13/10/2005
					 
						ЛОНДОН, Великобритания -- В сряда (12 октомври) британският външен министър Джак Стро каза, че арестуването и предаването на укриващия се хърватски генерал Анте Готовина на трибунала на ООН за военни престъпления не е условие за пълноправно членство на Хърватия в ЕС. Стро направи този коментар в свое обръщение към британския парламент. Той каза, че подобно условие не може да бъде наложено, защото Готовина е избягал от Хърватия и следователно не може да бъде арестуван в страната. Той се позова също и на доклада на главния прокурор на ООН за военни престъпления Карла дел Понте, в който се дава положителна оценка на нивото на сътрудничеството на Хърватия с трибунала. (Хина, ХРТ - 12/10/05)
