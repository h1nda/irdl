Хагският трибунал изслуша първия свидетел по делото срещу Бошковски и Тарчуловски
					08/05/2007
					 
						ХАГА, Холандия -- Трибуналът за военни престъпления на ООН изслуша в понеделник (7 май) първия свидетел по делото срещу бившия македонски вътрешен министър Любе Бошковски и Йохан Тарчуловски, бивш служител от силите за сигурност. Те отговарят по обвинения за военни престъпления, извършени срещу етнически албанци в село Люботен по време на конфликта от 2001 г. Свидетелката Зенап Юсуфи, майка на жертвата Рами Юсуфи, не бе в състояние да идентифицира нападателите по време на заседанието в понеделник, като каза, че те са носили маски.
						Други новини -- В понеделник трима членове на “Вълчи сенки”, елитен отряд от индиански следотърсачи от Съединените щати, започнаха курс за обучение на македонски граничари. Той има за цел да подобри възможностите за разкриване на контрабанда и други незаконни дейности. (Вечер - 08/05/07; Макфакс, МИА, А1 ТВ, Дарик, Фокус - 07/05/07)
