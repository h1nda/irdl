Словакия обяви, че няма планове за признаване на Косово
					09/04/2010
					 
						ПРИЩИНА, Косово -- Братислава все още няма планове да признае независимостта на Косово, каза в четвъртък (8 април) словашкият външен министър Мирослав Лайчак по време на посещение в Прищина. "Не, няма да го признаем и това е нашата позиция", каза Лайчак след среща с косовския си колега Скендер Хюсени, който се постара да омаловажи това основно разногласие. "Тези различия не са проблем за срещите и обсъждането на всички въпроси," каза Хюсени. 
						Други новини -- В четвъртък Бехджет Пацоли, лидер на партията Алианс за Ново Косово, обяви, че Кралство Свазиленд е признало независимостта на Косово. Косовският магнат показа писмо за признаване на държавата, което каза, че е получил, макар че от външното министерство твърдят, че не са получавали официално потвърждение. Пацоли каза също, че Папуа-Нова Гвинея е признала Косово в средата на декември, но това още не огласено публично от служителите на външното министерство. (Зери, Експрес, Коха Диторе, Косова Сот - 09/04/10)
