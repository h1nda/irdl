Търичану отрече, че ще си подаде оставката заради участие в "телефонен скандал" 
					04/11/2005
					 
						БУКУРЕЩ, Румъния -- В четвъртък (3 ноември) премиерът Калин Попеску Търичану отрече слуховете, че може да подаде оставка заради участието си в т. нар. "телефонен скандал". Той призна, че през май се е обадил на главния прокурор Илие Ботош, за да се информира за ареста на бизнесмена Дину Патричиу по дело за измама. Търичану твърди, че не смята телефонното обаждане за грешка и отрича то да е знак, че кабинетът се влияе от специални интереси. (Найн о'клок - 04/11/05)
