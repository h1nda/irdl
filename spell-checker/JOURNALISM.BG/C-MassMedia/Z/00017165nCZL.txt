Проучване: въпросът за статута и безработицата са главните проблеми в Косово
					08/01/2006
					 
						ПРИЩИНА, Косово, Сърбия-Черна гора - Разрешеването на въпроса за статута и борбата с безработицата са главните проблеми на хората в Косово, според проучване, проведено от агенция "Индекс Косова". За около 42 процента от анкетираните решаването на статута на провинцията е най-важният проблем, като 88 процента са заявили, че са за независимост. Само малко повече от половината - 53 на сто - са изразили подкрепа за преки политически разговори със Сърбия. Четирийсет процента от анкетираните са заявили, че за тях безработицата е главният проблем. 
						Други новини - Полицейският комисар на ЮНМИК Кай Витруп съобщи в събота (7 януари), че полицията е арестувала двама души във връзка с въоръжено нападание на двама от охраната на съда в Грачаница. Двамата охранители - сърбинът Небойша Михайлович и косовският албанец Рефки Абази, са били простреляни и ранени в петък, докато са се сменяли пред сградата на общинския съд. (Бета - 08/01/06; РТС, Танюг - 07/01/06)
