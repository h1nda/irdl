МНСБЮ пуска под гаранция бившия косовски премиер
					07/06/2005
					 
						ХАГА, Холандия -- Трибуналът на ООН за военни престъпления реши в понеделник (6 юни) да освободи под гаранция бившия косовски премиер Рамуш Харадинай. Съдиите отхвърлиха възраженията на прокурорите и заявиха, че няма причина да смятат, че бившият командир от "Армията за освобождение на Косово" няма да се завърне в Хага за процеса си или че ще представлява заплаха за свидетелите или други лица, докато е на свобода. Обвинен в извършването на военни престъпления по време на конфликта от 1998-1999 г. в провинцията, Харадинай се предаде на съда през март. (Уеб-сайт на МНСБЮ, КосоваЛайв, Б92, Ройтерс, AП - 06/06/05)
