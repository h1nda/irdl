Високопоставен представител на Съвета на Европа посети Тирана, за да помогне в решаването на конфликт
					17/01/2006
					 
						ТИРАНА, Албания -- Във вторник (17 януари) председателят на Конгреса на местните и регионалните власти към Съвета на Европа (СЕ), Джовани ди Стаси, завърши двудневното си посещение в Тирана, чиято цел бе да помогне за решаването на конфликта между централното албанско правителство и местните власти в Тирана. СЕ вече неколкократно призова политиците да намерят решение на продължителния спор, свързан с проект за строителство на път в Тирана, който доведе до сериозен конфликт между институциите на централното и местното управление. 
						Други новини -- В понеделник законодателите решиха да създадат специална парламентарна комисия, която да се занимава с важната избирателна реформа. Дебатите по проблема бяха силно повлияни от гореописаният конфликт. (Албейниън нюз - 17/01/06)
