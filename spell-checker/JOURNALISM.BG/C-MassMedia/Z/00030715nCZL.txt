Косово отбелязва напредък по отношение на правата на малцинствата
					25/06/2009
					 
						ПРИЩИНА, Косово -- Младата държава е отбелязала напредък по отношение на спазването на правата на малцинствата според базираната в САЩ организация "Проект за етнически отношения" (ПЕО). По време на дискусия за "Интегрирането на малцинствените общности" в Прищина в сряда (24 юни) председателят на ПЕО Ливия Плакс каза, че след приемането на новата конституция и на новите закони тя е забелязала значителен прогрес по отношение на правата на малцинствата. Плакс похвали също така процеса на децентрализация и прехвърлянето на компетенции от централно на местно ниво.
						Международният граждански представител Питер Фейт каза пред участниците в дискусията, че главното предизвикателство пред Косово остава интегрирането на сръбското малцинство. Фейт добави, че създаването на нови общини със сръбско мнозинство и местните избори на 15 ноември представляват добра възможност за сърбите да поемат отговорност за защита на правата на малцинствата. (Коха Диторе, Косова Сот, Лайм, Епока е ре - 25/06/09)
