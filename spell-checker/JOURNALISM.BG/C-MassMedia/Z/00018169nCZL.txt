Шестима убити и десетина ранени в нови сблъсъци в Югоизточна Турция 
					06/04/2006
					 
						АНКАРА, Турция -- При нови сблъсъци между турските сили за сигурност и терористи от Кюрдската работническа партия (ПКК) загинаха шестима души, а десетина бяха ранени, съобщиха медиите в сряда (5 април). Според местните медии петима турски войници са били убити в сблъсък късно във вторник в югоизточната провинция Сърнак. Други шестима войници, както и двама терористи, са ранени. В град Генч е бил убит един полицай, а други седем са били ранени при нападение на ПКК срещу полицейски участък. 
						Също в сряда двама души бяха ранени при експлозия на бомба пред окръжната централа на управляващата Партия на справедливостта и развитието в Истанбул, която причини значителни щети. Никой не е поел отговорност за взрива. (АФП - 06/04/06; НТВ, TurkishPress.com, СиЕнЕн - 05/04/06)
