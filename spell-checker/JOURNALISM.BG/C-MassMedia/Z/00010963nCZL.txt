Малка бомба избухна в сградата на гръцки съд
30/05/2004
 
АТИНА, Гърция -- Малка бомба избухна в сградата на съда в Лариса в събота (29 май). Минувач бе леко ранен от счупени стъкла. Няма заподозрени от полицията, нито пък са известни мотивите за нападението.
В други новини, гръцки военно-медицински подразделения ще заминат в Чешката република в понеделник за участие в едноседмични учения с многонационалния батальон на НАТО за химическа, биологическа, радиологична и ядрена защита. Гръцкото участие е част от подготовката за лятната Олимпиада. (АФП, AП - 29/05/04)
