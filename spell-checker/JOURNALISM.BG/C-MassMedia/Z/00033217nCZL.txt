ЕС ще остане неутрален относно стратегията за Северно Косово
					29/01/2010
					 
						ПРИЩИНА, Косово -- ЕС възнамерява да запази неутрална позиция спрямо новата стратегия на правителството за Северно Косово и да се въздържа от публични изявления по него, заяви международен източник, близък до настоящото испанско председателство на ЕС. В броя на прищинския всекидневник "Коха Диторе" от петък (29 януари) се цитира източникът, който е казал, че ЕС не желае да навреди на усилията на правителството и на Международната гражданска служба за прилагане на стратегията. "Позицията на ЕС спрямо Северно Косово е същата като за цяло Косово... да насърчава социалните и икономическите реформи, да утвърждава върховенството на закона и да допринася за стабилна и многоетническа среда," е заявил източникът. Доминираните от сърбите области на север сега се контролират от подкрепяните от Белград "паралелни структури". (Коха Диторе, Кохавизио, Телеграфи - 29/01/10)
