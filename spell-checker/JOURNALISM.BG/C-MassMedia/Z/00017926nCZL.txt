Властите в Сърбия казаха, че вдовицата на Милошевич трябва да върне паспорта си, ако посети страната
					16/03/2006
					 
						БЕЛГРАД, Сърбия и Черна гора -- В сряда (15 март) сръбският министър на вътрешните работи Драган Йочич потвърди, че Миряна Маркович, вдовицата на бившия югославски президент Слободан Милошевич, трябва да предаде паспорта си на сръбската съдебна власт, ако посети страната. Йочич добави, че няма потвърждение дали Маркович смята да пристигне в Сърбия от Москва за погребението на Милошевич, което ще се състои в събота в родния му град Пожаревац. Макар че Белградският окръжен съд отмени заповедта за арест на Маркович, тя все още е обвинена в злоупотреба със служебно положение и трябва да се яви на следващото заседание на съда, насрочено за 23 март. Ако тя не направи това, заповедта за арестуването й ще бъде издадена отново. (Блиц, Данас - 16/03/06; Бета, РТС - 15/03/06)
