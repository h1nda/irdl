Съветът за Сигурност на ООН провежда заседание по Косово
15/09/2003
 
НЮ ЙОРК, САЩ -- Съветът за сигурност на ООН проведе в събота вечерта (13 септември) заседание, посветено на положението в Косово. Помощник-генералният секретар по мироопазващите операции Хеди Анаби заяви, че все още никой не е поел отговорност за нападенията срещу косовските сърби и представителите на ООН в провинцията. Той призова да се прегледат и ревизират мерките за сигурност на ООН в областта. Той разкритикува както правителствената позиция за независимост, така и декларацията на Белград по Косово, като апелира за по-стриктно прилагане на Резолюция 1244 на СС на ООН. Обсъдени са били и конкретни детайли около началото на разговорите между Белград и Прищина. (Б92, Танюг, Бета, Коха Диторе, Бота Сот - 14/09/03)
