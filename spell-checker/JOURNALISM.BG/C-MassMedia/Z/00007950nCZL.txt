Сърбия-Черна Гора одобрява участието на страната в мироопазващи мисии на ООН
12/08/2003
 
БЕЛГРАД, Сърбия-Черна Гора -- В понеделник (11 август) петчленният Съвет на министрите одобри участието на сили на Сърбия-Черна Гора в операции на ООН. "Като член на ООН Сърбия-Черна Гора напълно подкрепя мироопазващите мисии в съответствие с Устава на ООН и това решение потвърждава готовността на военнослужещите на Сърбия-Черна Гора активно да участват като миротворци в кризисни райони под флага на ООН," се казва в съобщение на Съвета. Правителството се надява това решение да подпомогне приемането на страната в Програмата на НАТО "Партньорство за мир".
Други новини: представител на Министерството на отбраната заяви, че армейска база в Южна Сърбия е била подложена на минохвъргачен огън. Инцидентът, станал късно в неделя в Добросин, не е причинил разрушения или жертви. (АФП- 11/08/03)
