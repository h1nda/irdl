Бомба рани петима души в главния кюрдски град в Турция
					15/06/2007
					 
						ДИАРБЕКИР, Турция – Пет души бяха ранени, когато бомба избухна в южния град Диарбекир в петък (15 юни). Бомбата със закъснител е била поставена на автобусна спирка на най-оживената улица на града, но се предполага, че е избухнала по-рано от предвиденото, когато на улицата е имало по-малко хора. Полицията подозира за атентата група, свързана с терористичната Кюрдска работническа партия. 
						Междувременно в петък президентът Ахмет Недждет Сезер призова за провеждане на референдум, който да реши дали парламентът или гласоподавателите трябва да изберат неговия наследник на поста. Той се противопоставя на избора чрез общонародно гласуване, предложено от управляващата Партия на справедливостта и развитието. (Ройтерс, АП, Дойче Веле, Би Би Си - 15/06/07; НТВ - 14/06/07)
