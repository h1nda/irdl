Хърватският премиер Косор изключи искането на помощ от МВФ 
					07/09/2010
					 
						ЗАГРЕБ, Хърватия -- В понеделник (6 септември) министър-председателят Ядранка Косор отново подчерта позицията на правителството, че то няма да прибегне до помощ от МВФ за овладяването на публичните финанси. Нейното изявление идва в отговор на неотдавнашните заглавия и редакционни статии в медиите, че подобна помощ би била необходима, за да се помогне на кабинета да осъществи необходимите реформи. Косор припомни, че главен приоритет на правителството ще бъде продължаването на осъществяването на неговата програма за икономическо възстановяване, инициатива, която вече получи подкрепа както от МВФ, така и от Световната банка. Осъществяването й, добави тя, ще изисква помощта на местните работодатели и профсъюзи. (ХИНА, Пословни Дневник, ХРТ, Вечерни Лист - 06/09/10)
