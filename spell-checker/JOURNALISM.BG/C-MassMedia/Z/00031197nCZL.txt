България назначи Танов за ръководител на Агенция "Митници"
					07/08/2009
					 
						СОФИЯ, България -- Ваньо Танов, бивш генерал от полицията, който оглавяваше звеното за борба с организираната престъпност, беше назначен в четвъртък (6 август) за директор на митническата агенция. Танов се появи по заглавията на вестниците във връзка с разследването на Движението за права и свободи (ДПС), което имаше за цел да бъде хвърлена повече светлина върху източниците за финансиране на партията. Последваха обаче неколкократни спирания на разследването, които в крайна сметка доведоха до оставката на Танов. Недоброжелатели отбелязват, че докато той оглавяваше звеното за борба с организираната престъпност, са станали няколко убийства на известни в обществото фигури, които така и не са били разкрити. (Дневник, Медиапул, Труд, Дарик - 06/08/09)
