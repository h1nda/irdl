ООН назначи немски дипломат за нов ръководител на ЮНМИК 
					15/08/2006
					 
						НЮ ЙОРК, Съединени щати -- Генералният секретар на ООН Кофи Анан назначи 55-годишния немски дипломат ветеран Йоахим Рюкер за ръководител на ЮНМИК, се казва в декларация от понеделник (14 август). Той замени датчанина Сьорен Йесен-Петерсен, който се оттегли от поста през юни. Рюкер изпълняваше длъжността на ръководител на ЮНМИК и оглавяваше отдела за икономическо възстановяване на ЮНМИК. 
						Също в понеделник полицията в Косово пое контрола върху границите на провинцията с Македония, Албания и Черна гора, заменяйки международните сили, които отговаряха за граничния контрол след 1999 г. Местната полиция пое и летището в Прищина. Решението на ООН за прехвърляне на пълномощията се смята за признание за професионализма на новата полиция в Косово. (Ройтерс, Данас - 15/08/06; ЮПИ, ДПА; Бета, РТС - 14/08/06)
