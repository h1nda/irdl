Първият свидетел в процеса срещу Караджич даде показания
					14/04/2010
					 
						ХАГА, Холандия -- Първият свидетел на обвинението застана на свидетелската скамейка във вторник (13 април) при възобновяването на процеса за военни престъпления срещу Караджич. Бившият босненски сръбски лидер присъства на заседанието. Ахмет Жулич от босненския град Сански Брод разказа пред съда за престъпленията, извършени срещу несърби в неговия град, който се е намирал под контрола на босненската сръбска армия до октомври 1995 г. Прокуратурата твърди, че между 1 500 и 1 600 души са били задържани в лагери там. Процесът ще продължи с кръстосан разпит на свидетеля от Караджич.
						Във връзка със същия процес във вторник Трибуналът на ООН съобщи, че Холандия е решила да разсекрети документ, изискан от Караджич за защитата му. Документът ще бъде предаден до петък. Холандия е предоставила всички поискани документи, с изключение на този. (Радио Свободна Европа, Дневни Аваз, Онаса, Би Би Си, АП, Танюг, Меджународни Радио Сърбия, Dnevnik.ba - 13/04/10)
