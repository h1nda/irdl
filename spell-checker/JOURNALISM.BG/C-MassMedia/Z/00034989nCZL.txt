ЕК, ЕЦБ и МВФ са доволни от напредъка в Гърция
					18/06/2010
					 
						АТИНА, Гърция -- Одитори от Европейската комисия (ЕК), Европейската централна банка (ЕЦБ) и МВФ заявиха в четвъртък (17 юни), че са доволни от прилагането на споразумението с Гърция, необходимо за задействането на спасителния пакет от 110 милиарда евро. Одиторите, които прекараха една седмица в Гърция и инспектираха ключови министерства и институции, стигнаха до заключението, че публичните разходи са под контрол и бюджетният дефицит е по-малък от очакваното, а ликвидността на банките е достатъчна. „Програмата е на прав път и политиките се прилагат съгласно договореностите”, заявиха те. (Експрес - 18/06/10; АФП, АНА-МПА - 17/06/10)
