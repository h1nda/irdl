Косово иска от Интерпол да отмени сръбските заповеди за арест
					10/05/2009
					 
						ПРИЩИНА, Kосово -- Министърът на вътрешните работи Зенун Паязити призова в петък (8 май) Интерпол да не прилага сръбски заповеди за арест на косовски граждани. Той имаше предвид намерението на Колумбия в сряда за експулсиране на бившия косовски премиер Агим Чеку, издирван от Сърбия за военни престъпления. Паязити изпрати писмо до Интерпол и страните членки с молба това да бъде предотвратено в бъдеще, заяви Фисник Реджепи, съветник на Паязити. "Сърбия няма юрисдикция върху Република Косово и нейните граждани", заяви той. 
						Белград твърди, че Чеку, бивш командир на Косовската освободителна армия, е отговорен за убийството на 669 сърби и 18 други неалбанци по време на конфликта през 1998-1999 г. (Taнюг, Б92, ДПА - 09/05/09; AФП - 08/05/09)
