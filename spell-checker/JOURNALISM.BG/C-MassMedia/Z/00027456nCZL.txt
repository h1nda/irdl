Според Дачич Сърбия трябва да поиска от Трибунала в Хага да разреши на Шешел да се защитава сам
					19/08/2008
					 
						БЕЛГРАД, Сърбия -- Министърът на вътрешните работи Ивица Дачич предложи в понеделник (18 август) властите в Белград да изпратят искане до Трибунала за военни престъпления в Хага, в което да се настоява на лидера на Сръбската радикална партия Воислав Шешел да не бъде назначаван служебен адвокат. "Всяко назначаване на адвокат и нарушаване на правата на Воислав Шешел или на друг обвиняем, който желае да води сам своята защита, представлява нарушаване на основните човешки права," заяви Дачич в интервю за "Бета". Шешел е подсъдим за подбуждане на национализъм и етническо прочистване в бивша Югославия в началото на 90-те години на 20-и век, а също и за убийства, мъчения, лишаване от свобода и депортиране. (Бета, Глас Явности, РТС - 18/08/08)
