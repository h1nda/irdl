Франция заяви, че планът за Косово ще стабилизира Балканите
					23/03/2007
					 
						ПРИЩИНА, Косово, Сърбия -- Планът на ООН за Косово предлага "уникална възможност" за стабилност на Балканите, заяви френският външен министър Филип Дуст-Блази в четвъртък (22 март). Франция напълно подкрепя плана за провинцията, дело на специалния пратеник на ООН Марти Ахтисаари, заяви пред репортери Дуст-Блази по време на посещението си в Прищина. Той определи проектоплана като "балансирано решение, съчетаващо стремежите на мнозинството от населението на Косово със сериозни гаранции, предлагани на сръбската общност и другите малцинства". Той повтори тази позиция при срещите си по-късно със сръбски представители.
						Междувременно косовската полиция потвърди, че известен ресторант в Прищина е пострадал при взрив късно в сряда. Ръчната граната не е причинила наранявания или сериозни поражения. (AФП, РТС, Бета, Танюг, АП - 22/03/07)
