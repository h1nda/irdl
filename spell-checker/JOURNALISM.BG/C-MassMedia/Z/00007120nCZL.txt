В доклад на Амнести Интернешънъл се съобщава за подобрения в завръщането на бежанците в Хърватска
29/05/2003
 
ЗАГРЕБ, Хърватска -- По оценки на доклада за 2002 г. на Амнести Интернешънъл, около 11000 бежанци са се завърнали в Хърватска миналата година, което представлява увеличение в сравнение с 2001 г. Представители на организацията обаче казаха в сряда (28 май), че продължават проблемите с реституцията на собствеността, а също така, че страната не сътрудничи напълно с трибунала на ООН за военните престъпления в Хага. В доклада още се предупреждава, че местните съдилища, гледащи делата за военни престъпления на сърби и хървати, в по-голямата им част са неспособни да проведат безпристрастни и независими процеси.
В други новини, министерството на финансите съобщи в сряда, че хърватската служба за предотвратяване на прането на мръсни пари е регистрирало 840 случаи на подозрителни финансови операции през последните пет години, някои от които може би са били свързани с терористични групи. (ХИНА, Инфоинвест - 28/05/03)
