Кандидатът за еврокомисар на България се оттегли
					19/01/2010
					 
						БРЮКСЕЛ, Белгия -- Кандидатът за еврокомисар Румяна Желева е оттеглила своята кандидатура, според писмо, изпратено до министър-председателя Бойко Борисов и цитирано от информационните агенции във вторник (19 януари). В писмото си Желева, която беше номинирана за комисар по международното сътрудничество, хуманитарната помощ и реакцията при кризи, е поискала от Борисов да приеме оставката й "от всички постове, които заемам, за да можете да предприемете необходимите действия за оттегляне на кандидатурата ми за еврокомисар, излъчена от България”. Борисов е приел оставката, но е помолил Желева да остане на поста си като министър на външните работи. Министър-председателят е одобрил също така Кристалина Георгиева, понастоящем вицепрезидент на Световната банка, за нов кандидат на България.
						Представянето на Желева по време на изслушването за одобряване през миналата седмица беше подложено на силна критика и породи съмнения относно бизнеса, с който се е занимавала. Според някои тя не е декларирала възможен конфликт на интереси, свързани с компания, която е притежавала. В понеделник депутатът от Европейския парламент Йозеф Шайер изчисти името на Желева, като обяви, че юристите на ЕС не са открили никакви нередности в подадените от нея документи. (Ройтерс, Би Би Си, Dnes.bg, Ню Юръп - 19/01/10; Ройтерс, БНР - 18/01/10)
