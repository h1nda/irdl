САЩ отричат да имат планове за изграждане на още бази в Турция 
					18/04/2006
					 
						АНКАРА, Турция -- В понеделник (17 април) посолството на САЩ в Анкара разпространи декларация, с която отхвърли твърденията в журналистическа статия, че Вашингтон се опитва да създаде нови бази в Турция. "В статия на първа страница на днешния "Джумхуриет" пише, че Съединените щати искат да изградят три военноморски бази по средиземноморското и егейското крайбрежие на Турция. Тези твърдения са неоснователни. Съединените щати не искат да създават никакви подобни военни бази в Турция," се казва в декларацията. (АП, ЮПИ - 17/04/06)
