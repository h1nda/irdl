Турският премиер Ердоган призова обществеността да подкрепи конституционните промени
					03/10/2007
					 
						АНКАРА, Турция -- Във вторник (2 октомври) министър-председателят Реджеп Тайип Ердоган призова гласоподавателите да подкрепят конституционните промени, предложени от неговата управляваща Партия на справедливостта и развитието. "Аз вярвам, че избирането на президента чез пряко гласуване ще бъде най-добрият модел за пряка демокрация", каза Ердоган във вторник. Промените ще бъдат подложени на гласуване на референдум на 21 октомври.
						Досега парламентът избираше президента. Другите промени включват намаляване на мандата на президента от седем на пет години, възможност за преизбиране на президента за втори мандат, провеждане на общи избори на всеки четири години вместо на пет и намаляване на кворума, необходим за вземане на решения от парламента. (Заман, Милиет, Тренд - 03/10/07; АП, Синхуа, Ройтерс - 02/10/07)
