Румъния ограничава пътуванията на своите граждани, за да отговори на изискванията на ЕС
					05/08/2005
					 
						БУКУРЕЩ, Румъния -- Властите са забранили на близо 1,2 млн. румънци да пътуват в чужбина, каза министърът на вътрешните работи Василе Блага в четвъртък (4 август). Една трета от 3,9 млн. румънци, които са поискали да пътуват, не са получили право да напуснат страната, защото не са имали достатъчно пари да се издържат по време на пътуването или защото не са могли да представят достоверна причина за пътуването си. "От тези, които са успели да пресекат нашите граници и да влязат в ЕС, 98 000 бяха върнати у дома от испанската граница, а други 49 000 трябваше да се върнат от австрийската граница,'' каза Блага. Ограниченията бяха приети в отговор на оплаквания от правителства от ЕС, че в страните им са се установили голям брой нелегални работници от Румъния. (Найн о'клок - 05/08/05; Блумбърг - 04/08/05)
