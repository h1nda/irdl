Социологическо проучване установи нарастваща религиозна толерантност в Турция
					14/03/2008
					 
						АНКАРА, Турция -- Ново социологическо проучване, публикувано във в. „Заман” в петък (14 март), сочи за нарастваща религиозна толерантност в Турция. Проучването, извършено от независимата агенция за проучвания „Веритас”, констатира, че само 4,8 % от по-религиозните са заявили, че не могат да приемат жени, които не покриват косите си, докато само 5,2 % от твърдолинейните привърженици на светското начало са изразили нетърпимост към жените, които носят забрадки. Според проучването излиза, че около 95 % от хората не се вълнуват от този въпрос. (Заман - 14/03/08)
