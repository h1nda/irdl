Привърженици на ПКК влязоха в схватка с полицията в Диарбекир
					12/07/2010
					 
						АНКАРА, Турция -- Над 5 000 демонстранти влязоха в неделя (11 юли) в сблъсък с полицията по време на митинг в югоизточния град Диарбекир в подкрепа на терористичната Кюрдска работническа партия (ПКК). Демонстрантите обвиниха турските сили за сигурност, че са обезобразявали телата на убитите в неотдавнашни боеве членове на ПКК, вместо да ги върнат на семействата им. Те хвърляха камъни и пръчки по полицаите, които отвърнаха със сълзотворен газ. Най-малко десет от протестиращите бяха арестувани. (AФП, Хюриет, Хабер 10 - 11/07/10)
