Председателят на ОССЕ предложи закриване на мисията в Хърватия до края на годината
					09/07/2007
					 
						ДУБРОВНИК, Хърватия -- Изпълняващият длъжността председател на ОССЕ, испанският външен министър Мигел Анхел Моратинос, каза в събота (7 юли), че мисията на ОССЕ в Хърватия по всяка вероятност ще бъде закрита до края на годината след 11 години работа. Изказването бе направено след разговорите му с хърватския министър-председател Иво Санадер и с външния министър Колинда Грабар-Китарович в кулоарите на регионален форум в Дубровник в края на миналата седмица. Санадер пое ангажимента Загреб за продължи да работи за защита на малцинствата и да сътрудничи на Трибунала на ООН за военни престъпления, след като мисията бъде закрита. (Уебсайт на ОССЕ - 08/07/07; ХРТ- 07/07/07)
