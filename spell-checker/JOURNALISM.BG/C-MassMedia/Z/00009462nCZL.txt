Босненските политици обсъждат борбата срещу тероризма
11/01/2004
 
БАНЯ ЛУКА, Босна и Херцеговина (БиХ) -- Председателят на камарата на представителите на БиХ Никола Спирич заяви в събота (10 януари), че държавните ръководители ще приемат по-настъпателни мерки в борбата срещу терористичните мрежи. Коментирайки твърденията за участие на бошняци в международни терористични организации, Спирич призна, че някои групи в страната може да са били използвани за прикритие на членове на терористични организации или кампании за рекрутиране на терористи. (Независне Новине, Радио БХ, СРНА, Би Би Си - 10/01/04)
