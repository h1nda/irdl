Ердоган и Сапатеро говориха пред Съвета за сигурност на ООН за "Съюз на цивилизациите" 
					19/12/2006
					 
						НЮ ЙОРК, Съединени щати -- В понеделник (18 декември) премиерът на Испания Хосе Луис Родригес Сапатеро и премиерът на Турция Реджеп Тайип Ердоган запознаха членовете на Съвета за сигурност на ООН със създаването на "Съюз на цивилизациите", чиято цел е да се сложи край на издигащата се "стена от омраза и неразбирателство между Запада и ислямския свят". Двамата лидери посочиха, че 40 страни вече са се присъединили към съюза. Те представиха доклад, съдържащ мерки за насърчаване на дългосрочното разбирателство между културите, включително младежки програми за обмен и медийна кампания срещу дискриминацията, която ще допринесе и за запознаване на обществеността със съдбата на жените в някои части на света. (АФП -- 12/19/06)
