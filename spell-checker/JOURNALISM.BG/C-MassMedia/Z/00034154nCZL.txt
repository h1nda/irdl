Следващата седмица ще има нови заседания по делото за екстрадирането на Ганич 
					14/04/2010
					 
						ЛОНДОН, Великобритания -- Във вторник (13 април) съд в Лондон отложи с една седмица заседанието по искането на Сърбия за екстрадиране на бившия член на председателството на Босна и Херцеговина (БиХ) Еюп Ганич. Един от адвокатите на Ганич, Дамир Арнаут, отрече съобщенията, че съдът е одобрил екстрадирането му в Белград. Ганич беше арестуван на 1 март на лондонското летище "Хийтроу" въз основа на заповед за арест, издадена от Белград. Сърбия го издирва във връзка с нападението през май 1992 в Сараево срещу конвой на Югославската народна армия, при което загинаха над 40 войници. Ганич отхвърля обвиненията. (Б92, Бета, Танюг, Дневни Аваз, Би Би Си, АФП, АП - 13/04/10)
