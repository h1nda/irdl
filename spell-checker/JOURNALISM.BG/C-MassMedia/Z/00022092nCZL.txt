Ердоган поиска от Иран разрешение турски дипломати да посетят британските заложници
					30/03/2007
					 
						АНКАРА, Турция -- Премиерът Реджеп Тайип Ердоган заяви в четвъртък (29 март), че е разговарял с иранския външен министър Манушер Мотаки да бъде разрешено на турски дипломати да посетят 15-те британски военнослужещи, задържани от Иран миналата седмица. Ердоган добави, че Турция очаква отговор. Техеран обяви, че британските военнослужещи са били в ирански води, когато са били заловени. Турция се опитва да играе посредническа роля в случая по молба на британския външен министър Маргарет Бекет. 
						Други новини -- Екстремистка групировка, позната като "Соколи за свобода на Кюрдистан", пое отговорността за експлозията в четвъртък в петзвезден хотел в турския курортен град Белек. При взрива загина един човек и бяха ранени други 11, сред които няколко туристи. (Заман - 30/03/07; НТВ, Търкиш Дейли Нюз, АП - 29/03/07)
