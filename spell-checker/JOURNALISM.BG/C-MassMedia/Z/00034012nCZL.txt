Процесът срещу Караджич ще бъде възобновен на 13 април
					01/04/2010
					 
						ХАГА, Холандия -- В четвъртък (1 април) Апелативната камара на Трибунала на ООН за военни престъпления отхвърли искането на бившия босненски сръбски лидер Радован Караджич за отлагане на делото срещу него. На 10 март Караджич внесе жалба срещу отказа на Трибунала да отложи делото. Той произнесе своята встъпителна реч в началото на март, но поиска съдът да изчака до юни с изслушването на първите свидетели на обвинението. Заседанията ще бъдат възобновени на 13 април. (Ройтерс, ДПА, АП - 01/04/10)
