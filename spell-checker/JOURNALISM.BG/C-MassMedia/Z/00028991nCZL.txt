Чешкият посланик заяви, че ЕС все още не е единен по въпроса за интеграцията на Сърбия в ЕС
					15/01/2009
					 
						БЕЛГРАД, Сърбия -- Все още няма консенсус в ЕС относно интеграцията на Сърбия, каза в четвъртък (15 януари) чешкият посланик в Сърбия Хана Хубацкова, чиято страна е понастоящем ротационен председател на ЕС. Хубацкова каза, че Прага е за деблокирането на временното търговско споразумение и е в постоянен контакт с партньорите си от ЕС, включително с холандските власти. Холандия настоява, че Сърбия трябва да залови босненския сръбски военновременен командир Ратко Младич, преди да се приложи на практика Споразумението за стабилизация и асоцииране, което Сърбия подписа с ЕС през април.
						Междувременно в Брюксел чешкият министър-председател Мирек Тополанек призова правителствата на Хърватия и Словения да решат своя граничен спор в международен съд или чрез арбитраж. В реч пред Европейския парламент в сряда Тополанек каза, че въпросът трябва да остане двустранен и че ЕС не трябва да се намесва. Миналия месец Любляна блокира преговорите за присъединяване на Хърватия заради отдавнашния граничен спор. (Бета, Б92, Глас Сърбие, ХИНА, Национал, Индекс, МИА - 14/01/09)
