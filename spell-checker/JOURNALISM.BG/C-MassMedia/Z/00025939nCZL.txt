Инвалиди, ветерани от войната в Босна, влязоха в схватка с полицията в Баня Лука
					27/03/2008
					 
						БАНЯ ЛУКА, Босна и Херцеговина (БиХ) -- Няколкостотин инвалиди, ветерани от войната, влязоха в схватка с полицията в Баня Лука в сряда (26 март), по време на нов протест с искания за по-високи пенсии и по-добра защита на техните права. Ветераните, много от които в инвалидни колички или на патерици, се опитаха да проникнат в сградата на правителството на Република Сръбска (РС). Когато полицията се намеси, един от протестиращите бе леко ранен. Ръководителят на местната организация на ветераните Горан Костич каза, че групата му е готова да обяви гладна стачка, докато министър-председателя на РС не се съгласи да се срещне с него. (Дневни Аваз, Фена, РТРС, СРНА, Ройтерс - 26/03/08)
