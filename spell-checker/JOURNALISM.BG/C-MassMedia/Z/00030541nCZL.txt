БДИПЧ: "Личните карти все още са проблем в Албания" 
					09/06/2009
					 
						Тирана, Албания -- Процесът на издаване на новите електронни лични карти остава най-спорният въпрос преди парламентарните избори на 28 юни, се казва в доклад на Бюрото за демократични институции и права на човека (БДИПЧ) на ОССЕ, публикуван в понеделник (8 юни). В него се критикува правителството за провала му в предоставянето на достатъчно информация на гражданите във връзка с процедурата. Посочва се още, че БДИПЧ е получило неточна информация от вътрешното министерство във връзка с броя на гражданите, които нямат валиден паспорт и все още не са подали молба за електронна лична карта. За да могат да гласуват, албанците трябва да притежават или единия, или другия документ. Министерството твърди, че това е било техническа грешка, докато главната опозиционна Социалистическа партия твърди, че министерството се опитва да манипулира избирателния процес. (Шекули, Гласът на Америка, Топ Ченъл, Клан - 08/06/09)
