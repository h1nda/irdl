От Македония до Пекин - в инвалидна количка
					05/11/2007
					Активист възнамерява да пристигне в Пекин за летните олимпийски игри през 2008 г. след едногодишно пътуване в инвалидна количка от Македония. 
					От Зоран Николовски за Southeast European Times в Скопие - 05/11/07
 
					 
						
Миле Стойковски започна пътешествието си с церемония през август пред паметника на Майка Тереза на централния площад в Скопие. [Томислав Георгиев]
						Македонецът Миле Стойковски е първият човек, който се опитва да измине 15 000 км през 31 страни в инвалидна количка. Целта му е да пристигне в Пекин до 8 август, 2008 г. за летните олимпийски игри. Досега Стойковски е стигнал до Сирия и е на път за Йордания. Той е в добро здравословно състояние и е изпълнен с ентусиазъм да постигне целта си. 
						 Хуманитарното пътешествие на Стойковски започна с изпращане от паметника на Майка Тереза на централния площад в Скопие на 3 август. Там той бе поздравен от поддръжници, включително и от първия премиер на Македония Никола Клюсев. 
						Мисията на Стойковски е да изостри вниманието на обществеността, да привлече спонсори и да събере средства за хората със специални потребности в Македония. По собствените му думи, главната цел на Стойковски е да получи национално признание от страна на физически ощетените индивиди и да им помогне да се интегрират в обществото. 
						В сътрудничество с "Венера", хуманитарна организация в Прилеп, Стойковски ще се опита да създаде фонд за подпомагане на инвалидите. Той ще се използва за строеж на съоръжения, които отговарят на потребностите на инвалидите и ще подпомогнат на социалната им интеграция. 
						 "Искам да отправя мирно послание на хората", казва Стойковски, който възнамерява да сади по едно дръвче на всеки 100 км като знак за мир. С 15-членен екип той ще премине през разкъсвани от войни райни в Ирак и Афганистан. 
						Телевизионен екип ще филмира пътуването. Медицински екип ще следи за здравословното му състояние през целия път. 
						Според правилата, наложени от отбора, превозните средства по пътя трябва да спазват дистанция от 500 м от него. Докато Стойковски почива в хотели, отборът ще остане в каравани, следвани от полицейски коли във всяка страна. 
						Пътуването 2007-2008 г. до Пекин не е първото олимпийско предизвикателство на Стойковски. През 2004 г. също в инвалидна количка, той пътува от Прилеп до Атина за летните игри. 
						След Атина, Стойковски се срещна с президента Бранко Цървенковски и обяви намерението си да пътува до Пекин. 
						Експедицията на Стойковски се подкрепя от Олимпийския комитет на Македония, от Червения кръст на Македония, от Камарата на македонските адвокати и от накои компании.
