Ердоган: Процесът на присъединяване на Турция към ЕС ще започне през 2004 г.
13/07/2003
 
ВИЕНА, Австрия -- Процесът на присъединяване на Турция към ЕС ще започне през 2004 г., заяви турският премиер Реджеп Тайип Ердоган, който проведе съвместна пресконференция с австрийския канцлер Волфганг Шусел в петък (11 юли). Двамата ръководиха среща на турска и австрийска делегации във Виена. Те постигнаха съгласие за засилване на двустранното сътрудничество и увеличаване на стокообмена, който в момента възлиза на 1 млрд. дол. Шюсел поздрави Ердоган и неговото правителство за пакета от реформи, който те изготвиха за приемането на Турция в ЕС. (Анадолска агенция, НТВ - 11/07/03)
