Дейвид Оуен ще даде показания в процеса срещу Милошевич
02/11/2003
 
ХАГА, Холандия -- Бившият министър на външните работи на Великобритания Дейвид Оуен трябва да се яви пред Трибунала на ООН за военните престъпления в понеделник (3 ноември), за да даде показания по въпроса за връзките на Слободан Милошевич с босненско-сръбското правителство през 1992-1995 г. Оуен бе главният европейски миротворец през този период. В писмено заявление за съда той казва, че Милошевич е упражнявал пълен контрол върху босненско-сръбското ръководство до към 1993 г. Радован Караджич тогава започна да се дистанцира от сръбския президент. През август 1993 г., пише Оуен, "бе вече очевидно, че влиянието на Милошевич върху босненските сърби бе започнало да спада... и ставаше все по-трудно да се контролира (босненско-сръбският военен командир) Младич". Това заявление би могло да свали от Милошевич вината за клането в Сребреница през 1995 г., като остави само обвинението за започването на конфликта. (AФП - 31/10/03)
