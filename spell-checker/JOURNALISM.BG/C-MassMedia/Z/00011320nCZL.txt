ЮНМИК изисква прекратяване на лиценза на втория мобилен телефонен оператор в Косово
30/06/2004
ЮНМИК е поискала решението да се сключи договор за продажба на втория мобилен оператор в Косово с местна компания следва да се отмени. Скоростта, с която приключи процесът на селекция, възбуди подозрения за възможни нарушения.
(AП, Ройтърс - 29/06/04; AП, Ройтърс, AФП - 28/06/04)
 
 
Премиерът Байрам Реджепи се противопостави на телекомуникационна сделка, заявявайки в понеделник (28 юни), че тя може би е засегната от корупция. [АФП]
ЮНМИК отмени решение на регулаторния орган по телекомуникациите да сключи договор за втората мобилна телефонна мрежа в провинцията с местна компания. Западни и местни представители изразиха опасения, че процесът може би не е бил осъществен почтено и професионално.
И.д. администратор на Косово Чарлз Брейшоу поиска в писмо от регулаторния орган по телекомуникациите (РОТ) да бъдат преустановени всички действия, касаещи търга, каза говорителят на ЮНМИК Мехтилде Хенеке във вторник (29 юни). Процесът ще бъде "подложен на преглед, за да се убедим, че всички правила са спазени," заяви тя пред Ройтърс.
РОТ обяви в понеделник, че договорът ще бъде сключен с Мобикос, местна компания, собственост на косовско-албанския бизнесмен Екрем Лука. Мобикос участваше в търга заедно със словенската компания за мобилни телефони Мобител.
Решението дойде по-малко от три месеца след откриване на тръжната процедура в началото на април. В кореспонденция на АФП от понеделник се посочва, че офертата на Мобикос е била приета преди тези, депозирани от други конкуренти - вкл. косовската телекомуникационна компания ИПКО, която представи оферта съвместно с американската Western Wireless International, шведската Tele2 and норвежко-албанската компания Аlbacell.
Антон Бериша, председател на съвета на РОТ, каза, че Мобико е представила най-силната оферта, давайки висока оценка на онова, което той определи като "ясен бизнес план и детайлизиран технически план."
Решението на борда обаче възбуди подозрения за възможни нарушения и корупция от страна на регулаторния орган и срещна бързите реакции на западни дипломати и премиера на Косово Байрам Реджепи.
Ръководителят на американското представителство в Прищина Марси Б. Рийс постави под съмнение скоростта, с която е било взето решението и призова към внимателен преглед на процеса. "Потенциалните инвеститори ще искат да знаят дали този процес е протекъл по професионален и прозрачен начин," каза Рийк. " Обезпокоени сме, например, дали ще има достатъчно време за всеобхватен преглед на хилядите страници с техническа документация, която е представена само на английски."
Британски дипломати в Косово предупредиха, че липсата на прозрачност при такива сделки ще се отрази негативно върху перспективите за привличане на чуждестранни инвестиции в провинцията.
Оспорвайки решението на РОТ, Реджепи изпрати послание до Брейшоу в понеделник, искайки от него да използва правомощията си и да отмени решението на съвета, докато "твърденията за злоупотреби и корупция" се изчистят.
"Твърденията, че има корупция се разпространяват, докато независимостта на Съвета на РОТ ..изглежда се поставя под сериозно съмнение," цитират медиите писмото.
Понастоящем Косово има един мобилен оператор по силата на договор между Косово Пост Телеком и френската компания Алкател.
