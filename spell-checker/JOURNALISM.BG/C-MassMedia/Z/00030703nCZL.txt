Сръбските СПП и ДПС се договориха за партньорство
					24/06/2009
					 
						БЕЛГРАД, Сърбия -- Опозиционната Сръбска прогресивна партия (СПП) и Демократическата партия на Сърбия (ДПС) се договориха за сътрудничество на местно и държавно равнище, заяви председателят на СПП Томислав Николич в изявление, публикувано във вторник (23 юни). Той обясни, че двете партии ще обединят силите си, за да допринесат за провеждането на предсрочни парламентарни избори, за предотвратяване на приемането на законопроект за статута на Войводина и за да гарантират, че когато гласоподавателите пускат своите бюлетини в следващите избори, те едновременно с това ще участват и в референдум за членството на Сърбия в НАТО. (Бета, Б92 - 23/06/09)
