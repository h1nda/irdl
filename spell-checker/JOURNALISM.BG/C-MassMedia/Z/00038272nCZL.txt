Според наблюдатели инцидентите по време на кампанията повишават напрежението в Албания
					22/04/2011
					
						ТИРАНА, Албания -- Коалиция от местни наблюдатели предупреждава, че свързаните с кампанията инциденти засилват страха и напрежението преди изборите на 8 май. В първия си доклад от четвъртък (21 април) групата от НПО осъди инцидентите и участниците в тях. Обидните изказвания и език нямат място в кампанията, отбеляза коалицията. Между нарушенията, регистрирани до момента, се посочва натискът върху служители на публичната администрация да агитират и гласуват за определени кандидати. (Топ Чанъл, Balkan Web, Гласът на Америка - 21/04/11)
