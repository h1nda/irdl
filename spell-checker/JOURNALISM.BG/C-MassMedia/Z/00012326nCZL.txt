Гръцкият премиер Караманлис призовава за национален фронт срещу корупцията
					15/10/2004
					 
						АТИНА, Гърция -- Премиерът Костас Караманлис призова за създаването на национален фронт против корупцията по време на обръщението си пред събрание на парламентарната група на управляващата партия "Нова демокрация" в четвъртък (14 октомври). "Корупцията вреди на икономиката, обществото и качеството на демокрацията", каза той, като добави, че управляващата партия е отворена за сътрудничество с всички. По-рано тази седмица парламентът сформира комисия за разследване на процедурите по възлагане на оръжейни поръчки по време на предишната администрация, ръководена от ПАСОК. 
						Също в четвъртък гръцката полиция призна за първи път, че е получила 82 бомбени заплахи по време на Олимпиадата, в т.ч. една във връзка с церемонията по откриването. Властите решили, че евакуация на стадиона не е нужна и церемонията била проведена по план. (AНA - 15/10/04; MПA, AП, AФП - 14/10/04)
