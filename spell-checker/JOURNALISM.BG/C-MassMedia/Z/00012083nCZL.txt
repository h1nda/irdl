Председателят на ОССЕ ще насърчи ОДИЧП да изпрати наблюдатели в Македония 
					23/09/2004
					 
						НЮ ЙОРК, Съединени щати -- Изпълняващият длъжността председател на ОССЕ, българският външен министър Соломон Паси, заяви в сряда (22 септември), че ще "насърчи" Офиса за демократични институции и човешки права (ОДИЧП) към ОССЕ да изпрати наблюдатели за ноемврийския референдум в Македония. Изказването на Паси бе предшествано от разговорите му с македонския външен министър Илинка Митрева в Ню Йорк. Паси и Митрева обсъдиха и отношенията между двете държави. Паси заяви, че Скопие може да разчита на помощта и опита на България в процеса на интегриране в НАТО и ЕС. (Утрински весник, Дневник - 23/09/04; Уеб-сайт на ОССЕ, Макфакс - 22/09/04)
