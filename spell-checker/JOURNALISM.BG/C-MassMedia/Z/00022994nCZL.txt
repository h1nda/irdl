Високопоставени държавни служители проведоха в Анкара серия от срещи
					22/06/2007
					 
						АНКАРА, Турция -- Местните медии съобщиха за серия от срещи на високо равнище в Анкара в четвъртък (21 юни), които може да са свързани с възможна трансгранична операция срещу терористични бази на Кюрдската работническа партия (ПКК) в Северен Ирак. Министър-председателят Реджеп Тайип Ердоган каза само, че се е срещнал с висши офицери от армията с цел размяна на информация по националната сигурност. Участието обаче на външното министерство, Националната разузнавателна агенция и президента – наред с останалите участници – може да означава повече от това. (Заман, Радикал, Милиет, Хюриет, Сабах - 22/06/07; НТВ, Анадолска агенция - 21/06/07)
