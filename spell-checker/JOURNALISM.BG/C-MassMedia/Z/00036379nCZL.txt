ОССЕ открива център за подкрепа на студенти в Грачаница
					15/10/2010
					 
						ПРИЩИНА, Koсово -- Мисията на ОССЕ в Косово и НПО "Център за мир и толерантност" откриха център за подкрепа на студенти в четвъртък (14 октомври) в Грачаница за студенти от Техническия университет в Северна Митровица. Този център ще осигурява безплатна подкрепа на около 250 сръбски студенти в кампуса, като им помага да си осигурят достъп до ресурси онлайн; организира събития и студентски групи и предлага ориентиране при избора на кариера, за да извлекат студентите максимална полза от своето обучение. "Това не е проект на ОССЕ или на "Центъра за мир и толерантност", а е проект, предназначен за вас. Вие сте ключовата сила, която ще тласка проекта напред", каза пред студентите Франческо Бигали от ОССЕ. (Зери, Експрес - 15/10/10; РТК, Клан Косова - 14/10/10)
