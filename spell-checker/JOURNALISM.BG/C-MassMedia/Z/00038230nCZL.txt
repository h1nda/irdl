Известен турски артист беше намушкан с нож 
					19/04/2011
					
						АНКАРА, Турция -- Популярният артист Бедри Байкам и неговия асистент бяха нападнати и намушкани с нож в понеделник (18 април) в Истанбул след участието им в протестно събрание срещу разрушаването на спорен паметник в източния град Карс. Паметникът е посветен на турско-арменското приятелство. Байкам и неговият асистент се намират в болница, а състоянието им е стабилно. Неидентифицираният им нападател се е предал на полицията по-късно същия ден и е обяснил, че действията му са били в резултат на обида, нанесена му от Байкам. Въпросният паметник разпали политически спор, след като министър-председателят Реджеп Тайип Ердоган посети Карс по-рано тази година и описа паметника като „чудовищен” и призова за премахването му. Разрушаването започна миналия уикенд. (Джумхуриет, Хюриет - 19/04/11; Уърлд Булетин - 18/04/11)
