Симпатизанти на Бъсеску проведоха демонстрация срещу отстраняването му от поста 
					23/04/2007
					 
						БУКУРЕЩ, Румъния -- Няколко хиляди души от цялата страна демонстрираха в неделя (22 април) в подкрепа на президента Траян Бъсеску, който в четвъртък бе свален от поста от парламента за нарушения на конституционните му правомащия. Демонстрацията бе организирана от няколко неправителствени организации, макар че опозицията твърди, че зад нея стои Демократичната партия на самия Бъсеску. 
						Междувременно външният министър Адриан Чорояну, министърът на вътрешните работи Кристиан Давид и министърът на правосъдието Тудор Киуариу положиха усилия да убедят международната общност и по-специално ЕС, че ситуацията няма да се отрази на дневния ред на страната във външната политика, нито на темпа на провеждане на реформите в съдебната система и усилията в борбата с корупцията. Давид и Киуариу се срещнаха с еврокомисаря по правосъдието Франко Фратини в кулоарите на среща в Люксембург в края на миналата седмица. (Котидианул, Евениментул Зилеи, Найн о’клок - 23/04/07; Медиафакс, Ромпрес, АФП, Ройтерс - 22/04/07)
