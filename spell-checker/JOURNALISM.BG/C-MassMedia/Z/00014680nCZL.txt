Командващият на ЕУФОР заявява, че полицейската система и институциите на БиХ трябва да се модернизират
					25/05/2005
					 
						САРАЕВО, Босна и Херцеговина (БиХ) -- Главнокомандващият на ЕУФОР генерал Дейвид Лийки заяви във вторник (24 май), че полицейският сектор в БиХ може би е компетентен да се справя с местната престъпност, но той трябва да бъде модернизиран, за да се бори с организираната престъпност на национално ниво. Като предложи помощ на властите, Лийки подчерта, че ЕУФОР не е нито полицейска сила, нито агенция за събиране на данъци, и че съответните институции в БиХ трябва да изпълняват тези задачи. Той окачестви организираната престъпност като един от най-сериозните проблеми за страната.
						Други новини: Началникът на полицията в Република Сръбска Драгомир Андан се извини за неотдавнашния си коментар относно предполагаеми връзки между чуждестранни ислямски бойци, участвали във войната в БиХ, и терористичните бомбени нападения през март 2004 г. в Мадрид. В интервю, публикувано в изданието от сряда на ежедневника от Баня Лука "Независне новине", Андан се извини за причиненото от него безпокойство и заяви, че изказването му е било извадено от контекста. (Независне новине, Дневни аваз - 25/05/05; Фена, РТРС, ПБС БиХ, Б92 - 24/05/05)
