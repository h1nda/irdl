Кандидатурата на Турция за членство в ЕС бе основна тема на разговорите между премиерите на Гърция и Великобритания 
					22/11/2006
					 
						ЛОНДОН, Великобритания -- Перспективите на Турция за интеграция в ЕС бяха в центъра на разговорите между гръцкия премиер Костас Караманлис и британския премиер Тони Блеър в Лондон във вторник (21 ноември). И двамата потвърдиха подкрепата на страните си за членството на Турция в ЕС, което е важно за Съюза и за регионалната стабилност. Те бяха също единодушни, че за Турция трябва да се прилагат обичайните условия. 
						Също във вторник новият ръководител на Делегацията на Европейската комисия в Анкара, посланик Марк Пиерини, официално връчи акредитивните си писма на турския президент Ахмет Недждет Сезер. Френският дипломат заема този пост след Хансйорг Кречмер от Германия, чийто мандат изтече по-рано този месец. (Нафтемпорики - 22/11/06; AНA-MПA, EРT, AНКA, Заман - 21/11/06)
