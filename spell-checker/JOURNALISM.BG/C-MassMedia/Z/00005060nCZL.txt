Процесът на Милошевич отново се отлага поради заболяване
12/11/2002
 
ХАГА, Холандия -- Процесът срещу Слободан Милошевич за военни престъпления беше отложен за втори път този месец във вторник (12 ноември), след като бившият югославски президент се оплака от изтощение. Според съдията Ричард Мей, председател на съда, Милошевич страда също и от високо кръвно налягане. Отлагането става ден след като Милошевич се появи в съда за пръв път от десет дни и отхвърли предложението на прокурорите да приеме защитник. Главният прокурор Карла дел Понте помоли съда да назначи адвокат, който да следи процеса и да намали напрежението за Милошевич. Мей каза, че съдиите искат да чуят повече аргументи преди да вземат решение. (Ройтерс - 12/11/02; АП, АФП - 11/11/02)
