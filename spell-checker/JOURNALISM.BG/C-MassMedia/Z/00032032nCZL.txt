Посланикът на САЩ в БиХ коментира предстоящата среща в "Бутмир"
					19/10/2009
					 
						САРАЕВО, Босна и Херцеговина (БиХ) -- Посланикът на САЩ в БиХ Чарлз Инглиш прогнозира в събота (17 октомври), че пакетът от предложения за предстоящата среща на босненските лидери и високопоставени представители на ЕС и САЩ в "Бутмир" ще включва важни промени в процеса на вземане на решения на държавно ниво. Брюксел и Вашингтон проведоха първия кръг от разговори с лидерите на основните партии на бошнаците, сърбите и хърватите на 9 октомври в опит да се сложи край на политическия застой в БиХ. Следващата среща ще бъде проведена във вторник. (РТРС, БХРТ - 18/10/09; СРНА - 17/10/09)
