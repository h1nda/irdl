АНА пое отговорността за нападението в Южна Сърбия
13/08/2003
 
БЕЛГРАД, Сърбия-Черна Гора -- Албанската национална армия публикува изявление във вторник (12 август), в което пое отговорността за нападението от края на седмицата срещу армейска база в Южна Сърбия. Белград съобщи, че няма жертви и че са били нанесени незначителни щети, когато три минохвъргачни снаряда са попаднали в базата. Правителствени представители, посетили след това района, обвиниха групата в опит да създаде напрежение в област, разтърсвана от етнически вълнения до 2001 година, когато местните паравоенни формирования бяха разоръжени съгласно мирен план на ООН.
Междувременно, във вторник Сръбското правителство публикува документ, в който се настоява за възвръщане на сръбския контрол върху Косово. Белград твърди ,че иска да възстанови мира, реда и равноправните многоетнически отношения в провинцията. ООН отстоява позицията обаче, че е твърде рано да се обсъжда бъдещият статут на Косово. (АП, АФП - 12/08/03)
