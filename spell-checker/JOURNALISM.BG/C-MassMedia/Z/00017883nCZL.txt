Ръководителят на ЮНМИК даде висока оценка на напредъка в Косово и отново призова за многоетническо общество
					13/03/2006
					 
						ЗАЛЦБУРГ, Австрия -- Ръководителят на ЮНМИК Сьорен Йесен-Петерсен даде в събота (11 март) висока оценка на напредъка в Косово напоследък, като отново подчерта необходимостта от продължаване на усилията за изграждане на многоетническо и демократично общество в провинцията. Той направи изказването си на неофициална среща на външните министри от ЕС и западнобалканските страни в Залцбург. Според Йесен-Петерсен "политическият пейзаж в Косово се е променил коренно през последните дни". Той посочи демократичния избор на нов президент миналия месец като доказателство за "качествената трансформация", настъпила в провинцията. 
						Други новини -- Медиите в Прищина предадоха в неделя, че Йесен-Петерсен е повишил заместник-началника на Корпуса за защита на Косово (КЗК) генерал-лейтенант Сюлейман Селими в началник на КЗК. Селими, на 36 г., наследява на поста Агим Чеку, който бе номиниран за премиер. Селими е оглавявал местния щаб на бившата "Армия за освобождение на Косово" в Дреница по време на конфликта от 1998-1999 г. (Данас - 13/03/06; Уеб сайт на ООН - 11/03/06)
