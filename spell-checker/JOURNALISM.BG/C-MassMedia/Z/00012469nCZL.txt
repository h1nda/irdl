Босненското сръбско правителство приема доклада за Сребреница
					29/10/2004
					 
						БАНЯ ЛУКА, Босна и Херцеговина (БиХ) -- Правителството на Република Сръбска обяви в четвъртък (28 октомври), че е приело доклада на следствената комисия за клането в Сребреница и го е предало на Конституционния съд на общността. Документът, в който се потвърждава убийството на повече от 7 000 мюсюлмани в анклава след нахлуването на сърбите през юли 1995 г., е първото признание от босненските сърби за мащаба на зверствата. Правителството възнамерява да публикува части от доклада. Председателят на Народното събрание Душан Стоичич обаче настоява докладът да бъде публикуван изцяло. 
						Други новини: Сърбинът Борислав Паравац пое ротационното председателство на БиХ в четвъртък и обеща да работи за приемането на страната в програмата на НАТО "Партньорство за мир". Той каза, че интеграцията в ЕС е другата му основна цел. (AФП, Фена, ПБС - 28/10/04)
