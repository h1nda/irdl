Аудиорепортаж: Свободата на медиите в Сърбия
					30/07/2010
					Лятно училище за професионалисти от медиите, организирано от Международната комисия за изследвания и обмен (IREX), се проведе по-рано този месец в Сърбия. 
					От Саша Илич за Southeast European Times от Белград -- 30/07/10
 
					 
						
USAID и IREX обучават професионалисти от медиите в Сърбия. [Саша Илич/SETimes]
						Насочена към насърчаване на свободните медии в страната, програмата на Международната комисия за изследвания и обмен (IREX) е част от проект на Американската агенция за международно развитие (USAID) за 8 млн. долара. 
						Според организаторите един от начините за насочване на медиите "в правилната посока" е да се обучат служителите как да форматират музикалните матрици на радиостанциите, да подобрят маркетинговите стратегии чрез аудиоклипове между песните и да създават реклами. 
						 "Наученото от този курс ще ни помогне в бъдеще да насочваме нашите медии в правилната посока," каза Горан Владкович, собственик и главен редактор на Радио "O'Кей" във Враня.
