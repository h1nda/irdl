Според полицейската мисия на ЕС ситуацията на сигурност в БиХ е стабилна
19/02/2003
 
САРАЕВО, Босна и Херцеговина (БиХ) -- Полицейската мисия на ЕС (ПМЕС) оценява ситуацията на сигурност в БиХ като напълно стабилна, заяви говорителят на ПМЕС Йон Оскар Солнс. Във вторник (18 февруари) Солнс изрази увереността на ПМЕС, че повечето инциденти, регистрирани в страната след началото на годината, не са извършени на етническа основа. Само при два от 15-те бомбени атентата през януари се съобщава за подобни мотиви, заяви той и изрази мнение, че публикациите в медиите за нарастване на насилието и престъпността са неоснователни.
Също във вторник, международният супервайзор в областта Бръчко Хенри Кларк издаде заповед за назначаването на Миленко Миличевич за началник на полицията в Бръчко. Назначението бе извършено въпреки твърденията за участие на Миличевич във военни престъпления срещу сърби. (ПБС БиХ, ХИНА, Източници на СВП - 19/02/03; РТРС, БХ Радио 1, БиБиСи - 18/02/03)
