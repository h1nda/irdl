ООН създава Съвет за борба срещу корупцията в Косово
05/11/2003
 
ПРИЩИНА, Косово, Сърбия-Черна Гора -- ЮНМИК съобщи във вторник (4 ноември), че създава орган за борба срещу корупцията в провинцията. Новото Оперативно звено за разследване ще започне да функционира към средата на ноември. Обект на разследванията в обществения сектор на Косово ще бъдат както местни, така и международни официални представители. Резултатите ще бъдат предавани на правоприлагащите органи за съответни наказателни действия.
Други новини: във вторник сръбският премиер Зоран Живкович публикува Бяла книга, която съдържа обвиненията на Белград във военни престъпления по отношение на членове на Армията за освобождение на Косово. Той заяви пред репортери, че публикацията би трябвало да помогне НАТО и Трибунала в Хага да възбудят наказателно преследване срещу етнически албанци, заподозрени във военни престъпления. Книгата съдържа имената на 156 члена на групировки от етнически албанци.( АФП - 04/11/03)
