Наука и технологии: Според проучване гръцките депутати са "офлайн"
					12/04/2010
					По-малко от 10 % от гръцките депутати използват електронна поща. Още новини от областта на науката и технологиите: в Сараево бе открита конференция по гастроентерология; Албания ще цифровизира сектора на недвижимите имоти.
					 
						
Много гръцки депутати рядко актуализират своите уебсайтове. [Гети Имиджис]
						Едва 7,3 % от депутатите в Гърция използват електронна поща или участват в онлайн общуване, а само един от четирима е регистриран във "Фейсбук", разкри атинският Университет по социални и политически науки „Пантеон” в публикувано миналия месец проучване. Двама от всеки трима народни представители имат свои уебсайтове, но само една четвърт от тях ги актуализират редовно. 
						*** 
						Седмата годишна конференция по гастроентерология бе открита Сараево в четвъртък (8 април). Двудневният форум се организира под егидата на Европейското общество по гастроинтестинална ендоскопия. 
						*** 
						
						Албания планира да цифровизира сектора на недвижимите имоти чрез двугодишен проект, финансиран от Световната банка. Според плана датската фирма „Бломинфо А/С” ще регистрира 190 000 имота в 50 кадастрални зони. 
						*** 
						Скоро в Сърбия ще бъде възможно да се извършва оплождане ин витро с дарени клетки, съобщи на 5 април белградският всекидневник "Блиц". Очаква се болницата в Белград да започне да приема пациенти до края на юни. 
						 *** 
						Щипският университет е поискал от македонското правителство да получи финансиране от 2 млн. евро за създаването на първата астрономическа обсерватория в страната. Ако проектът бъде одобрен, Македония ще стане четвъртата балканска държава със собствена обсерватория след Сърбия, Гърция и България. 
						*** 
						Американският посланик в Румъния Марк Гитенстейн регистрира във “Фейсбук” посолството на САЩ в Букурещ. Страницата съдържа новини и възможности за образование, които се предлагат от комисията "Фулбрайт" в Румъния. Потребителите на “Фейсбук” също така могат да научат новини за културни прояви и информация за визовите изисквания на САЩ. 
						(Различни източници - 05/04/10-12/04/10)
