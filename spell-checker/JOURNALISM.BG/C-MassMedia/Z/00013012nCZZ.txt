Делова хроника 
					17/12/2004
					Преглед на деловите и икономическите новини от Балканите след 10 декември:
					(Различни източници – 10/12/04 - 17/12/04)
 
					 
						
На 15 декември властите конфискуваха 22 апартамента в "Кулите близнаци" в Тирана, собственост на Ясин ал-Кади, избягал саудитски бизнесмен. Ал-Кади е заподозрян в пране на пари за терористичната мрежа на Осама бин Ладен. [Гент Шкулаку]
						Международната рейтингова агенция "Фич" определи дългосрочен и краткосрочен кредитен рейтинг "B" със стабилна перспектива за албанската "ПроКредит банк". Рейтингът се базира на силната подкрепа от страна на чуждестранните собственици на банката, сред които е и немската инвеститорска компания "Интернационале микро инвестиционен". 
						 *** 
						Брутният външен дълг на България се е повишил със 152 млн. евро през октомври, като е достигнал 12,3 млрд. евро. Повишението се обяснява с по-високите депозити на лица, неживеещи постоянно в страната, които са се увеличили със 183 млн. евро. 
						 *** 
						Резервите в чужда валута на Хърватската централна банка са се увеличили от 8,1 млрд. долара в края на октомври на 8,9 млрд. долара в началото на декември. Увеличаването на резервите се дължи отчасти на отслабването на долара спрямо еврото. 
						*** 
						
Румънската "Банка Трансилвания" сключи споразумение за заем в размер на 10 млн. евро с Холандския фонд за финансиране на развитието. Кредитът, който е с десетгодишен падеж, ще се използва за микрофинансиране. 
						 *** 
						Американската компания "Болкън тимбър груп" закупи 67 % от дървопреработвателната фирма от гр. Мостар "Сана" за 250 000 евро. Купувачът пое и задължението да инвестира още 2,2 млн. евро в босненската фирма през следващите три години. 
						*** 
						
Българският министър на регионалното развитие Валентин Церовски обяви, че на българо-португалско съвместно предприятие е предоставена 35-годишна концесия за възстановяване и експлоатация на магистрала "Тракия". През лятото компанията спечели търг за построяването на отсечка от магистралата, която свързва Калотина с Бургас.
