Полицията разследва възможна заплаха срещу премиера на Република Сръбска Додик 
					20/12/2006
					 
						БАНЯ ЛУКА, Босна и Херцеговина (БиХ) -- Във вторник (19 декември) босненската сръбска полиция съобщи, че е затегнала мерките за сигурност около премиера на Република Сръбска Милорад Додик след слухове за предстоящ опит за убийство. Според съобщения в местните медии сръбската престъпна организация "Земунски клан" е обявила награда за убийството. Същата групировка е обвинена в убийството на сръбския премиер Зоран Джинджич през март 2003 г. (Ройтерс, АФП, ДПА -- 19/12/06)
