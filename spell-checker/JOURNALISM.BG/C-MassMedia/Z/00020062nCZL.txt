Прокурори от БиХ отмениха част от обвинителния акт срещу Чович
					25/09/2006
					 
						САРАЕВО, Босна и Херцеговина (БиХ) -- Прокурорите решиха да отменят част от първоначалния обвинителен акт срещу бившия хърватски член на Председателството на БиХ Драган Чович, бившия председател на Конституционния съд Мато Тадич и други пет висши служители. Седмината бяха обвинени миналата година в укриване на данъци и приемане на подкуп в сделките си с двама братя, собственици на компанията от Федерация БиХ (ФБиХ) "Лияновичи". Прокурорите заявиха в петък (22 септември), че снемат две обвинения в приемане на подкуп, макар че обвиненията за участие в организирана престъпност, злоупотреба със служебно положение и незаконно присвояване остават. Във връзка с обвиненията предишният върховен представител в БиХ Пади Ашдаун отстрани Чович от длъжносттта му в тристранното Председателство през март 2005 г. (Независне новине, Pincom.info - 23/09/06)
