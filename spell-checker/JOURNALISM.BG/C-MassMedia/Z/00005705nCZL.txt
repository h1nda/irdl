Гръцкото правителство осъди нападение над журналисти
19/01/2003
 
АТИНА, Гърция -- В събота (18 януари) правителството осъди нападението над двама журналисти, извършено по време на представянето на книгата им по-рано същия ден. Няколко маскирани лица са разбили витрините на книжарницата, където репортерите Алексис Папахелас и Тасос Телоглу са давали автографи върху екземпляри на книгата си за терористичната групировка "17 ноември". Говорителят на правителството Христос Протопапас определи инцидента като сериозно нарушение на свободата на словото. Главната опозиционна партия Нова демокрация и Коалицията на левите и прогресивни сили също осъдиха деянието. (Македонска новинарска агенция, Атинска новинарска агенция - 18/01/03)
