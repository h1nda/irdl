Швеция преустанови депортирането в Гърция на лица, търсещи убежище
					04/11/2010
					 
						СТОКХОЛМ, Швеция -- Съветът по миграция на страната реши в сряда (3 ноември) да отмени депортирането в Гърция на група лица, търсещи убежище, във връзка с усилията на Атина да се справи с нарастващия поток от нелегални имигранти, влизащи на нейна територия през Турция. Според законите на ЕС лицата, търсещи убежище, трябва да бъдат връщани в първата страна от ЕС, в която са влезли, а в много от случаите това е Гърция. По тази причина Гърция се мъчеше да обработва всички искания и беше критикувана за нейното отношение към незаконните имигранти. След искането на Гърция за помощ от ЕС група от 175 експерти на ФРОНТЕКС бяха изпратени неотдавна в подкрепа на местните гранични власти. Решението на Швеция се отнася за около 100 души. Австрия, Норвегия и Финландия също спряха да връщат в Гърция лица, търсещи убежище. (АФП, Би Би Си - 03/11/10)
