Либийският върховен съд връща за преразглеждане делото срещу българските медицински сестри
					27/12/2005
					 
						ТРИПОЛИ, Либия -- Върховният съд на Либия реши в събота (25 декември) да върне за преразглеждане делото на петте български медицински сестри и палестинския лекар, които бяха осъдени на смърт през 2004 г. по обвинения, че преднамерено са заразили няколко стотин деца с вируса ХИВ в Бенгази. Съдията по делото Али ал-Алус заяви, че първоначалните присъди се отхвърлят поради "нередовност" в задържането и разпитите на обвиняемите. Медицинските сестри заявиха, че признанията им са били изтръгнати с мъчения. Според международни експерти по вируса на СПИН заразяването е било причинено от лоши хигиенни условия и вероятно е започнало преди пристигането на сестрите в Либия.
						Други новини -- Министерството на вътрешните работи на България и компанията Lirex BF Secreton подписаха споразумение в петък за създаването на нова система за видео мониторинг в София. Целта на проекта е да се повиши обществената сигурност. (AП, Ройтерс, AФП - 25/12/05; Уеб-сайт на българаското правителство - 23/12/05)
