Сърбия стимулира по-зеления начин на живот
					10/05/2010
					Сръбски фестивал открива "свръхестествен" начин за отбелязване Деня на земята и за повишаване на съзнанието за околната среда.
					От Саша Илич за Southeast European Times в Белград – 10/05/10
 
					 
						
"Свръхестественият" фестивал в Белград привлече хора от всички възрасти. [Саша Илич/SETimes]
						Хиляди се събраха в Кошутняк Парк в Белград, за да участват в "Свръхестествения" фестивал на 25 април. Създаден преди четири години, фестивалът цели да образова хората за необходимостта да защитят екосистемите, в които живеем. 
						 "Идеята на фестивала е да се повиши съзнанието за необходимостта от по-голяма екологична защита чрез забавни форми на изкуство", заяви за SETimes организаторът на фестивала Сръджан Станкович. 
						 Сцените на фестивала са направени чрез използване на рециклирали материали. Всички подиуми са направени от дървени пелети, използвани за транспорт, една игра предлага за награда колело, направено от рециклиран алуминий и на посетителите се предлагат сандвичи и грах, приготвени от органично отгледани храни. 
						Спонсорите и организаторите откриха още един начин за стимулирине на посетителите да изберат "зелен" начин на живот. 
						"Раздадохме 5 000 безплатни билети [за събитието] на посетители, които донесоха три пластмасови бутилки, три тенекиени кутийки и три вестника за рециклиране", каза Станкович. 
						За онези, които не бяха донесли материали за рециклиране, билетът струваше 3 евро. 
						
						Фестивалът включваше две главни части - музикална и образователна. Музикалната програма се състоя на две сцени, наречени "Биодизел" и "Морава за танци". Образователните дейности се проведоха в целия район на фестивала. 
						Първите няколко часа на програмата бяха предназначени за най-младата публика. Докато се забавляваха, децата можеха да научат за защитата на околната среда на подходящи за възрастта им семинари. 
						"Разбрах, че трябва да хвърляме боклука в кофа и не трябва да късаме цветята", каза за SETimes 4-годишният Растко Стаич от Белград. 
						Младите посетители имаха възможност да се срещнат с актьора Милорад Мандич Манда, телевизионния водещ Миня Субота, поета Добрица Ерик, поппевицата Тияна Дапчевич и други знаменитости, които забавляваха децата от сцените на фестивала. 
						"Участвам за трети пореден път в този фестивал, но се страхувам, че не използваме по най-добрия начин времето между двата фестивала", казва Ерик. "Предлагам да посветим поне един ден в месеца, по един или друг начин, на защитата на околната среда.” 
						Музикалните събития за възрастни започваха в късния следобед. Около 10 000 посетители се наслаждаваха на музиката на бандата "Зайът Трейн", на китариста от Ню Йорк Адам Рафърти, на японския дует Ди Джей АКи &amp; МС ЮКИ и на националната банда, оглавявана от "Даркуд Даб" и "Всички на сцената". 
						"Хареса ми музиката и природата", каза за SETimes Йован Живкович от Белград. "Поиграх на фризби, изпих няколко бири и сега все пак имам още време, за да се прибера у дома и да поспя преди ранното ставане за работа утре." 
						Фестивалът бе спонсориран от Министерството на околната среда, ААМР, холандското посолство и градският секретариат за защита на околната среда. 
						"Концепцията за този фестивал цели да събере на едно място членовете на семейството на три поколения", заяви за SETimes секретарят за защита на околната среда на град Белград Горан Триван. "Защитата на околната среда определено е един от първите приоритети в света и това чувство започва да се усеща и в Сърбия."
