Българската опозиция поде инициатива за сваляне на правителството
					04/02/2005
					 
						СОФИЯ, България -- В необичайно взаимодействие българската лява и дясна опозиция започна в четвъртък (3 февруари) съвместна инициатива за сваляне на правителството на премиера Симеон Сакскобургготски след безуспешните му опити за продажба на три цигарени фабрики на "Бритиш америкън тобако" (БАТ). Социалистите и четири десни партии внесоха в парламента искане за вот на недоверие, като се очаква дебатите да протекат идната седмица. Провалените сделки за фабриките, управлявани понастоящем от държавното холдингово дружество "Булгартабак", обтегнаха отношенията в управляващата коалиция и се изтълкуваха като обезсърчителен сигнал за потенциалните инвеститори. Икономическият министър Лидия Шулева, сочена за главния виновник за решението на БАТ да оттегли офертата си, може да подаде оставка, а няколко други министри може да бъдат уволнени, твърдят репортажи в медиите от петък. (Труд, 24 часа, Сега - 04/02/05; AФП, Медиапул, бТВ - 03/02/05)
