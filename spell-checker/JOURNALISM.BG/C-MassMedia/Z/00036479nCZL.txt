Сръбският политик Шешел ще се подложи на сърдечна операция 
					25/10/2010
					 
						БЕЛГРАД, Сърбия -- Лидерът на Сръбската радикална партия 
(СРП) Воислав Шешел, който е подсъдим в Трибунала за военни престъпления в Хага, има намерение да се подложи на лека сърдечна операция, съобщи в неделя (24 октомври) юридическият му съветник Зоран Красич. Все още не е определена дата за това. Шешел отговаря по обвинения във военни престъпления, извършени срещу хора от несръбски произход в Хърватия, Войводина и Босна и Херцеговина в периода между 1991 и 1993 г. Процесът срещу него започна през ноември 2007 г. (Танюг, Вечерна Новости - 24/10/10)
