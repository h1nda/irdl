Винклер бе назначен на министерски пост
					27/07/2007
					 
						БУКУРЕЩ, Румъния -- Румънският министър-председател Калин Търичану назначи Юлиу Винклер, член на по-малкия партньор в управляващата в Букурещ коалиция, за нов министър на информационните технологии и съобщенията. Назначението трябва да бъде утвърдено от президента Траян Бъсеску. Винклер е член на Демократичния съюз на унгарците в Румъния, по-малкия партньор в правителството. Бившият министър на информационните технологии и съобщенията Жолт Наги бе отстранен от длъжност през юни заради възможното му участие в сделка за приватизиране на предприятие от енергетиката. През март Бъсеску утвърди искане на прокуратурата за започване на разследване на дейността на Наги. (Медиафакс, Hotnews.ro, Ройтерс - 26/07/07)
