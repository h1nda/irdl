Американският генерал Уайтман е новият командващ щаба на НАТО в БиХ
					08/10/2006
					 
						САРАЕВО, Босна и Херцеговина (БиХ) -- Генерал-майор Ричард Уайтман пое задълженията на командващ щаба на НАТО в БиХ от американския бригаден генерал Луис Уебър в петък (6 октомври) на церемония близо до Сараево. По-късно пред репортери Уайтман заяви, че неговите приоритети ще бъдат арестуването на шестте издирвани от трибунала на ООН за военнопрестъпници и продължаването на реформите в отбраната. Командващият Обединените въоръжени сили на НАТО в ЮИЕ адмирал Хари Улрих също присъстваше на церемонията. Той заяви, че макар и залавянето на укриващите се от правосъдието военнопрестъпници да продължава да бъде главен приоритет за Алианса, то е и задължение на цялата международна общност, на властите в БиХ и дори на обикновените граждани. (Дневни аваз, Независне новине - 07/10/06)
