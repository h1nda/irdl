Трима ранени при бомбен атентат в Истанбул 
					28/01/2005
					 
						ИСТАНБУЛ, Турция -- Малка бомба избухна пред заведение в оживения истанбулски квартал "Бакъркьой" рано в петък (28 януари), като рани трима души и причини незначителни щети. Никой от пострадалите не е с опасност за живота. Полицията смята, че бомбата е била с ударно действие, предназначена да предизвика повече шум, отколкото щети. В миналото подобни нападения са били извършвани от радикални левичарски групировки. 
						Други новини: Турски войник бе убит в провинция Мардин, след като терористи откриха огън по казарми на полувоенно подразделение в четвъртък. Властите обвиняват за нападението КОНГРА-ГЕЛ. (AФП - 28/01/05, 27/01/05)
