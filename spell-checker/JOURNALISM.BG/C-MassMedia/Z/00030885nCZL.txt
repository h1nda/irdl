В Дубровник се провежда регионална среща на високо равнище
					10/07/2009
					 
						ЗАГРЕБ, Хърватия -- В четвъртък (9 юли) в морския курорт Дубровник започна регионална среща на високо равнище по енергетика, инвестиции и икономическо развитие. Във форума участват ръководители на правителства, външни министри и дипломати от региона, както и представители на Съединените щати и ЕС. Хърватското правителство ще направи всичко възможно да изпълни критериите за присъединяване към ЕС, каза на церемонията по откриването новият министър-председател Ядранка Косор, добавяйки, че Загреб очаква Европа да премахне изкуствените пречки по този път. Обсъжданията на форума са съсредоточени около бъдещото разширяване на ЕС и НАТО, което ще включва страните от Западните Балкани, сътрудничеството в енергийния сектор и новите икономически проекти.
						Сръбският външен министър Вук Йеремич отказа да вземе участие, обвинявайки хърватските власти в нарушаване на договореностите за определяне на програмата. Той трябваше да говори през първия ден от срещата на високо равнище, но изказването му беше преместено в програмата за втория ден заедно с членовете на косовската делегация. (Весник, ХИНА, ХРТ, Б92, АФП - 09/07/09)
