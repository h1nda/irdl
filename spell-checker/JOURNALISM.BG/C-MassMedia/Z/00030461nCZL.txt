Словакия обмисля намаляване числеността на войските си в Косово
					02/06/2009
					 
						ПРИЩИНА, Косово -- Представители на словашката армия потвърдиха, че обмислят намаляване на числеността на войските си в КФОР, съобщиха местните медии във вторник (2 юни). Възможността е била обсъдена на среща на началника на генералния щаб на Словакия, генерал Лубомир Булик, и председателя на Военния комитет на НАТО, адмирал Джанпаоло ди Паола. Понастоящем Словакия има 140 военнослужещи в Косово и не е признала независимостта на Косово.
						Други новини -- Президентът на Косово Фатмир Сейдиу се срещна в понеделник с чешкия посланик в Прищина Янина Хребичкова, която отново подчерта силната подкрепа на Прага за интегрирането в ЕС на страните от Западните Балкани. Сейдиу каза, че Косово е решено да изпълни демократичните стандарти за интегриране. (Епока е ре, Косова Сот, Коха Диторе, Зери - 02/06/09)
