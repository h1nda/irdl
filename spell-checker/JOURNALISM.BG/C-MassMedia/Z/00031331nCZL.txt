Сърбин бе задържан за отправени заплахи със смърт
					18/08/2009
					 
						БЕЛГРАД, Сърбия -- В понеделник (17 август) полицията задържа мъж, който завоалирано е заплашил със смърт Зарко Корач, председател на опозиционния Социалдемократически съюз, и Милош Васич, журналист от седмичника "Време". Синиша Вучинич, който се самоопределя като председател на инициативния комитет на Сръбското четническо движение на Република Сръбска, е казал пред босненски сръбски медии през юли, че Корач и Васич може да имат съдбата на своя приятел Зоран Джинджич. Сръбският премиер бе убит в Белград през март 2003 г. Вучинич ще остане в ареста осем дни, докато тече разследването. (Б92, Танюг, РТС, Бета, AП -17/08/09)
