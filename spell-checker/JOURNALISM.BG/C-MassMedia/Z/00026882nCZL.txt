Европейският съд за правата на човека осъди Турция за смъртта на двама кипърски гърци
					25/06/2008
					 
						СТРАСБУРГ, Франция -- Европейският съд за правата на човека в Страсбург осъди във вторник (24 юни) Турция за смъртта на двама кипърски гърци през 1996 г. Турските сили са пребили първата жертва, Анастасиос Исаак, по време на протест срещу турското военно присъствие на острова. Те са простреляли смъртоносно Соломос Солому три дена по-късно по време на погребението на Исаак, след като той и други протестиращи са навлезли в буферната зона между гръцката и турската част на острова и са свалили турския флаг. Съдът разпореди Анкара да заплати 340 000 евро обезщетения на семействата на жертвите, след като се произнесе, че турските сили за сигурност са използвали неоправдана сила срещу двамата мъже. (Заман, Нафтемборики, Катимерини - 25/06/08, Ройтерс - 24/06/08)
