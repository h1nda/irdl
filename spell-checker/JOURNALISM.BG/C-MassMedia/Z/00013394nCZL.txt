Правителството на Сърбия и Черна гора призовава за пълно сътрудничество с МНСБЮ
					27/01/2005
					 
						БЕЛГРАД, Сърбия и Черна гора -- Правителството на Сърбия и Черна гора официално призова сръбските власти да премахнат всички пречки пред пълното сътрудничество с Трибунала на ООН за военни престъпления. В изявление, публикувано в сряда (26 януари) след заседание на федералния кабинет, се казва, че ЕС многократно е изтъквал пълното и безусловно сътрудничество като основна предпоставка за положително предварително проучване за интеграцията на Сърбия и Черна гора. Сръбският заместник министър-председател Миролюб Лабус, лидер на по-малкия партньор в правителството "Г-17 плюс", заяви, че неговата партия ще вземе решение до три дни дали да остане в сръбския кабинет. Той каза, че решението зависи от това дали правителството ще предприеме конкретни стъпки във връзка със сътрудничеството в областта на военните престъпления. (Бета, Данас - 26/01/05; Б92 - 25/01/05)
