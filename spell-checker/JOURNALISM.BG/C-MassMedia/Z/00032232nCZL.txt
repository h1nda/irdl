Албанските власти осъдиха нападението срещу журналист
					04/11/2009
					 
						ТИРАНА, Албания -- Властите и журналистическите асоциации осъдиха във вторник (3 ноември) побоя, нанесен над журналиста и издателя Меро Базе предната вечер в Тирана. Министър-председателят Сали Бериша публикува изявление, определящо това като "сериозен и отвратителен акт, неприемлив за едно свободно общество". Посолството на САЩ заяви, че "физическите нападения срещу журналисти и другите форми на сплашване на медиите хвърлят сянка върху свободата на пресата". Мисията на ОССЕ в Тирана, опозиционните партии и журналистическите асоциации призоваха властите да открият и накажат извършителите. Други двама журналисти са станали свидетели на нападението срещу Базе в бар в центъра на Тирана, като се смята, че то е било предизвикано от серия от публикации, обвиняващи нефтения предприемач Резарт Тачи в корупция. (Шекули, Гласът на Америка, Би Би Си, Топ Ченъл, Нюз 24, Вижън +, Клан - 03/11/09)
