Премиерът на БиХ на посещение в Брюксел
25/03/2003
 
САРАЕВО, Босна и Херцеговина (БиХ) -- В понеделник (24 март) председателят на Съвета на министрите Аднан Терзич замина за Брюксел за разговори относно процеса на интеграция на БиХ в ЕС. Очаква се той да обсъди с висши представители на ЕС новите ангажименти на страната, изисквани от съюза като предварително условие за започването на преговори по Споразумението за стабилизация и асоцииране. В четвъртък Терзич ще посети Хага, за да разговаря с главния прокурор на Трибунала на ООН за военни престъпления Карла дел Понте.
В понеделник правителството на Федерация БиХ в Сараево публикува изявление в подкрепа на инициативата на върховния представител Пади Ашдаун за разрешаване на политическото и административно бъдеще на град Мостар, който все още е разделен на хърватска и босненско-мюсюлманска част. Ашдаун иска да създаде специална комисия от представители на всички партии, която ще се занимава с тези въпроси от април до края на юли. (Източници на СВП - 25/03/03; ПБС БиХ, Онаса - 24/03/03; Прес-съобщения на СВП - 21/03/03)
