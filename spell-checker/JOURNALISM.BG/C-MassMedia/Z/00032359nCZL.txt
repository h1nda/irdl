Турски полковник бе арестуван за предполагаем заговор
					13/11/2009
					 
						АНКАРА, Турция -- Полковник от ВМС бе арестуван за участие в предполагаем заговор срещу управляващата Партия на справедливостта и развитието (ПСР). Полковник Дурсун Чичек бе задържан в сряда (11 ноември), след като бе разпитван от прокурори в Истанбул. Подписът му е бил открит върху документ, съдържащ планове за дестабилизиране на ПСР. Документът бе публикуван през юни от местен вестник. Чичек бе задържан за кратко в началото на юли по обвинения в членство в нелегална организация и заговор за дискредитиране на правителството. Той отрича обвиненията.
						Други новини -- Председателят на апелативния съд Хасан Герчекер каза в четвъртък, че съдът разследва обвиненията, че правителството е подслушвало незаконно телефоните на висши съдии и други съдебни служители. Според репортажи в медиите министерството на правосъдието е разпоредило подслушването в рамките на разследване на заговор за сваляне на правителството. (Заман, Анадолска информационна агенция, Хюриет, ДПА, Ройтерс, АП - 12/11/09)
