Аднан
			Терзич
		
		министър-председател на Босна и Херцеговина 
		(Уебсайт на Партията за демократично действие; Различни интернет-източници)
 
		 
			
			Аднан Терзич става министър-председател на Босна и Херцеговина (БиХ) на 23 декември 2002 г., след общите избори в началото на октомври. Той поема поста от Драган Микеревич и става първият оглавяващ централното правителство на БиХ, назначен за четиригодишен мандат.
			Терзич е роден през 1960 г. в Загреб. Завършва факултета по строително инженерство в Сараевския университет и следдипломна квалификация към факултета по политически науки.
			През 1991 г. Терзич се присъединява към мюсюлманската Партия за демократично действие, а по-късно е избран за неин заместник-председател. Два пъти е бил управител на кантон Централна Босна - от 1997 г. до ноември 1998 г., и от 2000 г. до 2001 г.
			След одобрението на неговото назначение от парламента, той оглавява правителството, съставено от равен брой мюсюлмани, сърби и хървати. За ключови приоритети Терзич обявява реформите, наблягайки на пълната демократизация на обществото, засилване ролята на закона, развитието на пазарната икономика и насърчаването на социалната справедливост.
			"Нашата цел е напредъка на БиХ по пътя към европейска интеграция и провеждането на икономически и политически реформи", заяви Терзич в обръщението си към Камарата на представителите на 23 декември 2003 г.
