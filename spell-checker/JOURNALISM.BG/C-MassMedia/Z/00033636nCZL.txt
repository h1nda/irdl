ОССЕ твърди, че корупцията вреди на имиджа на Албания
					03/03/2010
					 
						ТИРАНА, Aлбания -- Корупцията вреди на имиджа на Албания в света, заяви във вторник (2 март) заместник-посланикът на ОССЕ в Тирана Ренате Херманс. На конференция за предотвратяване на конфликти на интереси Херманс заяви, че разрастващото се явление спира чуждестранните инвестиции. Министърът на вътрешните работи Лулзим Баша потвърди, че борбата срещу корупцията е приоритет на правителството. Около 600 служители на държавната администрация получиха сертификати, след като преминаха обучение по този въпрос. (Болкън Уеб, Лаймифундит, Шекули, Teлеграфи - 02/03/10)
