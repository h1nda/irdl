Високопоставен иракски държавник увери Турция, че страната му ще предприеме действия срещу терористите от ПКК
					10/08/2006
					 
						ИСТАНБУЛ, Турция -- Прмиерът Реджеп Тайип Ердоган се срещна в сряда (9 август) с иракския вицепрезидент Тарик ал Хашими и получи уверения, че Ирак няма да бъде база за терористични организации, както и че Багдад ще вземе конкретни мерки срещу Кюрдската работническа партия (ПКК). Ердоган отново подчерта, че Турция очаква твърди действия както от Ирак, така и от Съединените щати. Според съобщения турската армия изпраща подкрепления в граничните зони от миналата седмица, за да предотврати навлизането на групи на ПКК в страната. (Радикал, Хюриет - 10/08/06; Заман - 09/08/06)
