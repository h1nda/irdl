Германия ще приключи ратификацията на Договора за присъединяване на България и Румъния с ЕС идния месец
					19/09/2006
					 
						БУКУРЕЩ, Румъния -- Германия ще приключи процедурата по ратификация на Договора за присъединяване на България и Румъния с ЕС през октомври, след като Европейската комисия представи следващите си доклади за оценка на двете страни, заяви в понеделник (18 септември) новият посланик на Германия в Букурещ Роланд Локамп. По време на пресконференция Локамп заяви, че се надява Румъния да отбележи необходимия напредък за приемане в ЕС през януари, според определения график. 
						Други новини -- В понеделник премиерът Калин Попеску Търичану заяви, че неговата Националлиберална партия е предложила отваряне на досиетата от архивите на "Секуритате" от комунистическата епоха за всички високопоставени държавни служители от управляващата коалиция. Ходът има за цел да се сложи край на спекулациите, разпространявани през последните месеци. По-късно в понеделник Емил Бок, лидер на другия голям коалиционен партньор - Демократическата партия - подкрепи решението. 
						Също в понеделник прокурорите за борба с корупцията представиха на бившия премиер Адриан Нъстасе пълната документация, свързана с обвинителния акт за злоупотреба със служебно положение, издаден срещу него. По-късно той направи изявление, в което настоява, че обвиненията са измислени и политически мотивирани. (Зиуа, Адевърул, Найн О'Клок - 19/09/06; Ромпрес - 18/09/06)
