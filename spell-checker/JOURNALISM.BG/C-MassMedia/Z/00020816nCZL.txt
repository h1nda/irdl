Албанският външен министър бе в Китай, където подчерта важността на двустранните връзки 
					30/11/2006
					 
						ТИРАНА, Албания -- Външният министър Бесник Мустафай завърши официалното си посещение в Китай в петък (1 декември). В сряда той и колегата му Ли Джаосин обсъдиха конкретни мерки за засилване на двустранните връзки, особено в областта на търговията, образованието и културата. Посещението на Мустафай бе неколкократно отлагано заради спора, породен от решението на Албания да предостави убежище на петима китайци - уйгури мюсюлмани - които тази пролет бяха освободени от американския затвор в Гуантанамо. Китай настояваше за екстрадирането им с твърденията, че те са терористи, а не политически бежанци. (Албейниън Нюз - 30/11/06; Уеб сайт на албанското правителство - 29/11/06)
