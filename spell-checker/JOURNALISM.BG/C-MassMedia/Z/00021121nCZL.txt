Сръбският кабинет одобри антикорупционен план
					29/12/2006
					 
						БЕЛГРАД, Сърбия -- Кабинетът одобри план за борба срещу корупцията в четвъртък (28 декември) и го внесе в парламента за обсъждане. Планът съдържа около 168 препоръки за осъществяването на национална стратегия срещу корупцията, включително крайни срокове и инициативи за регулиране на антикорупционните мерки. 
						В други новини от четвъртък се съобщава, че Ромският съюз на Сърбия е представил своя изборна листа на Републиканската избирателна комисия. Листата включва 250 кандидати за парламента. Партийният лидер Райко Джурич подчерта, че за първи път партия на ромското малцинство ще участва самостоятелно в парламентарните избори, насрочени за 21 януари. (Политика, Блиц - 29/12/06; Танюг - 28/12/06)
