Започва медийна кампания за събиране на нелегалното оръжие в Македония
05/08/2003
 
СКОПИЕ, Македония -- Медийната кампания за събиране на нелегално оръжие в Македония ще започне в сряда (6 август), заяви във вторник спонсорът на проекта. Кампанията ще продължи до 1 ноември, когато ще стартира процесът на доброволно предаване на нелегалното оръжие. Понастоящем гражданите могат да подават молби за регистрация на недекларирано лично оръжие, което притежават.
Други новини: във вторник македонското Министерство на отбраната прие план за прехвърлянето в армейския резерв на лица, които са се укрили от задължителна военна служба. Мъже на възраст между 27 и 30 години, които не са изпълнили военната си повинност, но са били амнистирани, разполагат с шест месеца, за да се регистрират. (МИА, А1 ТВ - 04/08/03)
