Турция ще поеме ротационното командване в Кабул
					03/04/2007
					 
						АНКАРА, Турция -- В събота (7 април) предстои Турция да поеме за втори път Кабулското регионално командване от Франция, предадоха във вторник местните медии. Бригаден генерал Касим Ердем ще бъде назначен за началник на Регионалното командване, а броят на турските военнослужещи в афганистанската столица ще скочи от 750 на 1150, най-вече за осигуряване на логистична подкрепа и разузнаване по време на осеммесечния мандат. Кабулското регионално командване, основано през август 2006 г., поема и командването на Международните сили за поддържане на сигурността, които оказват помощ на правителството на Афганистан в областта на сигурността и възстановяването. (Сабах, Заман, Ню Анатолиън, Turkishpress.com - 03/04/07)
