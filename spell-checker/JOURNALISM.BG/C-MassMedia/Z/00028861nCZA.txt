Mакедонски студенти твърдят, че университетът нарушава правата им на свобода на словото
					02/01/2009
					Maкедонски студенти протестират срещу закриването на радиостанция в района на университета и срещу, намесата на професорите в традиционните им "Вечери на словото". 
					От Зоран Николовски за Southeast European Times в Скопие -- 02/01/09
 
					 
						
Студенти от университета "Св. Св. Кирил и Методий" протестираха през декември. [Архив]
						Повече от две седмици след организирания от студенти протест, радиостанцията в университета "Св. Св. Кирил и Методий", управлявана от студенти, остава затворена. Студентите протестираха пред кабинета на ректора по-рано този месец със символични превръзки на устите срещу нарушаването на свободата на словото. 
						Главният им проблем бе закриването на радиостанцията от ректора на университета преди шест седмици. Загубата на радиостанцията бе особена тежка, тъй като вестникът на университета "Студентски Сбор" престана да излиза преди години.
						Мая Стоянова, студентка, се оплака, че освен радиостанцията и вестника, те са изгубили и "Вечерите на словото в Юридическия факултет и няма място, където студентите могат да изразят свободно мнението си и нито една студентска организация не съзнава това". 
						Други навлязоха в повече подробности за наскоро трансформираните "Вечери на словото", като се оплакаха, че професорите сега налагат темите, вместо да позволят на участниците сами да ги избират. Участниците тази година трябваше да се присъединят към един от двата отбора, които дебатираха браковете между хомосексуалисти. Вместо да изразят мнението си за това, под формата на шарада, недоволните оратори, разговаряха извън сградите, където върху тях не бе упражнявана принуда, но така бяха лишени от публичност. 
						Анонимен бивш участник във "Вечерите на словото" заяви, че в миналото пресата е отделяла редовно внимание на събитието и е позволявала на нецензурирания глас на студентите да достигне до обществото. Тази година това не се случи, дали от апатия към контролираното събитие, поради натиска на правителствотосот да пренебрегне студентското недоволство или поради неспособност да се открият местата, където тайно се произнасяха речите. 
						В своя защита ректорът на университета Велимир Стойковски заяви, че е закрил радиостанцията, за да спести пари. Той наредил одит на финанасовите й дейности, тъй като е смятал, че се пилеят пари. "Факт е, че [радиостанцията е изхарчила] 57 000 евро и че няма сила или аргумент, които да променят това," настоя Стойковски. 
						Студентските организации реагираха различно. "Младежкият образователен форум", НПО, подкрепи протеста, докато председателят на студентския парламент заяви, че радиостанцията излъчва програми с ниско качество и че спирането й не нарушава свободата на словото. 
						Повечето студенти са единодушни, че въпреки шума, който се вдигна около предполагаемата загуба на правата на свободата на словото, трябва да се осветляват по-практически проблеми като лошите условия на живот и намесата на политически партии в изборите на ръководство на общижитията. Студентите ясно огласиха тези недостатъци по време на Международния ден на студентите на 17 ноември. 
						Недоволните студенти се оплакаха, че спалните помещения са в катастрофално състояние и че не са подходящи за живот и учение. Те твърдят, че типичното спално помещение в Скопие е паянтова сграда с лоши санитарни помещения и миниатюрни стаи, в които липсва централно отопление.
