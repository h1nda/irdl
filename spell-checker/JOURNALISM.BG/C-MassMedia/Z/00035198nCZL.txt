Съветът за сигурност ще обсъди Северно Косово 
					06/07/2010
					 
						НЮ ЙОРК, Съединени щати -- Във вторник (6 юли) Съветът за сигурност ще обсъди положението в Северно Косово след неотдавнашното насилие там. По искане на Белград на заседанието ще присъства сръбският президент Борис Тадич и ръководителят на ЮНМИК Ламберто Заниер. Медиите в Прищина съобщиха, че външният министър на Косово Скендер Хюсени също е поискал да участва в заседанието. 
						Сесията на Съвета беше предизвикана от два сериозни инцидента в Митровица. В петък експлозия уби един мъж и рани 11 други по време на сръбски протест в разделения град. Напрежението нарасна още повече в понеделник, когато косовският сръбски депутат Петър Милетич бе прострелян и ранен пред дома си. Сръбският министър за Косово Горан Богданович заяви, че нападението срещу Милетич представлява заплаха за сърбите, живеещи в Косово, но той ги призова да се въздържат от насилие и да не обръщат внимание на провокациите. (Танюг, Бета, Б92, РТС - 06/07/10)
