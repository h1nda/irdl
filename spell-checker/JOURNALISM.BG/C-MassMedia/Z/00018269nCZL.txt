Премиерите на Гърция и България подписаха декларация за разширяване на двустранното сътрудничество
					17/04/2006
					 
						СОФИЯ, България -- Премиерът Сергей Станишев и гръцкият му колега Костас Караманлис подписаха в петък (14 април) декларация, в която обещават подобряване на двустранното сътрудничество. Според Караманлис в документа се очертава нова рамка за двустранното партньорство, целящо координация в решаването на проблеми от общ интерес, както и засилване на процесите на евроинтергация в региона. Двамата премиери се договориха също да обединят усилията си в предотвратяването на наводения.
						След края на двудневното си посещение Караманлис се завърна в Гърция. В неделя той направи обръщение към министрите на културата от региона, събрани на тридневна среща на високо равнище в Солун. Гърция бе неин домакин в качеството си на председател на инициативата Процес на сътрудничество в Югоизточна Европа. Караманлис подчерта подкрепата на Гърция за страните, стремящи се към присъединяване в ЕС, при положение че те изпълнят поставените критерии. (AНA, EРT - 16/04/06; Катимерини - 15/04/06; Уеб сайт на българското правителство - 14/04/06)
