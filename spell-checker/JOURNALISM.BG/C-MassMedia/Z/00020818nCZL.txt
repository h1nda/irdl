Румъния задържа двама бивши държавни служители и още двама души заради приватизационен скандал
					30/11/2006
					 
						БУКУРЕЩ, Румъния -- Четирима души, двама от които бивши правителствени служители, а другите двама - чуждестранни консултанти, бяха арестувани в сряда (29 ноември) във връзка с продължаващо разследване за изтекла информация по стратегически приватизационни сделки. Според съобщения в местните медии задържаните са бившият ръководител на румънската агенция за приватизация Доринел Муча и бившият съветник в министерството на съобщенията Михай Дончу, роденият в Русия гражданин на САЩ Вадим Бенятов Дон и българинът Стамен Станчев. Последните двама са служители на западната консултантска организация "Креди Сюис Фърст Бостън". Те са обвинени в икономически шпионаж. (Евениментул Зилеи, Журналул Национал, Найн О'Клок - 30/11/06; Ромпрес, AП, Медиапул - 29/11/06)
