Хърватия ще обжалва решение на австралийски съд
					12/02/2010
					 
						ЗАГРЕБ, Хърватия -- В петък (12 февруари) правителството получи разрешение да обжалва във Върховния съд на Австралия решение на съд от по-ниска инстанция за освобождаване на бившия командир на сръбските полувоенни части Драган Василкович. Не е определена дата за обжалването. Василкович е обвинен в Хърватия в участие в изтезанията и убийствата през 1991 г. на хърватски цивилни граждани и военнопленници в размирната сръбска твърдина Книн, както и в подобни действия през 1993 г. в южното село Бруска. Миналия септември австралийски съд излезе с решение, че Василкович не може да бъде екстрадиран в Хърватия, за да бъде съден за военни престъпления, защото би се изправил пред „значителна или реална възможност за предубеденост". (Сидни Морнинг Хералд, Острейлиън, ХРТ - 12/02/10)
