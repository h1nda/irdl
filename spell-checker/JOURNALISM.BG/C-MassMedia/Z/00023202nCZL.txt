Хърватия приветства ролята на ОССЕ в следвоенното възстановяване, очаква се мисията да бъде закрита тази година
					11/07/2007
					 
						ВИЕНА, Австрия -- Хърватският министър-председател Иво Санадер приветства ролята на ОССЕ в следвоенното възстановяване и промените в неговата страна в реч пред Постоянния съвет на ОССЕ във Виена във вторник (10 юли). "Сътрудничеството с ОССЕ бе изключително важно и спомогна за изграждането на институциите, решаването на проблемите на прехода и подобряването на демократичната среда в страната", каза той. Санадер заяви, че е подкрепил неотдавнашното предложение на изпълняващия длъжността председател на ОССЕ, испанския външен министър Мигел Анхел Моратинос, да се закрие мисията на организацията в Хърватия до края на тази година. (Весник, Пословни дневник - 11/07/07; Уебсайт на ОССЕ, ХРТ - 10/07/07)
