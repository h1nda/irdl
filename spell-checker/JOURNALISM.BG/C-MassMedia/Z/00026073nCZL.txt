БиХ арестува босненски сръбски офицер от специалните полицейски сили
					09/04/2008
					 
						САРАЕВО, Босна и Херцеговина (БиХ) -- Във вторник (8 април) Камарата за военни престъпления на съда на БиХ разпореди задържането на Васо Тодорович, бивш офицер от специалните полицейски сили, заподозрян в участие в клането в Сребреница през 1995 г. на над 8 000 мюсюлмански мъже и момчета. Тодорович е обвинен за задържането и екзекуцията на 1 000 души в един ден, 13 юли 1995 г., в източното село Кравице. Той е обвинен и в подпомагане на изселването на 25 000 мюсюлмански жени, деца и възрастни хора, които са били разделени от мъжете, членове на семействата им.
						Други новини от вторник -- Полицията арестува трима босненци, ветерани от армията. Те са заподозрени в участие в престъпления срещу цивилни и военнопленници през 1994-95 г. в западния град Бихач. (РТРС, НТВ Хаят, ПБС, Фена, Ройтерс, АП - 08/04/08)
