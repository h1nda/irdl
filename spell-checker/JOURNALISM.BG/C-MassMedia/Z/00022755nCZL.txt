Българската прокуратура ще продължи разследването на корупционния скандал 
					01/06/2007
					 
						СОФИЯ, България -- Главният прокурор Борис Велчев огласи в четвъртък (31 май) резултатите от разследването срещу Ангел Александров, директор на Следствената служба, и Румен Овчаров, министър на икономиката и енергетиката, във връзка с обвиненията в корупция в топлофикационна компания. Велчев каза, че засега няма данни Овчаров да е отправял срещу Александров пряко или непряко заплахи с убийство, както твърди самият Александров. Има обаче данни, че Александров се е опитвал да лобира в полза на някои фирми от хазартния бизнес, въпреки че, както изглежда, това не е правено с цел лична облага.
						Втори корупционен скандал на високо ниво избухна тази седмица. Генерал Димитър Димитров, бивш директор на Държавния резерв, заяви пред НТВ в четвъртък, че близкият до Движението за права и свободи (ДПС) бизнесмен Мирчо Петков е използвал свои средва за купуване на министерски кресла, включително тези на двама членове на ДПС - министъра на земеделието Нихат Кабил и заместник министър-председателя Емел Етем. Предполага се, че Петков е подкупил членове и на другите партии в управляващата коалиция, БСП и НДСВ. (24 часа, Дневник - 01/06/07; Медиапул, News.bg, БНР, бТВ, НТВ - 31/05/07)
