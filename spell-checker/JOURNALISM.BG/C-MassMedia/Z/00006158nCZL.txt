Словакия ще помага на Албания в реформите за присъединяване към ЕС
03/03/2003
 
БРАТИСЛАВА, Словакия -- В събота (1 март) външният министър Едуард Кукан се срещна с албанския министър на интеграцията Сокол Нако, за да обсъдят подобряването на сътрудничеството между двете страни в процеса на евроинтеграцията. Кукан поздрави албанското правителство за започване на преговорите за присъединяване към ЕС и за подписване на Споразумението за стабилизация и асоцииране. Той обеща също да подкрепи интеграцията, както и усилията за подобряване на регионалното развитие. (АТА - 01/03/03)
