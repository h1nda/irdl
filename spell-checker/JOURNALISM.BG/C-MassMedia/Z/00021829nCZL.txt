Хагският трибунал огласи краткия текст на обвинителния акт срещу тримата хърватски генерали
					07/03/2007
					 
						ХАГА, Холандия -- Трибуналът на ООН за военни престъпления огласи във вторник (6 март) краткия текст на обвинителния акт срещу тримата хърватски генерали - Анте Готовина, Иван Чермак и Младен Маркач. Съдът ще разгледа шест от представените от прокурорите двадесет пункта на обвинението, свързани с предполагаеми военни престъпления, извършени по време на хърватската военна операция „Буря” през 1995 г. Заседанията на съда трябва да започнат в началото на май. (Вечерни лист - 07/03/07; ХИНА, ХРТ - 06/03/07)
