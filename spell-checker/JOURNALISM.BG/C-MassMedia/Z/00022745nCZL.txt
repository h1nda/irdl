Турският конституционен съд разглежда възможността за повдигане на обвинение срещу Ердоган
					31/05/2007
					 
						АНКАРА, Турция – Председателят на Конституционния съд г-жа Тюляй Тугджу каза в сряда (30 май), че срещу министър-председателя Реджеп Тайип Ердоган може да бъде повдигнато обвинение в обида на съда. Става въпрос за телевизионно интервю, дадено от Ердоган във вторник, в което той разкритикува решение на съда, което на практика прекъсна президентските избори по-рано този месец. Той нарече решението "позор за правосъдната система". 
						Тугджу отговори на нападките, като каза, че Ердоган е преминал „границите на уважението”. Главната опозиционна партия РНП подкрепи Тугджу, заявявайки, че Ердоган заслужава суров отговор. Той обаче има имунитет срещу съдебно преследване, а неговата управляваща партия ПСР има достатъчно места в парламента, за да блокира всякакви опити за свалянето на този имунитет. (Сабах, Заман, Хюриет, Милиет - 31/05/07; АП, Би Би Си - 30/05/07)
