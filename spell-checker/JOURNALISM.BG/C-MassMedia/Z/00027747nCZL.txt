Гръцки съд замрази сметките на манастира "Ватопеди" заради съмнителна сделка с недвижими имоти
					15/09/2008
					 
						АТИНА, Гърция – Съд замрази банковите сметки на атонския манастир "Ватопеди" след скандал с недвижими имоти, предизвикал уволнението на министъра на търговския флот Георгиос Вулгаракис, предадоха медиите в неделя (14 септември). Съдът реши също да постави активите на манастира под държавен контрол до завършване на разследването. Вулгаракис подаде оставка в петък, след като бе уличен в съмнителна сделка с недвижими имоти между държавата и манастира. "Ватопеди", един от главните манастири в автономната монашеска общност в планината Атон в Северна Гърция, заменил парцели земя с ниска стойност за държавен недвижим имот. Според обвиненията съпругата на Вулгаракис била нотариус по част от сделката. Вулгаракис отрече обвиненията и заяви, че е решил да се оттегли, за да не пречи на работата на правителството. (Нафтемпорики, Елефтерос типос, Та неа - 15/09/08; EРT, AНA-MПA - 14/09/08)
