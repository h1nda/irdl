Сръбското правителство повдигна криминални обвинения срещу Карич
					20/02/2006
					 
						БЕЛГРАД, Сърбия и Черна гора -- Сръбското вътрешно министерство повдигна криминални обвинения срещу Боголюб Карич за злоупотреба със служебно положение и измама, гласи изявление на министерството от събота (18 февруари). Бившият мажоритарен собственик на безжичния оператор "Мобтел" Карич е обвинен в причиняване на щети на държавата за над 16,7 млн. евро. Той избяга от Сърбия, преди да бъде издадена официалната заповед за арестуването му. В изявление за местните медии в неделя той отказа да съобщи кога ще се завърне.
						Карич, който оглавява движението "Силата на Сърбия", твърди, че обвиненията срещу него са политически мотивирани. (РТС, Танюг - 19/02/06)
