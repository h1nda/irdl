Външният министър на Сърбия Йеремич отпътува за Ню Йорк, за да се опита да отнесе въпроса за Косово до Международния съд
					14/08/2008
					 
						БЕЛГРАД, Сърбия -- Министърът на външните работи Вук Йеремич отпътува в сряда (13 август) за САЩ, където ще внесе в Общото събрание на ООН официално предложение от Сърбия, въпросът за независимостта на Косово да бъде отнесен до Международния съд (МС). Йеремич заяви, че е уверен, че Сърбия е събрала достатъчно подкрепа в ООН, за да получи одобрение да се обърне към МС. Той добави, че Белград ще продължи да оказва натиск върху държавите, които все още не са признали независимостта на Косово, да не правят това, преди съдът да се е произнесъл по въпроса. Страната ще се опита също да блокира пълното членство на Косово във важни международни организации. (Танюг, Блиц, Бета, РТС - 14/08/08; АФП - 13/08/08)
