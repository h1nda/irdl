Тадич призовава косовските сърби да продължат да сътрудничат 
					10/12/2004
					 
						БЕЛГРАД, Сърбия и Черна гора -- Сръбският президент Борис Тадич призова в четвъртък (9 декември) косовските сърби да продължат сътрудничеството си с временните институции в Косово. Изказването бе в отговор на по-ранното изяление на официални представители на косовските сърби, в което те се заричат да прекратят всякакво сътрудничество заради обвиненията към премиера на Косово Рамуш Харадинай за участие във военни престъпления по време на конфликта от 1998-1999 г. Тадич подчерта, че подобен ход само ще застраши още повече интересите на косовските сърби. (Б92 - 09/12/04)
