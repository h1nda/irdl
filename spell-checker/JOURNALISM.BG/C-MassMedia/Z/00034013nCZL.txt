Румънската НЛП внесе вот на недоверие срещу министъра на образованието
					01/04/2010
					 
						БУКУРЕЩ, Румъния -- В сряда (31 март) опозиционната Националлиберална партия (НЛП) внесе искане за вот на недоверие срещу министъра на образованието Даниел Фунериу, което е подкрепено и от депутатите от Социалдемократическата партия. В искането се подлага на критика политиката в сектора, включително решението на правителството да не изплати изцяло дължимите заплати на учителите. Това стана, когато правителството отмени обещаното увеличение с 50 % на всички учителски заплати, като повечето от тях бяха увеличени със 17 %. (Реалитатя, Адевърул, Евениментул Зилеи - 31/03/10)
						 100401-WMI-003-ENG
						Българската полиция арестува бивш министър на отбраната
						СОФИЯ, България -- В четвъртък (1 април) полицията задържа бившия министър на отбраната Николай Цонев по подозрение за участие в афера с даване на подкуп. По-рано същия ден бяха арестувани също бивш главен секретар на министерството на финансите и един съдия. Твърди се, че секретарят е играл ролята на посредник от страна на Цонев, който вече е обвинен в злоупотреба със служебно положение, за да подкупи съдия в наказателно дело срещу него. Цонев е обвинен в подписването на договори, които струват на държавата милиони евро. Според обвинението България е заплатила около 4 милиона евро повече. (БНР, Дарик, Информационна агенция Фокус, Дневник - 01/04/10)
