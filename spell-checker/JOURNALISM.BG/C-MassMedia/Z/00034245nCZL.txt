Черна гора наложи глоба на нападател на политик
					21/04/2010
					 
						ПОДГОРИЦА, Черна гора -- Мъжът, който нападна лидера на основната опозиционна партия Движение за промени (ДП), Небойша Медоевич, през февруари, беше глобен с 900 евро във вторник (20 април). Обвиняемият не се яви в съда, определяйки делото като „фарс”. Ненад Мичунович нападна Медоевич, защото бил обидил неговото семейство. Той предупредил политика „да спре да споменава името на Бранислав Мичунович”, богат бизнесмен, когото лидерът на ДП определи като „най-силната личност” в Черна гора и който според твърденията контролира полицията. (РТЧГ, Мина, Портал Аналитика - 20/04/10)
