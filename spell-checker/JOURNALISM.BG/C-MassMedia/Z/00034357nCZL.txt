ЮЛЕКС изненадващо обискира офиси на транспортното министерство на Косово 
					29/04/2010
					 
						ПРИЩИНА, Косово -- Полицията на ЮЛЕКС изненадващо обискира офисите на министерството на транспорта и телекомуникациите в сряда (28 април). Няколко цивилни служители на ЮЛЕКС, подкрепени от въоръжени италиански полицаи, са прекарали няколко часа в офисите на „различни места във и около Прищина” като част от продължаващо разследване, провеждано от Специалната прокуратура на Косово. На пресконференция малко преди полунощ транспортният министър Фатмир Лимай не даде обяснение за причините за тези операции, въпреки че съобщенията в медиите навеждат на мисълта, че те може да са свързани с извършващите се в момента дейности по проект за автомагистрала на стойност 700 милиона евро и възможна корупция при сключването на договорите. (Зери, Коха Диторе, Косова Сот, Експрес - 29/04/10)
