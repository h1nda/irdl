ЕК: "Сърбия е на кръстопът относно евроинтеграцията"
21/05/2004
 
БЕЛГРАД, Сърбия и Черна гора - Представителят на Европейската комисия в Белград Джефри Барет каза в четвъртък (20 май), че Сърбия и Черна гора е на кръстопът относно евроинтеграцията. "Настоящото правителство ясно разбира всички задължения, които трябва да се изпълнят по пътя към ЕС", каза Барет, който напуска поста си след три години.
Други новини: Ново проучване сочи, че сръбският кандидат за президент от Демократическата партия Борис Тадич би получил 26 % от гласовете срещу 23 % за номинирания от Сръбската радикална партия Томислав Николич. Проучване по-рано този месец поставяше Николич начело. (Б92, Глас явности, Танюг - 20/05/04)
