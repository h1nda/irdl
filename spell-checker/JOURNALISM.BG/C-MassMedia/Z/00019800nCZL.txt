Датският премиер посети Букурещ и София
					01/09/2006
					 
						БУКУРЕЩ, Румъния -- Президентът Траян Бъсеску разговаря с датския премиер Андерс Фог Расмусен в четвъртък (31 август) относно планираното присъединяване на Румъния към ЕС на 1 януари. Двамата обсъдиха и събитията в Ливан и румънските части в Ирак и Афганистан.
						От Букурещ Расмусен отлетя за София, където разговаря с българския премиер Сергей Станишев. Расмусен похвали напредъка, постигнат от страната по пътя към планираното й присъединяване към ЕС на 1 януари, но подчерта, че страните членки на ЕС, очакват от правителството да продължи усилията си за решаване на проблемите в съдебната система. (Сега - 01/09/06; Медиапул, News.bg, Фокус, Ромпрес - 31/08/06)
