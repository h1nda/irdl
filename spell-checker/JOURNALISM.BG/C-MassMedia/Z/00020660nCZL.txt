Мандатът на албанската комисия за избирателна реформа изтича, без да е постигнат компромис 
					16/11/2006
					 
						ТИРАНА, Албания -- Във вторник (14 ноември) изтече четиримесечният мандат на парламентарната комисия за избирателна реформа, без да бъде постигнат компромис между управляващите партии и опозицията. Двете страни не могат да се договорят за датата на следващите местни избори. Мнозинството иска те да са през зимата, както предвижда конституцията, но опозицията иска да ги отложи за пролетта. Разочарован, президентът Алфред Мойсиу каза, че ако не бъде постигнат консенсус, той сам ще определи датата на изборите. (Албейниън Нюз - 16/11/06)
