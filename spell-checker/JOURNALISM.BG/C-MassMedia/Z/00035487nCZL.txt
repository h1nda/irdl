Хърватската полиция арестува над 20 активисти
					30/07/2010
					 
						ЗАГРЕБ, Хърватия -- Над 20 активисти, протестиращи срещу изграждането на подземни гаражи в центъра на Загреб, бяха арестувани в четвъртък (29 юли) за блокиране на достъпа до обекта. Демонстрантите, членове на НПО "Право на град" и НПО "Зелено действие", твърдят, че зад проекта стоят частни интереси и той се реализира в ущърб на обществената собственост - пешеходна зона в центъра на града. По-късно активистите бяха освободени. Преди две седмици полицията арестува около 150 активисти, протестиращи срещу строителството на рампата към входа на подземния паркинг. (ХРT, РТС, Радио Свободна Европа - 29/07/10)
