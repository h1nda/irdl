Македонският ДСИ ще остане в управляващата коалиция
					19/04/2010
					 
						СКОПИЕ, Македония -- Премиерът Никола Груевски приветства в неделя (18 април) изявлението на Али Ахмети - лидер на по-малкия партньор в управляващата коалиция, Демократичния съюз за интеграция (ДСИ) - че партията му ще остане в коалицията дори и спорът за името с Гърция да не бъде решен до юни. По време на посещение в наводненото тетовско село Раотинце Грувски настоя, че проблемите могат да се решат чрез диалог. Ахмети заяви, че неговата партия е решила да остане в управляващата коалиция, защото напускането й би навредило на страната. Ахмети подчерта, че ДСИ работи със своите партньори за намиране на взаимно приемливо решение на спора за името - основната пречка пред членството на Македония в НАТО и кандидатурата и за ЕС. (Aлсат, Сител - 18/04/10; A1 - 17/04/10)
