Дел Понте ще посети Белград
					06/02/2006
					 
						БЕЛГРАД, Сърбия и Черна гора -- Главният прокурор на Трибунала на ООН Карла дел Понте ще посети Белград в понеделник (6 февруари), за да обсъди проблемите, засягащи сътрудничеството между сръбските власти и Трибунала. Миналата седмица тя призова ЕС да преустанови преговорите по Споразумението за стабилизация и асоцииране със Сърбия и Черна гора до решаването на случая с Ратко Младич. Заместник-министърът на отбраната на Сърбия и Черна гора Зоран Станкович заяви в края на миналата седмица, че ще запознае Дел Понте с действията, които властите предприемат за откриването и задържането на Младич и останалите укриващи се от правосъдието. Във вторник Дел Понте ще посети Сараево, за да се срещне с новия върховен представител Кристиян Шварц-Шилинг и с представители на ЕУФОР и НАТО. (Блиц, РТС, Бета, Б92 - 06/02/06)
