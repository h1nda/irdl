Според изследване корупцията в България вероятно намалява
12/05/2004
 
СОФИЯ, България -- Ново изследване констатира, че корупцията остава най-големият проблем, пред който се изправят бизнесмените, макар че мнозина казват, че са подложени на по-малък натиск от преди. Проучването, осъществено от местната НПО "Коалиция 2000" бе публикувано във вторник (11 май). Сред проблемите, цитирани от бизнесмените, са ниските доходи и неблагоприятните условия за бизнес.
Други новини, Софийският апелативен съд осъди бившия вицепремиер Александър Божков на две години затвор и му забрани да заема държавна длъжност за срок от пет години. Съдът отмени оправдателната присъда на първоинстанционния съд и осъди Божков заради ощетяване на държавата при сделка, сключена през 1998 г. (Сега, Монитор - 12/05/04)
