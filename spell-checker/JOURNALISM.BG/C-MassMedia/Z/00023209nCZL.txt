Македонският външен министър Милошоски посети Вашингтон и получи уверения в подкрепата на САЩ за кандидатурата за НАТО
					12/07/2007
					 
						СКОПИЕ, Македония -- Външният министър Антонио Милошоски се срещна с държавния секретар на САЩ Кондолиза Райс във вторник (10 юли). Според официалното съобщение за пресата той е получил уверения в подкрепата на САЩ за стремежа на Македония към членство в НАТО. След разговорите Милошоски и Райс са подчертали също така значението на реформите в съдебната система, укрепването на мултиетническия характер на обществото и борбата с корупцията и престъпността. Двамата с Райс са обсъдили и въпроса за статута на Косово и усилията с посредничеството на ООН да се реши отдавнашният спор за името между Македония и Гърция. (Вечер - 12/07/07; МРТ, Макфакс, A1 ТВ - 11/07/07)
