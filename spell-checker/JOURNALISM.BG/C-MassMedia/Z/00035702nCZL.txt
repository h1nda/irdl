Tачи спря посещения на сръбски официални представители в Косово
					18/08/2010
					 
						ПРИЩИНА, Koсово -- Премиерът Хашим Тачи е изпратил писмо на специалния представител на ЕС и международен граждански представител Питер Фейт, в което го информира, че правителството няма повече да допуска посещения на сръбски официални представтиели в Косово, съобщиха в сряда (18 август) местните медии. В писмото си Тачи заявява, че не иска това да се смята за усилие да се попречи на свободното движение между двете страни, а по-скоро като мярка за предотвратяване на политическите провокации по време на предишните посещения. Той добавя, че посещението в четвъртък на сръбския министър за Косово Горан Богданович ще бъде отменено, както и всички други посещения, поискани от сръбски официални представители. Официални представители в офиса на специалния представител на ЕС зявиха, че решението да се разрешават или забраняват подобни посещения е изключително право на правителството на Косово. (Koсова Сот, Teлеграфи, Koха Диторе, Eкспрес - 18/08/10)
