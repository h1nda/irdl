Гръцки полицай получи доживотна присъда за убийството на тийнейджър
					11/10/2010
					 
						АТИНА, Гърция -- Съд в град Амфиса призна полицай Епаминондас Корконеас, 38-годишен за виновен в понеделник (11 октомври) за убийството на тийнейджъра Александрос Григоропулос и го осъди на доживотен затвор. Петнайсетгодишното момче бе застреляно в Атина на 6 декември, 2008 г. Инцидентът предизвика седмици на протести, белязани с насилие, в цялата страна. Партньорът на Корконеас Василиос Саралиотис бе обвинен в съучастничество и бе осъден на десет години затвор. Адвокатите и на двамата заявиха, че ще обжалват присъдите. (Би Би Си, AФП, AП - 11/10/10)
