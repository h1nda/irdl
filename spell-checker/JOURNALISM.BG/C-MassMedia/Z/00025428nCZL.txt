Румънската управляваща НЛП ще обяви нов кандидат за министър на правосъдието
					11/02/2008
					 
						БУКУРЕЩ, Румъния -- Управляващата Националлиберална партия (НЛП) трябва да обяви в понеделник (11 февруари) своя избор за министър на правосъдието, след като нейният първи избор в лицето на Норика Николай бе отхвърлен. Конституционният съд реши в четвъртък, че президентът има право да не приеме номинацията, в случая на Николай, която бе номинирана от министър-председателя Калин Попеску Търичану. Бъсеску се позова на проблеми с обществения образ на Николай, като се има предвид значението, което ЕС придава на необходимостта от провеждане на реформа в съдебната система. Заместник-лидерът на НЛП Пую Хасоти бе намекнал за възможност за промени в правителството в резултат на това. Демократичният съюз на унгарците в Румъния и Консервативната партия заявиха, че застават зад тази идея, докато Социалдемократическата партия и Партията "Велика Румъния" й се противопоставиха. (Гъндул, Фокус, Ромъния Либера - 11/02/08)
