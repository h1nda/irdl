БиХ предприема стъпки към изграждане на обща разузнавателна структура
04/08/2003
 
САРАЕВО, Босна и Херцеговина (БиХ) -- Експертна комисия в БиХ по реформите в сектора на сигурността завърши своята работа върху проектозакон, чрез който да се създаде единна разузнавателна структура за автономните области в страната. Службата на Върховния представител Пади Ашдаун съобщи в събота (2 август), че е получила документа в петък, когото е изтекъл крайния срок за изготвянето му. Ашдаун ще проучи законопроекта и ще го изпрати за мнение на чуждестранни специалисти. Очаква се дискусия по възможни промени в него през септември. Законопроектът предвижда създаването на централизирано разузнавателно управление, което включва съществуващите линейни структури на републиканско ниво. Законопроектът прилага европейски стандарти с цел да се подпомогне борбата срещу тероризма, организираната престъпност и другите заплахи за страната и региона. (СРНА, Би Би Си - 02/08/03)
