Премиерът на РС ще изпълнява и длъжността вътрешен министър
07/07/2004
 
БАНЯ ЛУКА, Босна и Херцеговина (БиХ) -- Премиерът на Република Сръбска Драган Микеревич ще изпълнява длъжността вътрешен министър до момента, в който бъде номиниран подходящ кандидат за поста, заяви правителството на сръбската автономна област във вторник (6 юли). Бившият вътрешен министър Зоран Джерич бе сред 60-те официални представители, уволнени миналата седмица от Върховния представител на международната общност в БиХ Пади Ашдаун поради неспособността на областта да арестува лица, заподозрени във военни престъпления.
Също във вторник съд в Мостар осъди босненския хърватин Марио Матич на шест години затвор за убийството на задържан мюсюлманин по време на конфликта в периода 1992-1995 г. Матич бе служител в босненско-хърватската военна полиция.
Междувременно апелативната камара на Трибунала на ООН за военни престъпления потвърди обвинението на Митар Василевич, босненски сърбин участвал в убийството на петима мюсюлмани във Вишеград по време на войната. Той ще излежи 15-годишна присъда в австрийски затвор. (АФП, ПБС БиХ - 06/07/04)
