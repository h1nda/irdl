Процесът в Белград за убийството на Татон е пред приключване 
					12/01/2011
					 
						БЕЛГРАД, Сърбия -- Съдебният процес срещу 14 души, обвиняеми за бруталния побой, довел до смъртта на френския футболен запалянко Брис Татон, навлезе в своята заключителна фаза във вторник (11 януари) с представянето на заключителните аргументи на обвинението. Прокуратурата заяви, че е доказала обвиненията, и настоя обвиняемите да получат справедливо наказание. Майката на жертвата, Сюзан Татон, също се яви в съдебната зала и помоли съдиите да въздадат справедливост за нейния син. Адвокатите на защитата ще изложат своите заключителни аргументи в сряда. Съдебният процес започна през април. Татон, на 28 г., беше пребит от фенове на белградския отбор „Партизан”, докато е седял в кафене в Белград заедно с други фенове на „Тулуза” през септември 2009 г. Той почина около две седмици по-късно. (Б92, Танюг, РТС, Бета - 11/01/11)
