Гюл предупреди, че Турция може да каже "не" на членството в ЕС
					02/05/2011
					 
						АНКАРА, Турция -- Народът на Турция може да каже "не" на членството в ЕС, точно както направиха норвежците, предупреди президентът Абдула Гюл преди посещението си в Австрия, което започна в понеделник (2 май). Предупреждението бе отправено в три интервюта за водещи австрийски медии. "Референдумите ще се проведат, когато за Турция настъпи моментът да стане член. Ние уважаваме референдумите. Пътят, водещ към ЕС, е дълъг процес," заяви Гюл. Той припомни, че ЕС е взел общо решение през 2005 г. да започне присъединителни преговори с Турция, и каза, че блокът " трябва да остане верен на това". Във Виена Гюл ще присъства на турско-австрийски бизнес форум. (Заман, Хюриет - 01/05/11)
