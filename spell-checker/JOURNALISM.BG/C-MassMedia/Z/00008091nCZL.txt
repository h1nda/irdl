Турските ръководители задържат решението за изпращане на войски в Ирак
24/08/2003
 
АНКАРА, Турция -- Правителството се очаква да проведе заседание в понеделник (25 август), за да обсъди искането на САЩ за разполагане на турски войски в Ирак. Висшите политически и военни ръководители на Анкара се събраха на заседание на Съвета за национална сигурност в петък и излязоха със заявление, в което се казва, че стабилността на Ирак продължава да бъде външнополитически приоритет на страната. Съветът заявява, че наблюдава отблизо "събитията на международната арена", с което има предвид възможността от нова резолюция на Съвета за сигурност на ООН по Ирак. В интервю, публикувано в събота, външният министър Абдуллах Гюл каза, че Турция разглежда варианта да изпрати около 10000 войници. Той допълни, че турски делегации в момента са в Ирак с цел обсъждане на общи позиции с американски представители по редица въпроси, включително сигурността в Северен Ирак. (АФП, Анадолска агенция, Турска TРT 2 телевизия, Би Би Си - 23/08/03; AП, АФП - 22/08/03)
