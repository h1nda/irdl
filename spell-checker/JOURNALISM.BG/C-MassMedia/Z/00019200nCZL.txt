Шестима високопоставени сръбски държавни служители са изправени на съд в Хага
					10/07/2006
					 
						ХАГА, Холандия -- Най-големият досега процес срещу високопоставени сръбски държавни служители започна в понеделник (10 юли) в Международния трибунал за военни престъпления в Хага. Шестима мъже, сред които бившият президент Милан Милутинович, ще отговарят по обвинения във военни престъпления за действията на сръбските военни части по време на конфликта в Косово през 1999 г. И шестимата отричат да са убивали, преследвали и депортирали етнически албанци. Анализатори твърдят, че процесът може да продължи до две години. (БиБиСи -- 10/07/06)
