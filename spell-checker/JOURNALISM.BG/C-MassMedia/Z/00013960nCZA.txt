Рекордни цени на недвижимата собственост в Румъния
					21/03/2005
					Икономическият растеж, чуждестранните инвестиции, повишаването на обменния курс на леята, както и перспективата за присъединяването към ЕС допринесоха за безпрецедентен бум на пазара на недвижимата собственост в Румъния. 
					От Разван Амарей за Southeast European Times в Букурещ – 21/03/05
 
					 
						
Апартаменти като тези в предградията на Букурещ, се продават за цели 1 000 евро за кв.м. [AFP]
						Джордже Думитреску притежава тристаен апартамент в типичен блок от комунистическо време в Букурещ - осем етажа, с по осем апартамента на етаж, тъмни коридори, страховит асансьор, лоша отоплителна система и малки стаи. Младият специалист по софтуер е закупил дома си през 2000 г. за равносотйностат на 9 400 евро. Сега той мисли да го продаде. 
						На пазара днес апартамент от 65 кв .м. може да се продаде за около 55 000 евро. "Все повече се изкушавам да го продам и да си купя място в покрайнините на града. Мисля, че парите ми ще стигнат за 500 кв. м. земя при цена от 15-20 евро на кв.м., както и за строежа на къща с три спални," каза Думитреску. 
						Странно, но вярно: в Букурещ и други големи румънски градове, цените на непривлекателните апартаменти, изградени между 1950 и 1960 г., се покачват главоломно, достигайки до цели 1 000 евро на кв.м. В същото време строежът на къща, в чието непосредствено владение влизаш, струва между 300 и 500 евро на кв.м. 
						 "Тази парадоксална ситуация няма свое оправдание, тя е изкуствена и не отговаря на икономическата действителност," цитира всекидневникът Jurnalul National президента на румънската Асоциация на агенциите за недвижими имоти, Ливиу Урехе. Други обаче виждат сериозни причини за покачването на цените. От миналата година румънската икономика расте с над 8 % и банките продължават да отпускат с охота кредити. 
						Местните хора, които се интересуват от закупуването на апартамент или къща, трябва да се състезават с чуждустранни инвеститори - особено с румънци, които сега живеят в чужбина и които искат да вложат спестяванията си там, където годишните печалби могат да се равняват на 100 %. 
						"Друг импулс за увеличение на цените бе даден на собствениците на апартаменти, благодарение на колебанията в националната валута и бъдещото въвеждане на новото румънска леа", заяви пред седмичника "Капитал" Габриел Замфир, президент на Националната асоциация на агенциите за недвижима собственост. 
						Същите спекулативни тенденции се наблюдават и на пазара на земя, където цените нараснаха с 20% до 100% за последната година, особено в покрайнините на Букурещ и други средноголеми градове. Районите стават свидетели на приток на заинтересовани купувачи, тъй като имотите в центъра стават все по-малко възможни поради астрономическите си цени. 
						Експертите са разделени, когато става дума да се направят прогнози. "Разполагаме със сигнали, че цените на апартаментите ще продължат да нарастват с 5 % до 15 % следвани от срив от 30% до 50 %," каза Мариус Лочич, президент Locic Imobiliare. Анализаторът на пазара на недвижимости Раду Зилистеану междувременно изрази становище, че психологическите фактори ще поддържат цените на тези нива най-малко до предстоящото присъединяване на Румъния към ЕС през 2007 г., а дори и след това. "Само строежът на нови жилища на по-ниски цени може да успокои пазара," заяви той.
