Косово приветства ликвидирането на Бин Ладен
					03/05/2011
					 
						ПРИЩИНА, Косово -- Ликвидирането на лидера на "Ал Кайда" Осама бин Ладен беше приветствано от Косово, като институциите излязоха с изявления в този смисъл в понеделник (2 май). Правителството го определи като повратна точка в борбата срещу тероризма за всички хора по света, които обичат свободата и мира. По този повод правителството поздрави силите на САЩ за успешната им операция. „Справедливостта възтържествува. Доброто победи злото”, заяви президентът Атифете Яхяга. (Кохавижън, Клан Косова, РТК - 02/05/11)
