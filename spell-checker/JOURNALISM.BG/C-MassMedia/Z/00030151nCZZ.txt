Наука и технологии: Румъния действа да предотвратяване на свинския грип
					04/05/2009
					Румънските болници получиха лекарства и материали за борба срещу свинския грип. Още новини от областта на науката и технологиите: ценни средновековни монети бяха открити в Македония; командният състав на турската армия получи специални кодирани мобилни телефони. 
					 
						
Маски и лекарства бяха доставени от румънското правителство. [Гети Имиджис]
						Министерството на здравеопазването на Румъния достави на девет инфекциозни болници в страната лекарства за предпазване от свински грип, съобщи Медиафакс в четвъртък (30 април). Правителството също достави защитни материали за медицинския състав и обществото. Лекарите призоваха онези, които са се завърнали от райони със случаи на свински грип да посетят инфекциозните болници в случай че имат симптоми на болестта. 
						 *** 
						
						Tурската армия достави на командния си състав специални кодирани мобилни телефони, създадени от Националния институт за електроника и криптологични изследвания в страната като контрамярка срещу подслушването на телефони, съобщи "Милиет" в сряда (29 април). Генералният щаб закупи 60 мобилни телефона модел 60 МИЛСЕП с националния код на Съвета за научни и технологични изследвания на Турция. 
						*** 
						Само един от 20 ученици от средните училища в Гърция и Tурция достига до високо ниво на научна подготовка според проучване на Организацията за икономическо сътрудничество и развитие (ОИСР), съобщи АФП в четвъртък (30 април). Двете балкански страни са на последно място, заедно с Италия, Мексико, Португалия и Испания в класациите на ОИСР за състоянието на науката в училищата. Нова Зеландия и Финландия са на първо място в класацията. 
						*** 
						Около 4 300 средновековни монети бяха открити в две различни места на 24 април при археологически разкопки в Цареви Кули близо до Струмица, Македония. Монетите датират от 12 и 13 век. Според археолозите монетите са сред най-ценните находки, открити в Македония. 
						
						(Различни източници – 27/04/09-04/05/09)
