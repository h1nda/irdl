Tуркменистан ще засили търговските контакти с Турция
					30/08/2009
					 
						AНКАРА, Турция -- Президентът на Туркменистан Гурбангули Бердимухамедов заяви в петък (28 август), че страната му е винаги готова да засили контактите си с турския бизнес. В реч пред "Турско-туркменистански брифинг за туризма" в град Белек в провинция Анталия Бердимухамедов определи Турция като най-близкия и надежден търговски партньор на Туркменистан и потвърди, че желае дългосрочно сътрудничество. Той присъства на форума като част от двудневното си работно посещение в Турция.
						В рамките на посещението Бердимухамедов се срещна със своя турски колега Абдула Гюл, който съобщи, че Бердимухамедов е предложил нов проект за развитие с Туркменистан, като туризмът е основният "стълб" в него. Той призова турските туристически компании да споделят опита си с Туркменистан и подчерта, че районът Аваза в Каспийско море има изключително голям туристически потенциал. (Синхуа, Анадолска информационна агенция - 28/08/09)
