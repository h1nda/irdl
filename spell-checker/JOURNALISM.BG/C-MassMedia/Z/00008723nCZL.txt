Хага приключва разглеждането на разузнавателни документи в Република Сръбска
16/10/2003
 
БАНЯ ЛУКА, Босна и Херцеговина (БиХ) -- Следователи към Трибунала за военни престъпления на ООН в Хага приключиха проверката си в Службата за разузнаване и сигурност (СРС) в Република Сръбска в сряда вечерта (15 октомври). Според доклада екипът е иззел няколко кутии от офисите на СРС в Баня Лука. Трибуналът е разгледал документацията на разузнавателните служби в няколко населени места в БиХ с помощта на ръководената от ЕС полицейска мисия и СФОР. Във вторник от СФОР са потвърдили, че инспекциите са били в ход в офисите на Федералната служба по разузнаване и сигурност и Федералното министерство на вътрешните работи в Сараево. (СРНА, Би Би Си - 15/10/03; СРНА, МИНА - 14/10/03)
