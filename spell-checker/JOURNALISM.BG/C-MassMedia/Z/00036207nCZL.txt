Турция се оплака от двойни стандарти при кандидатстването за ЕС 
					30/09/2010
					 
						БРЮКСЕЛ, Белгия -- Турция чувства, че се превръща в жертва на двойни стандарти в процеса на кандидатстване за присъединяване към ЕС, заяви в сряда (29 септември) министърът на страната по европейските въпроси Егемен Багъш. „Ние не искаме никакво специално отношение, но и не желаем допълнителни тежести”, каза той на среща, наречена „Процесът на членство на Турция след референдума на 12 септември”, в Центъра за европейска политика в Брюксел. Относно либерализирането на визите Багъш каза, че Турция е в „много по-добро положение” отколкото някои други страни, които вече се ползват от безвизови пътувания в рамките на ЕС. (Уърлд Булетин, Радио Свободна Европа, Анадолска информационна агенция - 29/09/10)
