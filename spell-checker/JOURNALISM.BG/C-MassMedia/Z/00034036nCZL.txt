Неочаквана стачка наруши обществения транспорт в Букурещ
					02/04/2010
					 
						БУКУРЕЩ, Румъния -- Автобусите и трамваите в Букурещ спряха в четвъртък (1 април), след като хиляди шофьори започнаха стачка без предварително предупреждение. Те протестират срещу суровите мерки на правителството, според които техните заплати ще бъдат намалени, както и бонусите за Великден. Единственият обществен транспорт, който продължи да функционира, бе метрото, което трябваше да увеличи капацитета си, за да превози тълпите. Директорът на компанията "Обществен транспорт" в Букурещ Георге Арон увери протестиращите, че основните заплати няма да бъдат намалени. Компанията реши да увеличи цените на билетите от 1 май, за да увеличи приходите. (Ромейниън Таймс, Зиаре, Найн o'клок, Meдиафакс, AФП, AП, ЮПИ, Зиаре - 01/04/10)
