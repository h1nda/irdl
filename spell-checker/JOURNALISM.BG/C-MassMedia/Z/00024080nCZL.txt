Босненец бе арестуван с експлозиви в посолството на САЩ във Виена
					02/10/2007
					 
						ВИЕНА, Австрия -- В понеделник (1 октомври) босненец бе арестуван, след като се опитал тайно да внесе раница, пълна с експлозиви, пирони и ислямска литература в посолството на САЩ във Виена. Говорителят на полицията Михаела Рац каза, че чантата е задействала метален детектор и мъжът се опитал да избяга, но е бил задържан недалеч от сградата на посолството. Тя го описа като 42-годишен мъж, родом от БиХ, който сега живее в провинция Долна Австрия. Докато експерти по взривни устройства проверяваха съдържанието на раницата му, полицията отцепи района около посолството в продължение на няколко часа. (Независне Новине, Дневни Аваз - 02/10/07; РТРС, АП, АФП - 01/10/07)
