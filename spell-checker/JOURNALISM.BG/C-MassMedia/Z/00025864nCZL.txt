Кристофиас заяви, че иска "работещо решение" на кипърския проблем
					20/03/2008
					 
						НИКОЗИЯ, Кипър -- Президентът Деметрис Кристофиас заяви в сряда (19 март), че е готов за решение, приемливо за кипърските турци в отдавнашния спор за разделения остров. "Ние искаме работещо решение колкото е възможно по-скоро", заяви пред журналисти Кристофиас, който е кипърски грък, преди срещата си в петък с лидера на кипърските турци Мехмет Али Талат. "Този път трябва да успеем. Още един неуспех ще бъде катастрофален за бъдещето на нашите народи, кипърските гърци и кипърските турци", добави той. (AФП, Ройтерс, Фамагуста Газет, Филефтерос, Синхуа, ДПА, AП - 19/03/08)
