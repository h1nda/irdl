Генералният щаб инспектира българския контингент в КФОР
20/12/2002
 
ПРИЗРЕН, Косово, Югославия -- В четвъртък (19 декември) българската делегация, водена от заместник-началника на генералния щаб вицеадмирал Петър Петров, пристигна в Призрен за проверка на българския контингент в Косово. Петров обеща на българските войници положителен изход за исканията им за допълнително заплащане и ги поздрави за значителния им принос към мисията. Българският инженерен взвод, съставен от 40 души, е част от многонационалната югозападна бригада под германско командване. Българските военнослужещи отговарят за ремонт на сгради и поддържане на инфраструктурата в Косово. (БТА - 19/12/02)
