Бъсеску отговори на писмото на Джоана
					13/05/2009
					 
						БУКУРЕЩ, Румъния -- Във вторник (12 май) президентът Траян Бъсеску отговори на обвиненията на лидера на Социалдемократическата партия (СДП) Мирча Джоана за неефективните реформи в съдебната система и лошите резултати в борбата с корупцията. В отворено писмо до президента Джоана обвини Бъсеску за назначаването на корумпирани личности в съдебната система, които според него може да накарат ЕС да ореже финансирането за Румъния. В отговор Бъсеску заяви, че изявленията на Джоана са "достойни за съжаление и очевидно предизборни". Той обвини също така СДП за забавянето на приемането на съдебния кодекс на страната и в спъване на разследванията на случаи на корупция по високите етажи на властта. (Медиафакс, Хотнюз, Зиаре, NewsIn - 12/05/09)
