Албания, България и Македония установяват обща мрежа за въздушна отбрана
					26/09/2004
					 
						СОФИЯ, България -- Албания, България и Македония планират да установят обща мрежа за въздушна отбрана, се казва в споразумение, подписано от техните военни министри - Пандели Майко, Николай Свинаров и Владо Бучковски - по време на среща в София в петък (24 септември). Според съобщенията в местните медии България, която е член на НАТО, ще разшири ефективно своята система във въздушното пространство на Албания и Македония.
						В други новини от петък, външните министри на Албания и Македония Кастриот Ислами и Илинка Митрева се срещнаха с хърватския им колега Миомир Зузул и държавния секретар на САЩ Колин Пауъл в рамките на така наречената инициатива Адриатическа харта. Те обсъдиха конкретните стъпки, направени от трите страни от Югоизточна Европа в процеса на интеграция с НАТО. (Труд, Дневник, ХИНА- 25/09/04; АФП - 24/09/04)
