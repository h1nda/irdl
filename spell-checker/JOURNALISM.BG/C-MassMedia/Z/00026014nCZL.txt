Българската опозиция смята да внесе нов вот на недоверие срещу кабинета
					03/04/2008
					 
						СОФИЯ, България – Опозиционните партии може да внесат в четвъртък (3 април) нов вот на недоверие срещу кабинета след проведените в сряда междупартийни консултации. Поводът този път е скандал с изтичането на тайна информация от вътрешното министерство към кръговете на организираната престъпност. Опозиционната група "Българска нова демокрация" настоява, че цялото правителство трябва да подаде оставка. “Демократи за силна България” заявиха, че вотът на недоверие е необходим, за да бъде защитен имиджът на България извън страната. Това е петото искане за вот на недоверие срещу правителството на премиера Сергей Станишев. (БГНЕС, БНР, БТА, Медиапул - 02/04/08)
