БиХ се нуждае тази година от 130 млн. евро, за да изпълни проектите за реформи, свързани с ЕС
					19/04/2007
					 
						САРАЕВО, Босна и Херцеговина (БиХ) – Според данните, огласени по време на конференция, организирана от Дирекцията за европейска интеграция на БиХ в сряда (18 април) в Сараево, през 2007 г. страната ще има нужда от около 130 млн. евро, за да осъществи проектите за реформи, свързани с ЕС. Тези проекти са насочени главно към изпълнение на критериите на ЕС в политическата, социалната и икономическата област. Около 50 млн. евро ще дойдат по линия на инструментите по програмата за предприсъединителна помощ, а останалите средства правителството на БиХ трябва да потърси от различни страни членки и донорски организации. 
						Други новини от сряда – Посланикът на ОССЕ в Сараево Дъглас Дейвидсън отново призова за бързото приемане на закон за висшето образование на държавно равнище. Той обсъди въпроса с висши представители на двете камари на парламента на БиХ. (ПБС БиХ, РТРС, СРНА - 18/04/07)
