Хагският трибунал разпореди независимо разследване на твърденията за сплашване на свидетели
					19/08/2010
					 
						ХАГА, Холандия -- Трибуналът на ООН за военни престъпления разпореди да се извърши независимо разследване на твърденията, че свидетели са били заплашвани от прокурори. Говорителят на Трибунала Кристиан Шартие каза в сряда (18 август), че съдиите са разпоредили това разследване след твърдения на лица, дали показания по делото срещу лидера на Сръбската радикална партия Воислав Шешел. Той отговаря по обвинения за престъпления, извършени срещу хора от несръбски произход в Хърватия, Войводина и Босна и Херцеговина между 1991 и 1993 г. Прокуратурата отказа коментар. Независим следовател ще докладва пред съда след шест месеца.
						Други новини -- Трибуналът реши да предостави на лидера на босненските сърби Радован Караджич две седмици, за да се запознае със записите, открити преди няколко месеца в апартамента на съпругата на укриващия се Ратко Младич. Караджич бе поискал три седмици. Ще му бъде предоставено допълнително време, след като още двама свидетели дадат показания по процеса му. (Б92, Бета, АП, АФП, Гардиън - 18/08/10)
