Първата годишнина от смъртта на Милошевич предизвика различни реакции в Сърбия
					12/03/2007
					 
						БЕЛГРАД, Сърбия -- Сръбската социалистическа партия (СПП) отбеляза през уикенда годишнината от смъртта на бившия си лидер Слободан Милошевич. Той почина от инфаркт в ареста на Трибунала на ООН в Хага на 11 март 2006 г., в хода на процеса срещу него за военни престъпления, извършени в Хърватия, Босна и Херцеговина и Косово. Никой от членовете на семейството му не присъства на церемониите, които се проведоха в родния му град Пожаревац и в Белград. Срещу вдовицата и сина му, за които се смята, че се укриват в Русия, са повдигнати обвинения в Сърбия, а дъщеря му живее в Черна гора. 
						В неделя (11 март) членове на движението "Отпор", което се противопостави на режима на Милошевич през 2000 г., откриха в Пожаревац паметна плоча, посветена на "жертвите на Слободан Милошевич". (Танюг - 11/03/07; Б92, Данас - 10/03/07)
