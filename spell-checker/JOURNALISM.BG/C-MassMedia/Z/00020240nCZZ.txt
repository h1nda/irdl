Димпломация: Меркел посети Турция и призова за търговски привилегии за Кипър
					10/10/2006
					По време на първото си посещение в Турция като канцлер на Германия Ангела Меркел изрази подкрепа за кандидатурата на страната за членство в ЕС, но заяви, че тя трябва да спазва търговския протокол, който включва и Кипър. Още в дипломатическите новини: Оли Рен критикува закон, ограничаващ свободата на словото; македонският премиер Груевски проведе разговори с ръководителя на ЮНМИК Йоаким Рюкер.
					
 
					 
						
Германският канцлер Ангела Меркел и турският премиер Реджеп Тайип Ердоган се ръкуват преди участието си в среща на турски и германски бизнесмени в Истанбул по време на двудевното посещение на Меркел в Турция. [Гети Имиджис]
						Ангела Меркел бе на двудневно посещение в Турция, започнало в четвъртък (5 октомври), първото й след заемането на поста канцлер на Германия. Тя изрази подкрепа за кандидатурата на Турция за членство в ЕС, но заяви, че страната трябва да предостави търговски привилегии на Кипър като на страна, членка на блока. По време на визитата си Мерел проведе разговори и с религиозни лидери, сред които бяха вселенският православен патриарх Вартоломей, мюфтията на Истанбул Мустафа Чагръджъ и главният равин на Турция Исак Халева.
						*** 
						Еврокомисарят по разширяването Оли Рен приключи тридневното си посещение в Турция в сряда (4 октомври). Той изрази увереност, че проблемите, засягащи кандидатурата на страната за членство в ЕС, ще бъдат решени. Подчертавайки значението на свободата на словото, той призова Анкара да измени или анулира спорен член от наказателния кодекс, който бе използван за основание за завеждането на редица дела срещу писатели и интелектуалци.
						*** 
						Съвместната интерпарламентарна комсия ЕС-Хърватия проведе двудневно заседание в Брюксел. В декларация, приета след срещата, комисията подкрепи надеждите на Хърватия за присъединяване към ЕС до 2009 г. Съпредседателят на комисията Пал Шмит даде висока оценка на решимостта на страната да продължи реформите.
						*** 
						
Македонският премиер Никола Груевски се срещна във вторник (3 октомври) в Скопие с ръководителя на ЮНМИК Йоаким Рюкер. Двамата обсъдиха въпроса за определянето на косовско-македонската граница. 
						*** 
						Министрите на отбраната от ЕС проведоха двудневна неофициална среща в севернофинландския ски-курорт Леви, започнала в понеделник (2 октомври). Наред с други въпроси те разискваха предложение за разполагане на полицейска мисия на ЕС в Косово и евентуалното трансформиране на продължаващата операция на Съюза в Босна и Херцеговина. 
						*** 
						Американският президент Джордж У. Буш се срещна в понеделник (2 октомври) във Вашингтон с турския премиер Реджеп Тайип Ердоган. Буш отново потвърди подкрепата на САЩ за кандидатурата на Турция за ЕС, както и за нейните икономически реформи. Двамата лидери подчертаха, че техните правителства са партньори и съюзници в борбата срещу тероризма и радикалния екстремизъм.
						
(Различни източници – 03/10/06 – 10/10/06)
