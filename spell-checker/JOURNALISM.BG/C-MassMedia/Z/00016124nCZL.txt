Румъния поема ротационното председателство на Съвета за сигурност на ООН през октомври
					02/10/2005
					 
						БУКУРЕЩ, Румъния -- Румъния пое в събота (1 октомври) ротационното председателство на Съвета за сигурност на ООН за един месец. По думите на външния министър Михай Разван Унгуреану, дневният ред на румънското председателство включва Ирак, Косово и установяването на ефикасно и трайно сътрудничество между ООН и регионалните организации за сигурност.
						В други новини, комисарят на ЕС по въпросите на вътрешните работи и правосъдието Франко Фратини призна напредъка в преструктурирането на румънския съдебен сектор - ключово условие за осъществяване на планираното за 2007 г. присъединяване на Ръмъния към ЕС. По време на посещение в Букурещ в петък, той призова за по-нататъшно разширяване на усилията в провеждането на съдебната реформа, както и за укрепване на граничната сигурност. (Ромпрес - 01/10/05; Найн О Клок - 30/09/05)
