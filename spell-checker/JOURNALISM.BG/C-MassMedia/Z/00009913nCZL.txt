България продаде телекома на американски фонд
22/02/2004
 
СОФИЯ, България -- Българското правителство в петък (20 февруари) продаде Българската телекомуникационна компания (БТК) на Вива Венчърс, филиал на американския акционерен фонд Адвент Интернешънъл. Сделката бе спряна за близо две години поради спорове и съдебни дела.
Според сделката американският инвеститор трябва да плати 230 млн. евро за собствеността и се задължава да увеличи капитала на компанията с допълнителни 50 млн. евро. Вива Венчърс се ангажира да направи 700 млн. евро инвестиции за модернизацията телефонната мрежа на БТК през следващите пет години, а също така да отдели 45 млн. евро за социална програма, свързана със съкращаването персонала в телекома. Новият собственик ще получи лиценз за развитие на трети GSM оператор в страната.
Директорът на Агенцията за приватизация Илия Василев окачестви продажбата като най-важната приватизационна сделка в българската история. Опозицията в София обаче призова правителството да спре сделката, твърдейки, че собствеността на БТК струва над 1 млрд. долара. (24 Часа - 21/02/04; AП, АФП, Медиапул, БTA - 20/02/2004)
