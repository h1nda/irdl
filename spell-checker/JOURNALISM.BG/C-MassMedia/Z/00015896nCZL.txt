Генерали от САЩ и Турция обсъждат действия срещу тероризма
					12/09/2005
					 
						АНКАРА, Турция -- Високопоставени генерали от САЩ и Турция се срещнаха в Анкара в петък (9 септември), за да обсъдят мерки срещу тероризма. Генерал Джеймс Л. Джоунс, върховен главнокомандващ на въоръжените сили на САЩ и НАТО в Европа, каза пред турския генерален щаб в петък, че американските военни няма да толерират нападения срещу Турция от страна на кюрдски бойци, действащи от територията на Ирак. Той и заместник-командващият на Централното командване на САЩ, генерал-лейтенантът от военновъздушните сили Ланс Смит, обсъдиха с висшестоящи турски генерали мерки за ускоряване на комуникациите и подобряване на сътрудничеството в борбата срещу тероризма на регионално и глобално ниво. Джоунс каза, че двете страни работят заедно "на безпрецедентно равнище". (АП - 10/09/05)
