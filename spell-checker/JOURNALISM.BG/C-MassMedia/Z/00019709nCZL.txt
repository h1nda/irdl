Служители на Македонското радио и телевизия заплашиха да предприемат по-решителни действия заради неизплатени заплати
					24/08/2006
					 
						СКОПИЕ, Македония -- Служители на държавното Македонско радио и телевизия, които вече от няколко седмици са в символична стачка заради неизплатени от април заплати, заплашиха в сряда (23 август) ефективно да спрат излъчването на програмите, докато не получат парите си. Служителите казаха, че по-рано тази седмица ръководството им е предложило споразумение, според което до 15 септември ще им се изплатят две от просрочените месечни заплати, като след това ще се изплатят и останалите дължими суми. Работниците са отхвърлили предложението, като са поискали незабавно да им се изплатят всички заплати. (Макфакс, МРТ - 23/08/06)
