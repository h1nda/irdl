Католици и протестанти в страните от ЮИЕ празнуват Велик ден
					27/03/2005
					 
						ЗАГРЕБ, Хърватия – Католици и протестанти в страните от Югоизточна Европа (ЮИЕ) празнуват Велик ден в неделя (27 март). Празникът широко се отбелязва в Хърватия, където католиците съставляват почти 88% от населението, както и в хърватските райони в съседна Босна и Херцеговина. В специално обръщение загребският архиепископ, кардинал Йосип Божанич, изрази пожелания за мир, щастие и помирение към всички вярващи. В Албания президентът Алфред Мойсиу изпрати послание до монсиньор Рок Мирдита, архиепископ на Дурес и Тирана. “Традицията на съвместно съществуване и религиозна хармония, която е стара, но продължава и днес, е богатство, което албанците ще пазят ... за да бъде тя фактор на мира в региона и за да се придвижим напред по единствения път на интеграцията”, каза той. (Хина, ХРТ, Фена - 26/03/05; БолканУеб - 27/03/05)
