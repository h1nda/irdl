Гърция подкрепи Кипър в спора с Турция за нефтопроучвателните дейности 
					27/11/2008
					 
						АТИНА, Гърция -- Президентът Каролос Папуляс се срещна в сряда (26 ноември) с намиращия се на посещение негов кипърски колега Деметрис Христофиас и каза, че нито Гърция, нито Кипър са доволни от действията на Турция в Средиземно море. Анкара и Никозия си разменят обвинения и депозират протести във връзка с неотдавнашите нефтопроучвателните дейности в шелфа на кипърското крайбрежие, в изключителната икономическа зона на страната. В сряда Папуляс подкрепи позицията на Кипър, като заяви, че турските опити за подкопаване на суверенните права на страната да използва своите морски ресурси са неприемливи. Христфиас каза, че Кипър внимателно наблюдава поведението на Турция. (Сайпръс Мейл, Фамагуста Газет - 27/11/08; АП, Си Ен Ей, Хюриет - 26/11/08)
