Службата за борба с измамите на ЕС е доволна от усилията на България
					25/02/2010
					 
						СОФИЯ, България -- Тиери Кретен, директор на Европейската служба за борба с измамите (ОЛАФ), съобщи в сряда (24 февруари), че е доволен от усилията на местните власти за предотвратяване и възстановяване на загубите вследствие на случаи на корупция и злоупотреби. След среща с министър-председателя Бойко Борисов Кретен подчерта, че възстановяването на загубите от подобни случаи защитава интересите както на българите, така и на гражданите на ЕС. Той похвали професионалните мерки и реформите, които българските власти са осъществили с цел провеждане на по-ефективни разследвания. Срещата беше проведена ден след като българските власти проведоха още една широкомащабна операция срещу организирана престъпна банда, наречена „Факирите”. Полицията извърши девет ареста. (Пари - 25/02/10; София Ехо, БНР, Дарик - 24/02/10; Агенция София нюз, Фокус, 24 часа, Стандарт - 23/02/10)
