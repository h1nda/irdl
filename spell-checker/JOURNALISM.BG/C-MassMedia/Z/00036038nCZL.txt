Албански имигранти ще подават заявления за биометрични паспорти в Гърция и Италия 
					15/09/2010
					 
						ТИРАНА, Албания -- Имигрантите, живеещи в Гърция и Италия, в скоро време ще могат да подават заявления за биометрични паспорти в консулските служби в двете страни. Във вторник (14 септември) законодателната комисия на парламента подписа договор със „Сажем Секюрите”, компанията, отговаряща за отпечатването на паспортите, който позволява да бъдат започнати процедурите за това. Ще бъдат отворени офиси в Атина, Солун, Рим и Милано. Тълпите от имигранти, посещаващи Албания през лятото, станаха причина за дълги опашки в службите за гражданска регистрация. Албания очаква да получи либерализация на визите със страните от ЕС до края на годината. (Шекули, Топ Ченъл, НОА, Balkan Web, Телеграфи - 14/09/10)
