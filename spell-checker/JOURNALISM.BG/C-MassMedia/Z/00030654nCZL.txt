МНСБЮ отказа да оттегли обвиненията срещу Караджич
					19/06/2009
					 
						ХАГА, Холандия – Прокурорите от Хагския трибунал за военни престъпления отхвърлиха в четвъртък (18 юни) искането на бившия босненски сръбски лидер Радован Караджич за оттегляне на всички обвинения срещу него на основание на споразумение за имунитет, което той твърди, че е сключил преди години с американския дипломат Ричард Холбрук. „Дори и въпросното споразумение да съществува [а прокуратурата не приема това за факт], то не може да бъде правно задължаващо в този трибунал,” посочиха прокурорите в свое изявление. В своето искане от 25 май Караджич твърди, че на базата на това „споразумение” съдебното преследване срещу него трябва да бъде прекратено. 
						Други новини – В четвъртък Камарата за военни престъпления на Белградския окръжен съд осъди четирима членове на военизирания отряд "Скоприони" на общо 75 години затвор за престъпления, извършени в косовския град Подуево през март 1999 г. Според обвинителния акт групата е убила 14 етнически албански граждани, включително жени и деца. Процесът започна през септември 2008 г. (AФП, Бета, Танюг, Б92 - 18/06/09)
