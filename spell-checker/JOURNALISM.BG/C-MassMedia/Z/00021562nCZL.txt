Ръководителят на НАТО иска да види Косово със стабилни институции и връзки със Сърбия
					12/02/2007
					 
						МЮНХЕН, Германия -- Генералният секретар на НАТО Яп де Хоп Схефер заяви в събота (10 февруари), че иска да види през 2008 г. Косово със стабилни институции и здрави връзки със Сърбия. Той заяви още, че се надява Сърбия да стане член на НАТО до две години. Той се изказа на конференция по сигурността в Мюнхен, на която присъстваха държавни лидери, министри на отбраната и външните работи, депутати и експерти от над 50 страни. По време на форума Де Хоп Схефер призова страните, членки на НАТО, да се споразумеят за нова стратегическа концепция до 2009 г., призовавайки ги да задълбочат сътрудничеството си с ООН, ЕС и други партньори в стабилизирането на Близкия изток и други райони. (Вечер - 12/02/07; Б92, A1 TВ - 11/02/07; Ройтерс - 10/02/07)
