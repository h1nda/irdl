Бъсеску иска полицейската охрана да бъде оттеглена
					26/09/2010
					 
						БУКУРЕЩ, Румъния -- Президентът Траян Бъсеску поиска от Министерството на вътрешните работи да оттегли полицейската му охрана, заяви в събота (25 септември) негов говорител. Решението бе взето след протест на около 6000 полицаи и надзиратели в затвори, които се събраха пред президентския дворец в петък, за да протестират срещу строгите икономически мерки на правителството, които включват намаление на заплатите на полицаите с 25%. Протестиращите обвиниха президента за икономическата криза и поискаха от него да се срещне с представители на профсъюзите. 
						Бъсеску отказа с аргумента, че провеждането на подобна демонстрация е незаконно. Това разгневи още повече протестиращите, някои от които хвърлиха полицейски шапки и пластмасови бутилки срещу президентския дворец. (AП, Зиарул, Aдеварул, Реалитатеа, Meдиафакс - 25/09/10; AП, ДПА - 24/09/10)
