Албанци обсъждат по-активно включване в европейската интеграция
03/11/2002
 
ТИРАНА, Албания -- Висши албански дипломатически представители от Албания, Косово и Македония, се срещнаха в Тирана в събота (2 ноември), за да обсъдят по-активното включване на албанците в европейските институции. Сред тях присъстваха министър-председателят Фатос Нано, албанските представители от Косово Адем Демачи, Албин Курти и лидерът на Албанската демократична партия в Македония Арбен Джафери. Те се договориха албанските общности да ускорят напредъка в приемането на демократичните стандарти, за да поставят началото на процесите на регионална интеграция с останалата част от Европа. (АТА - 02/11/02)
