Сърбия ще направи промени в правителството си до вторник 
					11/03/2011
					 
						БЕЛГРАД, Сърбия -- Преструктурирането на правителството ще бъде завършено до вторник (15 март), каза на пресконференция в четвъртък председателят на парламента Славица Джукич-Деянович. Дебатите по закона за правителството и министерствата започнаха във вторник и се очаква да продължат до понеделник, преди гласуването за новия кабинет. Преструктурирането се подкрепя от всички партии в управляващата коалиция, които се договориха за съкращаване на броя на министерските си кресла. 
						Други новини -- Председателят на Парламентарната асамблея на ОССЕ Петрос Ефтимиу каза в четвъртък в Белград, че Западните Балкани имат специално място в организацията. Ефтимиу се срещна с председателя на парламента Славица Джукич-Деянович и подписа споразумение във връзка с 20-ата среща на високо равнище на Парламентарната асамблея на ОССЕ, на която Белград ще бъде домакин през юли. (Бета, Б92, Танюг, EMportal, Inews, МИА - 10/03/11)
