Черна гора ще предлага гражданство на богати инвеститори 
					11/08/2010
					 
						ПОДГОРИЦА, Черна гора -- Правителството обяви във вторник (10 август), че Черна гора ще предлага гражданство на всеки член на деловите среди, който инвестира над 500 000 евро в страната. Според изявление публикувано на уебсайта на кабинета, „програмата за икономическо гражданство” има за цел да накара водещи бизнесмени да преместят компаниите си в Черна гора. Неотдавна Подгорица предостави гражданство на бившия тайландски министър-председател Таксин Шинаватра, който избяга от своята страна, за да избегне обвинения в корупция. Шинаватра е обещал да инвестира в черногорския туризъм. Изявлението от вторник подчертава, че само тези „с безспорна и честна биография и финансови средства” могат да подадат заявление за включване в програмата за гражданство. (АП, Ройтерс, Кафе Монтенегро, Б92, РТС - 10/08/10)
