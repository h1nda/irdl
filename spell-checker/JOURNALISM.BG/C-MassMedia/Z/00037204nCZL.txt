Томов беше осъден за злоупотреба 
					27/01/2011
					 
						СОФИЯ, България --- В сряда (26 януари) Софийският градски съд осъди Александър Томов, бивш заместник министър-председател, на девет години затвор за злоупотреба. Томов беше признат за виновен в злоупотреба с над 7 милиона евро по времето, когато беше главен изпълнителен директор на най-големия стоманодобивен комбинат в България, "Кремиковци", в периода 2005-2008 г. Той беше осъден и за документна измама. Томов беше заместник министър-председател в периода 1990-1991 г. в коалиционното правителство, водено от социалистите. Той отхвърли всички обвинения и има на разположение две седмици да обжалва присъдата. (АП, бТВ, БНТ - 26/01/11)
