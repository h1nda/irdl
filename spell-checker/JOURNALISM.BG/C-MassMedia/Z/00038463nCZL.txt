Група ветерани от АОК отказват да признаят правомощията на ЮЛЕКС
					09/05/2011
					
						ПРИЩИНА, Koсово -- Организацията на ветераните от Армията за освобождение на Косово (АОК) призова всички ветерани от войната да не признават правомощията на ЮЛЕКС в Косово. Организацията публикува съобщение за пресата в неделя (8 май), в което се призовават всички ветерани да не се отзовават на молбите на ЮЛЕКС за разпити и да не правят изявления при никакви обстоятелства, дори ако бъдат арестувани.
						Това е реакция на арестите на няколко бивши членове на АОК от ЮЛЕКС, обвинени във военни престъпления, които според АОК са опит за криминализиране на освободителната война от 1990-те години. "По повод редовните арести на наши колеги бойци, малтретирането им и нарушаването на всички предварителни правни процедури, нарушаването на основни човешки права в тези случаи - съветът на ветераните от войната на АОК единодушно заключи, че те нямат нищо общо с установяване на правосъдие", се казва в изявлението на организацията. (РТК, Клан Косова, Koхавижън, Teлеграфи - 08/05/11)
