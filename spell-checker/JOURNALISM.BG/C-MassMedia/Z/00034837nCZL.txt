Щетите от наводненията в Хърватия възлизат на повече от 100 милиона евро
					06/06/2010
					 
						ЗАГРЕБ, Хърватия -- Министърът на земеделието, рибното стопанство и селскостопанското развитие Петар Чобанкович посети наводнените райони в Славонски брод в петък (4 юни) и се срещна с местни фермери. Поройните дъждове в източната част на Хърватия, които започнаха преди около седмица, причиниха щети, възлизащи най-малко на 138 милиона евро според първоначални оценки, цитирани от местните медии. Тази цифра ще нарасне след оценки на щетите върху инфраструктурата, които също ще бъдат значителни. Макар че нивото на водите спада, местните власти предупреждават, че опасността не е отминала поради възможно преливане на някои от реките в региона. (ХРТ, Пословни дневник, Хина, Банкамагазин - 05/06/10)
