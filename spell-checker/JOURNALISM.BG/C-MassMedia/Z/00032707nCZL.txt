България потвърди подкрепата си за енергийни проекти
					13/12/2009
					 
						СОФИЯ, България -- Правителството потвърди в петък (11 декември) ангажираността си с три големи енергийни проекти в сътрудничество с Русия - втората атомна електроцентрала в Белене, петролопровода Бургас- Александруполис и газопровода "Южен поток". Съобщението бе направено след двустранна среща, посветена на икономическото сътрудничество. Напоследък положението около проекта Бургас-Александруполис е противоречиво, след като кабинетът реши да проведе проучване за влиянето му върху околната среда в региона, което ще отложи проекта до 18 месеца. Министърът на икономиката и енергетиката Трайчо Трайков обаче подчерта, че проектите ще продължат да получават подкрепата на правителството само ако се докажат тяхната икономическа ефективност и екологична безопасност. (БНТ, бТВ, Фокус - 11/12/09)
