Македонската полиция започна голяма операция срещу въоръжени албански групировки
					07/11/2007
					 
						СКОПИЕ, Македония -- Специални полицейски части в Македония започнаха мащабна операция в сряда (7 ноември) срещу албански въоръжени престъпни групировки, укриващи се в района на планината Шар. Операцията частично е насочена срещу двама от седем затворници, осъдени за престъпления, включително и тероризъм, които са избягали от затвора със строг режим "Дубрава" в Косово през август. Министерството на вътрешните работи на Македония съобщи, че най-малко осем членове на "въоръжена престъпна групировка" са били убити в престрелка с полицията в селата Бродеч, Весала и Вейче. Пет души са били арестувани. (Макфакс, Нетпрес, A1, МИА, Ройтерс - 07/11/07)
