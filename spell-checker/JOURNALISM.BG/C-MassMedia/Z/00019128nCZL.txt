Френски католически свещеник бе намушкан с нож в Турция
					03/07/2006
					 
						АНКАРА, Турция -- Френски католически свещеник, 74-годишният отец Пиер Брюнисан, бе нападнат и прободен с нож в турския черноморски град Самсун в неделя (2 юли). Полицията съобщи, че предполагаемият нападател -- местен мъж с умствени проблеми -- се е предал сам. Той настоявал, че свещеникът е правел опити да покръсти местни мюсюлмани. Инцидентът станал на оживена улица край църквата, в която служел Брюнисан. Очаква се той да се възстанови. 
						По-рано тази година италианският католически свещеник Андреа Санторо бе застрелян от непълнолетен турчин в гр. Трабзон. Процесът по този случай продължава. (Дарик, TurkishPress.com, Ройтерс, АП, АФП - 02/07/06)
