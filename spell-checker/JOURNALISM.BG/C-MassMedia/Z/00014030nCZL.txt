Американски служител призова Готовина да служи на интересите на Хърватия като се предаде
					27/03/2005
					 
						ВАШИНГТОН, САЩ – Майкъл Холц, старши съветник в комисията по международните отношения към сената на САЩ, заяви в събота (26 март), че обвиненият хърватски генерал Анте Готовина трябва да се предаде на трибунала на ООН за военните престъпления, ако е истински патриот. Холц каза пред Гласа на Америка, че с отказа си да се предаде на МТВПБЮ Готовина нанася вреда на интересите на своя народ. ЕС отложи започването на присъединителните преговори с Хърватия поради отказа на Готовина да се яви пред съда в Хага. (Хина, Вечерний лист - 26/03/05)
