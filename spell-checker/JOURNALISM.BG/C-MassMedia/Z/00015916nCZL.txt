Посланиците на ЕС в Македония призовават за осъществяване на реформите
					13/09/2005
					 
						СКОПИЕ, Македония -- ЕС очаква от Македония да ускори процеса на осъществяване на реформите през близките месеци, казаха посланиците на страните членки на ЕС в Скопие по време на среща в понеделник (12 септември). Заседанието бе проведено по инициатива на външния министър Илинка Митрева и на него присъстваха още премиерът Владо Бучковски и заместник-премиерът по въпросите на ЕС Радмила Шекеринска.
						Също в понеделник мисията на ОССЕ в Скопие бе домакин на регионална кръгла маса по въпросите на съдебната и конституционната реформа, която бе организирана съвместно със Съвета на Европа и съдебната власт в Македония. На събитието присъстваха над 50 представители на национални съдебни институции, както и на регионални и международни организации. (Уеб-сайт на македонското правителство - 13/09/05; A1 ТВ, Уеб-сайт на ОССЕ, Макфакс - 12/09/05)
