Албания ще определи сладководната си граница с Гърция
					06/10/2008
					 
						ТИРАНА, Албания – Заместник-министърът на околната среда Александър Гарули заяви, че Албания смята за първи път да определи своята сладководна граница с Гърция. Той каза в неделя (5 октомври), че представители на двете държави скоро ще подпишат споразумение в гръцкия град Янина за определяне на езерните и речните граници. То ще влезе в сила след ратифициране от парламентите на двете страни. Гръцките патрули често са залавяли албански рибари, пресекли неустановената граница в гръцки води. (Коха Йоне, Клан, Нюз 24 - 06/10/08)
