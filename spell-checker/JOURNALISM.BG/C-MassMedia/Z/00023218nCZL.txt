ООН ще спре използването на гумени куршуми вследствие на инцидента в Косово
					13/07/2007
					 
						ПРИЩИНА, Косово, Сърбия -- ООН е разпоредила на мироопазващите мисии по света да прекратят използването на гумени куршуми, съобщи АП в четвъртък (12 юли), като цитира полицейския комисар на ООН в Косово Ричард Монк. Решението е взето вследствие на смъртта на двама протестиращи по време на демонстрация в Косово през февруари в подкрепа на независимостта. Разследването установи по-късно, че гумените куршуми са били с изтекла годност от много години.
						Също в четвъртък лидерът на Движението за самоопределение Албин Курти, чиято група организира протеста през февруари, бе освободен от затвора. Той бе арестуван на 10 февруари и обвинен в предизвикване на насилие. (АП, Телеграфи, РТК, Б92 â&#128;&#147; 12/07/07)
