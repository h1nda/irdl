Трибуналът в Хага отвори обвинителните актове срещу двама хърватски журналисти 
					13/09/2005
					 
						ХАГА, Холандия -- В понеделник (12 септември) трибуналът на ООН за военни престъпления отвори обвинителните актове срещу двама хърватски журналисти, обвинени в разкриване на самоличността на свидетели под защита по дела на трибунала. Двамата журналисти -- бившият главен редактор на вестник "Слободна Далмация" Йосип Йович и главният редактор на "Хърватско слово" Мариян Крижич -- са обвинени в неуважение към съда във връзка с делото срещу генерал Тихомир Бласкич през ноември 1997 г. Главният прокурор на трибунала на ООН Карла дел Понте многократно е отправяла критики към хърватските власти за това, че позволяват изтичане на класифицирана информация към медиите. (Уеб-сайт на МНСБЮ, ХИНА - 12/09/05)
