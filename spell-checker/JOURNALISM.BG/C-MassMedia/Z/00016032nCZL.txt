Трибуналът на ООН обедини девет дела в един процес
					23/09/2005
					 
						ХАГА, Холандия -- В четвъртък (22 септември) трибуналът на ООН се съгласи да обедини делата на девет босненски сърби в един процес. Петима от тях са обвинени в геноцид, трима във военни престъпления, а един все още е на свобода. Прокурорите поискаха това обединяване на делата, за да се спести време и да не се принуждават свидетелите да дават неколкократно едни и същи показания. Всички обвинения са във връзка с престъпления, извършени срещу мюсюлмани в Сребреница и Жепа. Процесът едва ли ще започне преди 2006 г., тъй като трибуналът трябва да уреди някои технически въпроси, един от които е да намери достатъчно голяма зала, която да побере всички екипи на защитата. (Ню Йорк таймс - 23/09/05; АФП, Би Би Си, Уеб-сайт на МНСБЮ, Танюг, РТРС - 22/09/05)
