Гърция отбеляза Деня на труда с национална стачка
					01/05/2009
					 
						АТИНА, Гърция -- Двата най-големи профсъюза в Гърция - Общата конфедерация на работниците в Гърция (ОКРГ) и Върховният административен съвет на държавните служители (ВАСДС) организираха стачка в петък (1 май) за отбелязване на Деня на труда. Демонстрации се провеждат във всички големи градове. Транспортните работници и служители на фериботите "Синя звезда" се присъединиха към стачката, докато "Олимпик Еърлайнс" заявиха, че вече са отменили 52 полета. Метрото в Атина ще се движи по съкратен график - между 9 ч. и 23 ч. Общественият транспорт също ще спре за няколко часа през деня. (Kaтимерини, РИА Новости - 01/05/09)
