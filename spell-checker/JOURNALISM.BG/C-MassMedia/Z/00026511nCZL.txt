Косовски журналист е арестуван за обида на Трибунала в Хага
					21/05/2008
					 
						ПРИЩИНА, Косово -- Журналистът Батон Хаджиу, обвинен в обида на Трибунала в Хага, бе арестуван във вторник (21 май) в Прищина и бе предаден на Трибунала на ООН за военни престъпления. Според обвинението в статия, написана от Хаджиу през декември, той е разкрил самоличността на защитен свидетел, който е давал показания в процеса срещу бившия министър-председател Рамуш Харадинай, който по-късно бе оправдан. Обвиненията срещу Хаджиу бяха повдигнати през април, но станаха публично достояние едва във вторник. Хаджиу е третият гражданин на Косово, обвинен в обида на съда от Трибунала в Хага. 
						Други новини -- Полицията е конфискувала 1 361 кг боеприпаси и почти 7 кг тротил от къща в близост до Качаник. Арестуван е заподозрян ислямски терорист. Той е бил арестуван и през 2006 г., след като къщата му е била претърсена и са били открити оръжия. (Лайм, Експрес - 21/05/08; Кохавижън, Гласът на Америка - 20/05/08)
