Сръбската полиция арестува двама заподзрени членове на "Земунския клан"
					24/09/2007
					 
						БЕЛГРАД, Сърбия -- Полицията арестува двама души, заподозрени, че са ключови фигури в сръбската престъпна групировка "Земунски клан", която организира през 2003 г. убийството на министър-председателя Зоран Джинджич. Лука Божович и Велко Банович са били задържани в събота вечерта (22 септември), след като полицията е получила сигнал за тяхното завръщане от Италия в Сърбия. Съобщава се, че двамата са били наети да убият виден член на деловите среди. Полицията е атакувала пет апартамента в Белград и Нови Сад, като е заловила голямо количество оръжие и фалшиви документи. Единият от задържаните, Божович, е основен заподозрян за поредица от убийства в Холандия. (Данас, Блиц, Политика - 24/09/07; Б92, РТС - 23/09/07)
