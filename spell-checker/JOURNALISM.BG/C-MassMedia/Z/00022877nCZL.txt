Еврокомисарят по външните отношения Фереро-Валднер вижда „възможност” за решаване на случая с българските медицински сестри
					12/06/2007
					 
						ТРИПОЛИ, Либия -- ЕС вижда „възможност” за решаване на случая със шестимата чуждестранни медици, осъдени на смърт в Либия, каза комисарят по външните отношения на ЕС Бенита Фереро-Валднер. Тя и германският външен министър Франк-Валтер Щайнмайер посетиха петте български медицински сестри и палестинския лекар в затвора в Триполи в понеделник (11 юни). Шестимата са в затвора вече повече от осем години по обвинения – оспорвани от международни експерти – в заразяване на стотици деца с ХИВ. Сейф ал Ислам, синът на либийския лидер Муамар Кадафи, се срещна с представителите на ЕС през седмицата и каза, че очаква случаят да бъде решен скоро. (Сега, Монитор - 12/06/07; бТВ, Евронюз, АФП - 11/06/07)
