Предполагаем помагач на Караджич арестуван от сили на СФОР
29/01/2004
 
САРАЕВО, Босна и Херцеговина (БиХ) -- Цивилни полицаи от силите на СФОР арестуваха в сряда (28 януари) мъж, заподозрян в подпомагане на главния заподозрян военнопрестъпник Радован Караджич. Желко Янкович, известен като Луна, бил заловен в центъра на Биелина. Говорителят на СФОР капитан Дейв Съливан заяви пред репортери, че италиански карабинери са обискирали дома на заподозрения за информация, която "би могла да доведе до задържането на лица, обвинени във военни престъпления". Главният прокурор на ООН Карла дел Понте каза чрез свой говорител, че е убедена в залавянето на Караджич до края на годината.
Други новини: Трибуналът на ООН за военни престъпления в Хага осъди хърватския сръбски лидер Милан Бабич по едно обвинение в престъпления срещу човечеството. Бившият президент и външен министър на самопровъзгласилата се Република Краина се призна за виновен във вторник, след постигнато споразумение с прокурорите. Произнасянето на присъдата се очаква през м. април. (Ройтерс, AФП - 28/01/04)
