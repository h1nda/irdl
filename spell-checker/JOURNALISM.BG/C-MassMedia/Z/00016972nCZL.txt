Двудневна среща на вътрешните министри на Гърция, Иран, Пакистан и Турция започна в Атина
					16/12/2005
					 
						АТИНА, Гърция -- Министърът на обществения ред Георгиос Вулгаракис и вътрешните министри на Турция, Пакистан и Иран започнаха двудневна среща в Атина в петък (16 декември). Те обсъждат мерките за засилване на сътрудничеството срещу трафика на наркотици, незаконната миграция и организираната престъпност.
						Срещата се провежда един ден, след като бе съобщено, че благодарение на съвместна тригодишна операция е била разбита организация за трафик на хора, която е действала в Гърция, Турция, Обединеното кралство, Италия и Франция. Десетки заподозрени са арестувани в петте страни. (Катимерини - 16/12/05; Би Би Си - 15/12/05)
