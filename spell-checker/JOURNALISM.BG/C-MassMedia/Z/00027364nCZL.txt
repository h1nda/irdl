Министърът на отбраната заяви, че Сърбия издирва Младич и Хаджич
					11/08/2008
					 
						БЕЛГРАД, Сърбия -- Екип от следователи издирва последните двама от най-важните укриващи се обвиняеми във военни престъпления, издирвани от Хагския трибунал, каза за „Танюг” в неделя (10 август) министърът на отбраната Драган Шутановац. „Хората, на които е възложено да намерят и арестуват бившия босненски сръбски военен командир Ратко Младич и бившия хърватски сръбски лидер Горан Хаджич, работят сериозно и очакваме резултати, но не мога да кажа кога," каза Шутановац. Миналата седмица той отправи публичен призив към двамата да се предадат. (Глас Явности - 11/08/08; Танюг, РТС - 10/08/08)
