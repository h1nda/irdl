Сръбското правителство ще изпълни плана за действие за ЕС до края на юни 
					22/03/2011
					 
						БЕЛГРАД, Сърбия -- Правителството ще осъществи всички реформи, посочени в плана за действие за членство в ЕС, до края на юни, заяви в понеделник (21 март) заместник министър-председателят Божидар Джелич. Той потвърди, че около 70 % от мерките са вече въведени, въпреки че остават някои реформи от решаващо значение. Те включват закона за реституцията на отнетото имущество и нов закон за финансирането на политическите партии. Освен това регулаторните органи трябва да получат разширени правомощия, а в публичната администрация трябва да бъдат извършени промени в личния състав. Джелич не изключи възможността Сърбия да не успее да получи статут на страна, кандидатка за членство в ЕС, до края на тази година. (РТС, Танюг - 21/03/11)
