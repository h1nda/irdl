Албания отмени визовия режим за редица страни
08/06/2003
 
ТИРАНА, Албания -- Правителството отмени визовия режим за редица страни от балканския регион и Централна Европа, съобщи албанското посолство във Варшава. Гражданите на Полша, Естония, Латвия, Литва, Чехия, Словакия, Словения, Унгария, Хърватска, Румъния и България няма повече да се нуждаят от визи за влизане в Албания. Посолството заяви, че с това решение се цели да се даде тласък на икономическите и културните отношения с тези страни и да се отвори Албания пред света. Решението се тълкува също като ключова стъпка по пътя на интеграцията в ЕС. (Би Би Си, АТА, Полска осведомителна агенция, ПАП - 06/06/03)
