Турция ще започне дискусия по разпространяване на приложното поле на Митническия съюз с ЕС
					02/03/2005
					 
						АНКАРА, Турция -- Правителството ще започне във вторник (2 март) дебат по разпространяване на приложното поле на Споразумението за Митническия съюз с ЕС и върху десетте държави, които влязоха в Съюз миналия май. Решаването на този въпрос се възприема като стъпка напред към официалното признаване от турска страна на Кипър и е предусловие за начало на присъединителните преговори на ЕС с Анкара. 
						Други новини: Правосъдният министър Джемил Чичек обяви във вторник, че правителството разполага с информация за местонахождението на скандалната фамилия Узан. Членовете на тази фамилия се издирват заради мащабни измами на стойност милиарди долари и заради щети, нанесени върху интересите на държавата. (TurkishPress.com, AФП, НТВ - 01/03/05)
