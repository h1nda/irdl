Кипърският гръцки архиепископ посети управляваната от турците северна част 
					23/03/2010
					 
						НИКОЗИЯ, Кипър -- Архиепископът на Кипър Хризостом ІІ пристигна в доминираната от турците северна част на острова в понеделник (22 март), което е първата подобна визита от 1974 г., когато островът беше разделен на доминирана от турците северна и доминирана от гърците южна част. Хризостом ІІ се опитва да привлече подкрепа за реставрирането на древен манастир, „Апостол Андрей”, което той иска да започне малко след Великден (4 април).
						Други новини от понеделник -- Кипърският президент Деметрис Христофиас съобщи, че той и членове на правителството са се съгласили доброволно да намалят своите заплати с 10 %. Христофиас изрази надежда, че други също ще последват примера на правителството. (Файненшъл Мирър - 23/03/10; АНА-МПА, БизнесУик, АФП, Хюриет - 22/03/10)
