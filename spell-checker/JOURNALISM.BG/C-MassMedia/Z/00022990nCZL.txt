Проучване сочи, че общият брой на жертвите на конфликта в БиХ е 97 000 
					22/06/2007
					 
						САРАЕВО, Босна и Херцеговина (БиХ) -- Независимо проучване сочи, че поне 97 000 души са загинали в босненския конфликт от 1992 до 1995 г. Мнозинството от жертвите, около 64 036 души, са босненци. Други 24 905 души са сърби, 7 788 – хървати, а останалите са от други националности. Публикувайки доклада в четвъртък (21 юни), неправителствената организация „Център за проучване и документация” посочи, че броят на жертвите може да се увеличи с още 10 000, тъй като проучването продължава. 
						Предишните оценки достигаха до 300 000 души, въпреки че най-широко възприеманото число беше 200 000. Прокурорите от Трибунала на ООН бяха посочили числото 120 000. Центърът започна своето проучване през 2004 г. с финансова подкрепа от различни източници. (АФП, Независне Новине - 22/06/07; Ню Йорк Таймс, АП, Би Би Си, РТРС, ПБС БиХ - 21/06/07)
