Говорителят на МНСБЮ каза, че РС е в състояние да арестува някои издирвани лица
					07/02/2007
					 
						САРАЕВО, Босна и Херцеговина (БиХ) -- Говорителят на Трибунала на ООН за военни престъпления Матиас Хелман каза във вторник (6 февруари), че има причини да смята, че властите в Република Сръбска (РС) са в състояние да задържат някои от издирваните лица. На пресконференция в Сараево Хелман отново обвини БиХ, и най-вече РС, че не сътрудничи достатъчно на Трибунала. Все още не са заловени шест издирвани лица. По-късно във вторник премиерът на РС Милорад Додик отрече твърденията, че автономната област не сътрудничи на съда. (ПБС БиХ, НТВ Хаят, Фена - 06/02/07)
