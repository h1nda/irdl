Инцко ще се намеси за излизане от безизходицата с избора на кмет в Мостар
					13/11/2009
					 
						САРАЕВО, Босна и Херцеговина (БиХ) -- Върховният представител Валентин Инцко предупреди в четвъртък (12 ноември), че ще трябва "да поеме инициативата в Мостар", след като градският съвет не успя - за 17-и път - да избере кмет. "Вече обмислям няколко възможности и ще обсъдим този въпрос с Управителния съвет на Съвета за прилагане на мира следващата седмица," каза Инцко в изявление. Градският съвет на Мостар не успя да постигне консенсус в определянето на кандидат, оставяйки кметския пост вакантен цяла година и града без бюджет. (СВП - 12/11/09)
