Сблъсък между фериботи рани трима души в Гърция
					24/07/2008
					 
						АТИНА, Гърция -- Два ферибота, превозващи повече от 1 500 пасажери, са се сблъскали в близост до пристанището на остров Андрос в сряда (23 юли), при което са били ранени трима души, съобщиха от търговския флот. "Супер Фери ІІ", пътуващ от пристанище Рафина към островите Андрос, Тинос и Миконос, се е ударил в стоящия на котва ферибот "Теологос" по време на маневра по заставането на кей. Двама мъже и една жена са ранени и са потърсили медицинска помощ.
						Други новини -- В сряда властите евакуираха стотици местни жители и работниците от фабрика от домовете и служебните сгради поради приближаването на горски пожар към северното атинско предградие Крионери. Пожарът е започнал в иглолистните гори край Варибоби и се е разпространил бързо, с което е принудил властите да спрат влаковете, пътуващи на север от Атина. Те са затворили също така част от главната автомагистрала на Гърция. Друг горски пожар все още бушува на остров Родос. Полицията е арестувала двама възрастни граждани по обвинения в непреднамерен палеж, според съобщения в местните медии. (ЕРТ, АНА-МПА, Катимерини, Нафтемборики, АП, Ройтерс, Си Ен Ен - 23/07/08)
