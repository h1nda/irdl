Външните министри от ЕС потвърдиха отново европейските перспективи на страните от Западните Балкани
					26/10/2010
					 
						ЛЮКСЕМБУРГ, Люксембург -- На своята среща в понеделник (25 октомври) външните министри на страните от ЕС препотвърдиха европейските перспективи на страните от Западните Балкани. Те припомниха, че всяка страна ще бъде оценявана въз основа на своите собствени достойнства и така ще бъде определяно дали отговаря на критериите от процеса на присъединяването й към ЕС. Външните министри изразиха също подкрепата си за предстоящия диалог между Прищина и Белград и подкрепиха либерализирането на визовия режим с Босна и Херцеговина (БиХ) и Албания. Освен това те призоваха политическите лидери на БиХ да се ангажират с конструктивен диалог и да сформират нови правителства, които да работят за доближаването на страната до ЕС, като при това се въздържат от реториката на разделението. (РТС, РТРС, Фена, СРНА, Независне Новине - 25/10/10)
