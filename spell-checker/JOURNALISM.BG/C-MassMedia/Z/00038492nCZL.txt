Сърбия обмисля мерки за спиране на търсачите на убежище в ЕС
					11/05/2011
					
						БЕЛГРАД, Сърбия -- Министърът на вътрешните работи Ивица Дачич съобщи във вторник (10 май), че властите ще предприемат серия от стриктни мерки, за да спрат злоупотребите с безвизовия режим в страните членки на ЕС. След среща с официални представители на Министерството на вътрешните работи и полицията Дачич каза, че мерките ще включват въвеждане на база данни за фалшивите търсачи на убежище, която ще бъде създадена с помощта на засегнати страни членки на ЕС. Друга мярка може да бъде отнемане за известно време на паспортите на хората, които са злоупотребили с безвизовия режим и определянето на организираната незаконна миграция за криминално деяние. (РТС, Taнюг - 10/05/11)
