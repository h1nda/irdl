Избрано бе новото правителство на Македония
					27/08/2006
					 
						СКОПИЕ, Македония -- След два дни на разгорещени дебати, в събота (26 август) македонският парламент гласува състава на новото правителство, предложен от премиера Никола Груевски. Груевски заяви, че приоритетите на кабинета ще бъдат подобряването на жизнения стандарт и заетостта, постигането на годишен икономически ръст, ускоряване на борбата срещу корупцията, укрепване на демократичните институции и подобряване на междуетническите отношения. Груевски заяви, че по време на мандата на неговото правителство Македония ще бъде готова за членство в НАТО през 2008 г. и за присъединяване в ЕС през 2010 г.
						Двете опозиционни етнически албански партии - Демократичен съюз за интеграция (ДУИ) и Партия на демократическия просперитет (ПДП) - не присъстваха на заседанието на парламента в знак на протест, че не са поканени да участват в управляващата коалиция. В петък около 3000 поддръжници на ДУИ се събраха пред парламента в Скопие, за да протестират за невключването на двете партии в състава на новото правителство. (AП, МИА, Макфакс, A1 ТВ - 26/08/06)
