Фицджералд: "КФОР няма да напусне Косово"
					22/07/2009
					 
						ПРИЩИНА, Косово -- Мироподдържащите войски на КФОР ще останат в Косово неопределено време, заяви в Прищина във вторник (21 юли) командващият на Южното командване на НАТО, американският адмирал Марк Фицджералд. НАТО обаче ще съкрати броя на военнослужещите, разположени в Косово, през следващите шест месеца до "по-малко от 10 000 души", заяви Фицджералд. Понастоящем числеността на разположените сили на КФОР е около 14 000 души.
						Други новини от вторник -- Два хектара, засадени вероятно с канабис, бяха открити в село Сухадол, близо до Липлян, в Централно Косово. Полицията съобщи, че на площта, замаскирана като насаждения с царевица и картофи, са били засадени 30 000 растения. Смята се, че земята принадлежи на сърбин, но растенията са били отглеждани от албанец. (Зери, Експрес, Коха Диторе, Косова Сот - 22/07/09; Клан Косова, Кохавижън, РТК, Б92, Танюг, Глас Сърбие - 21/07/09)
