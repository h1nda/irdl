Седем нелегални имигранти се удавиха край турски курорт
					18/12/2007
					 
						АНКАРА, Турция - Седем нелегални имигранти се удавиха в понеделник (17 декември), след като тяхната лодка потъна в Егейско море близо до курорта Бодрум. Бреговата охрана съобщи, че деветима от намиращите се на борда, осем имигранти и един турски гражданин, са успели да доплуват до брега. На борда е имало общо 17 души, които са идвали от Афганистан, Мавритания и палестинските територии. Първоначалните сведения сочат, че лодката е потънала поради претоварване. Миналата седмица подобен инцидент отне живота на 50 незаконни имигранти.
						Междувременно 59 нелегални имигранти бяха арестувани от части на жандармерията и граничната полиция в турската провинция Одрин. Имигрантите са били от палестинските територии, Мианмар и Ирак. (Анадолска информационна агенция, Си Ен Ен Търк, A1, МИА, ДХА, Сабах, Ройтерс, АП - 17/12/07)
