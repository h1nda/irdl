МВФ одобрява поредния транш за Албания
26/01/2004
 
ВАШИНГТОН, САЩ -- Изпълнителният съвет на МВФ одобри в петък (23 януари) отпускането на следващия транш от Споразумението с Албания за намаляване на бедността и насърчаване на растежа. Траншът на стойност 5,9 млн. щ.д. идва след приключването на третия преглед за изпълнението на икономическите и финансови параметри на програма, подкрепяна от средствата за намаляване на бедността и стимулиране на растежа.
Други новини: албанската полиция продължи своята операция за противодействие на нелегалния трафик под кодовото название "Желязна мрежа" в неделя във Вльора. Служителите са претърсили хотели, мотели и къщи, за които се подозира, че са служели като бази за трафик или други престъпни дейности.
Междувременно в събота председателят на парламента Сервет Пелумби бе начело на делегация, посетила Македония за разговори около прилагането на Охридското мирно споразумение. Той приветства приетата неотдавна серия от мерки, насочени към решаване на деликатните етнически въпроси. (Зери и Популит, АТА - 25/01/04; МИА, А1 ТВ - 24/01/04)
