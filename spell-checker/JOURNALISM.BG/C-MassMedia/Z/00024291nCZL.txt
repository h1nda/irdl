Яп де Хоп Схефер: Албания трябва да продължи с реформите, за да получи покана за НАТО
					21/10/2007
					 
						БРЮКСЕЛ, Белгия -- Албания трябва да продължи с реформите в съдебната и политическата системи, за да спечели членство в НАТО, заяви в петък (19 октомври) Генералният секретар на НАТО Яп де Хоп Схефер след среща с албанския президент Бамир Топи. Той заяви, че въпреки надеждите на Албания, че ще бъде поканена да стане членка на Алианса на следващата му среща в Букурещ през април 2008 г., все още е рано да се каже дали това ще се случи наистина. Топи от своя страна потвърди, че членството на Албания в ЕС и НАТО е приоритет за страната. Той обеща да ускори реформите и да насочи усилията за ограничаване на корупцията и организираната престъпност. (Катимерини - 20/10/07; AП, Уебсайт на албанския президент, Пийпълс Дейли Онлайн, Интърнешънъл Хералд Трибюн - 19/10/07)
