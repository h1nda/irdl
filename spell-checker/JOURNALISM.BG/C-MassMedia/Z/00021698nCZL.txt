Студенти протестираха срещу образователните реформи в Гърция 
					23/02/2007
					 
						АТИНА, Гърция -- Около 25 000 демонстранти се събраха пред сградата на министерството на образованието и пред парламента в четвъртък (22 февруари), за да протестират срещу заплануваните от правителството образователни реформи. Полицейските части за борба с безредиците се сблъскаха с десетки младежи в центъра на Атина. Полицията използва сълзотворен газ, за да разпръсне тълпата. Един човек бе арестуван. Студенти и университетски преподаватели протестираха и в други градове на страната. Те са недоволни от разпоредбите, предвиждащи създаване на частни университети и въвеждане на процедура за оценяване на факултетите и изследователските отдели. (Нафтемпорики, Авги - 23/02/07; AНA-MПA, ДПA, Синхуа - 22/02/07)
