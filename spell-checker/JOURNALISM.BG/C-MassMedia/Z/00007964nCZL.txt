БиХ обмисля изпращането на войски в състава на мироопазващи мисии
13/08/2003
 
САРАЕВО, Босна и Херцеговина (БиХ) -- Тричленното президентство обмисля изпращането на войници в състава на мироопазващи мисии зад граница, заяви външният министър Младен Иванич във вторник (12 август), посочвайки ,че този ход би представлявал силен сигнал за утвърждаващата се стабилност в страната. Той не изключи възможността да бъдат изпратени войски в Ирак до края на годината. Босненско-сръбските военни съобщиха, че транспортно подразделение от 30 души от двете автономни области вече се подготвя за участие в международни мироопазващи мисии. (АФП - 12/08/03)
