Промени в ръководството на данъчната администрация в България 
					03/11/2005
					 
						СОФИЯ, България -- В сряда (2 ноември) министърът на финансите съобщи, че шефът на данъчната администрация Николай Попов и началникът на Агенцията за държавни вземания, Станислав Михайлов, са подали оставки. Те са посочили лични причини. Заместник-министърът на финансите Георги Кадиев каза, че очевидно е необходима промяна в данъчната администрация, отчасти с цел да се изкорени корупцията. 
						Също в сряда официални лица съобщиха, че в неотдавнашна акция срещу организираната престъпност данъчните власти са разкрили драстични несъответствия между стандарта на живот и декларираните доходи на поне 23-ма души, заподозрени в участие в организирана престъпност. Очаква се да бъдат предявени няколко обвинения в пране на пари. (бТВ, Медиапул - 02/11/05)
