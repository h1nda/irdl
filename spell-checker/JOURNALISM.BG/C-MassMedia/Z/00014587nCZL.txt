Ердоган препотвърждава готовността на Турция за интеграция в ЕС 
					17/05/2005
					 
						ВАРШАВА, Полша -- В реч пред Срещата на върха на Съвета на Европа в понеделник (16 май) турският премиер Реджеп Тайип Ердоган препотвърди готовността на своята страна за интеграция в ЕС, като допълни, че турското правителство полага огромни усилия за установяване на европейски стандарти при прилагане на закона, демокрацията и защитата на човешките права. Според Ердоган Анкара осъзнава обема на работа, който има да се свърши и обеща Турция да продължи усилията си да изиграе роля на мост между културите и за стимулиране на диалога. 
						Други новини: турската полиция заяви във вторник, че двамата атентатори -самоубийци, членове на нелегалната Кюрдска народна партия, преименувана сега в Конгра-Гел, са били убити в Сиирт в понеделник, докато са се опитвали да проникнат до дома на провинциалния губернатор. Според полицейски доклад, след като полицията ги е призовала да спрат, един от нападателите е активирал ръчна граната, която е държал в ръце и е починал. Вторият нападател е бил убит по-късно по време на опит да избяга. Един полицейски служител е бил ранен по време на акцията. ( Ройтърс - 17/05/05; НТВ, Ангола прес - 16/05/05)
