Финландският премиер Ванханен заяви, че ЕС трябва да продължи разширяването на изток
					02/07/2006
					 
						ХЕЛЗИНКИ, Финландия -- Министър-председателят Матти Ванханен, чиято страна пое ротационното председателство на ЕС в събота (1 юли), заяви, че Съюзът трябва да продължи разширяването си на изток. В изявление, очевидно предназначено за няколко кандидатки от Балканите, той заяви, че всички "европейски страни, които споделят европейските ценности с нас и изпълнят всички критерии за членство, трябва да имат възможност да се присъединят към Съюза." Ванханен добави обаче, че преговорите за присъединяване с Анкара могат да бъдат спрени през есента, ако Анкара не отвори пристанищата и летищата си за Кипър. (FT.com - 30/06/06)
