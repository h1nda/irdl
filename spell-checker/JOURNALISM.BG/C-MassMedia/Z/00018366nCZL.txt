Кюрдска групировка пое отговорността за бомбен атентат в Истанбул
					26/04/2006
					 
						АНКАРА, Турция -- Радикална кюрдска групировка пое във вторник (25 април) отговорността за бомбения атентат от края на миналата седмица в Истанбул, при който бяха ранени 31 души. "Соколите за свобода на Кюрдистан" (ССК) заплашиха да "продължат да увеличават мащабите на насилието". Турските власти твърдят, че Кюрдската работническа партия (ПКК) използва ССК за прикритие, под което да извършва нападения срещу цивилни граждани. ПКК обаче настоява, че ССК е фракционна групировка, над която тя няма контрол. (AФП - 25/04/06)
