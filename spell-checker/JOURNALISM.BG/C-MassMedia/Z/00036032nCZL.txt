Сръбските власти откриха тленните останки на 11 души в езеро 
					15/09/2010
					 
						БЕЛГРАД, Сърбия -- Тленните останки на най-малко 11 души са били открити в частично пресушеното езеро Перучац, близо до Баина Баща, съобщи във вторник (14 септември) прокуратурата за военни престъпления. Властите смятат, че жертвите са били убити от босненския сърбин Милан Лукич и неговата полувоенна група. През юли 2009 г. Трибуналът на ООН за военни престъпления осъди Лукич на доживотен затвор за престъпления срещу човечеството и военни престъпления, извършени срещу босненски цивилни мюсюлмани в гр. Вишеград в периода между 1992 и 1994 г. Езерото Перучац на река Дрина се намира на границата между Сърбия и Босна и Херцеговина. (РТС, Бета - 14/09/10)
