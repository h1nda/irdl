Гърция призова Турция да преразгледа присъствието на свои войски в Кипър
					21/10/2009
					 
						НИКОЗИЯ, Кипър -- Гръцкият министър-председател Герогиос Папандреу заяви пред кипърските депутати във вторник (20 октомври), че Турция трябва да преразгледа своето военно присъствие на етнически разделения остров, ако иска да се присъедини към ЕС. "Взаимоотношенията не трябва да са базирани на военна сила или заплахи, а на европейските принципи и взаимните ангажименти", каза Папандреу. "Гърция и Кипър ще настояват Турция да изпълни цялостно своите ангажименти до декември, когато Съветът на Европа ще публикува своя доклад за напредъка на Анкара." (Експрес, Заман, Сайпръс Мейл - 21/10/09; МИА - 20/10/09)
