София е домакин на международна конференция по предотвратяване на трафика на наркотици
					13/06/2006
					 
						СОФИЯ, България -- Вътрешното министерство и Агенция "Митници" откриха във вторник (13 юни) в сътрудничество със Съвета на Европа двудневна международна конференция по предотвратяване на трафика на наркотици. На форума присъстват около 100 участници от 34 страни. Според заместник-министъра на вътрешните работи Бойко Коцев борбата срещу незаконния трафик на наркотици трябва да се води с общите усилия на всички европейски страни. Шефът на митниците Асен Асенов каза, че през последните пет години България е осуетила над 500 случая на трафик на наркотици през българските летища, като е иззела над 26 тона дрога, главно кокаин. (Дневник, 24 часа, БТА - 12/06/06)
