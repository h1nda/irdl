Кипър унищожи още мини в съответствие с Договора от Отава за забрана на противопехотните мини
					10/10/2010
					 
						НИКОЗИЯ, Кипър -- Министърът на отбраната Костас Папакостас съобщи в петък (8 октомври), че страната е унищожила още 494 противопехотни мини като част от задълженията й според Договора от Отава за забрана на противопехотните мини, подписан от страната през 1997 г. Мините бяха унищожени на церемония в Кало Чорио, на която присъства Папакостас. Според министъра, от юли 2007 г. насам са били унищожени запаси от 48 475 мини, като трябва да се унищожат още 2183 до 1 юли 2013 г. (Сайпръс Мейл - 09/10/10; AП - 08/10/10)
