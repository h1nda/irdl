Председателят на ОССЕ определя Косово като приоритет
					15/01/2006
					 
						ВИЕНА, Австрия -- Новият действащ председател на ОССЕ белгийският външен министър Карел Де Гухт определи Косово като главен приоритет и огласи плановете си да посети региона през февруари. "Това ще бъде решаваща година за Косово. Преговорите за бъдещия статут на провинцията започнаха. ОССЕ с широкото си присъствие там трябва да играе главна роля, когато ЮНМИК приключи мисията си", заяви Де Гухт в обръщението си пред Постоянния съвет на ОССЕ във Виена в четвъртък (12 януари). В други новини се съобщава, че контактната гурпа за Косово се очаква да се срещне във Виена в понеделник. Членовете на Групата ще обсъдят ситуацията в Косово в момента и по-нататъшните стъпки в процеса, който ще определи окончателния статут на провинцията. (РТС - 15/01/06; Уеб-сайт на ОССЕ - 12/01/06)
