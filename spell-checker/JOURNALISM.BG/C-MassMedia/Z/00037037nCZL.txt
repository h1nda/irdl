Испания отново подчерта подкрепата си за кандидатурата на Сърбия за ЕС 
					13/01/2011
					 
						МАДРИД, Испания -- Външният министър Тринидад Хименес е уверила гостуващия й сръбски колега Вук Йеремич в подкрепата на Испания за кандидатурата на Сърбия за ЕС, заяви в сряда (12 януари) Йеремич след срещата им в Мадрид. Той добави, че двете страни ще продължат да си сътрудничат по всички въпроси, свързани с мира и стабилността на Западните Балкани и процеса на интегрирането им в ЕС. Йеремич каза също, че испански компании са заинтересувани от възможностите за инвестиции в Сърбия. Хименес изрази подкрепа за предстоящия диалог между Белград и Прищина и отново подчерта, че Испания няма да признае независимостта на Косово. (РТС, Танюг, Бета - 12/01/11)
