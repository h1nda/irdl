Западните Балкани ще бъдат приоритет, когато Чешката република поеме ротационното председателство на ЕС 
					02/09/2008
					 
						БЕЛГРАД, Сърбия -- Чешкият посланик в Сърбия Хана Хубачкова заяви в понеделник (1 септември), че перспективите на страни от Западните Балкани за членство в ЕС ще бъдат приоритет, когато нейната страна поеме ротационното председателство на ЕС през януари. Прага може да помогне значително на Сърбия по отношение на нейната кандидатура за членство в ЕС, заяви Хубачкова за всекидневника "Вечерне Новости". "Чешката република е готова да ускори процеса на либерализиране на визовия режим и да включи Сърбия в "белия Шенгенски списък", както и процеса на нейната интеграция в ЕС", отбеляза тя. Тя също каза, че не вярва, че ЕС ще постави като едно от условията за членството на Сърбия признаването на независимостта на Косово. По-скоро Сърбия ще трябва да изпълни същите условия както всички други страни-кандидатки за членство, заяви Хубачкова. (Вечерне Новости, РТС, Бета, Б92 - 01/09/08)
