Виена бе домакин на конференция за конституционните промени в БиХ
					19/04/2010
					 
						ВИЕНА, Австрия -- Двудневна международна конференция за конституционните промени в Босна и Херцеговина (БиХ) завърши във Виена в събота (17 април), предадоха босненските медии в неделя. Участниците се съгласиха, че конституцията трябва да бъде променена в съответствие с неотдавнашното решение на Европейския съд за правата на човека, който обяви, че конституцията дискриминира онези, които не спадат към никоя от трите съставни националности в страната -- хървати, сърби и бошнаци. Според участници във форума прилагането на решението изисква минимална промяна в сегашната избирателна система, така че октомврийските общи избори да отговорят на европейските стандарти. Изтъкнати босненски и чуждестранни експерти, както и дипломатически представители, взеха участие в конференцията. (Фена, Dnevnik.ba, СРНА, Независне Новине - 18/04/10)
