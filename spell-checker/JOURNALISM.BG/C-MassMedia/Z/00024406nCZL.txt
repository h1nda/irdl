Прокуратурата в Хага обжалва присъдите, произнесени във връзка с клането във Вуковар
					31/10/2007
					 
						ХАГА, Холандия -- Прокуратурата на Трибунала на ООН за военни престъпления е обжалвала присъдите, произнесени срещу двама бивши сръбски фицери, замесени в клането във Вуковар през 1991 г. Бившият командващ на Югославската народна армия Миле Мръкшич и майор Веселин Сливанчанин бяха осъдени за това, че не са предали близо 200 хърватски пленници на Червения кръст, когато градът е бил превзет от сръбските сили. Веднага след като армията се е изтеглила, членове на сръбските милиции са екзекутирали пленниците. Третият подсъдим, Мирослав Радич, бе оправдан в процеса, който приключи през септември. И трите присъди предизвикаха масови протести в Хърватия. Решението на прокуратурата да обжалва единствено присъдите, но не и оправдаването на Радич, стана повод за изявление на хърватското правителство във вторник, в което се изразява остро несъгласие. Първоначално прокуратурата в Хага поиска доживотни присъди за тримата подсъдими. (Вечерни Лист, Весник - 31/10/07; АП, ХРТ, Index.hr, Бета, Б92, ХИНА - 30/10/07)
