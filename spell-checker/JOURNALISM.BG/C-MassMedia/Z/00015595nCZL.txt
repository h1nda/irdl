Нови бури връхлетяха Източна Румъния, сринаха се два моста
		15/08/2005
		 
			БУКУРЕЩ, Румъния -- Бури се разразиха в края на седмицата в Източна Румъния, разрушавайки домове, пътища и инфраструктура в областите Бузъу, Прахова и Дамбовица. Според съобщения в местната преса от понеделник (15 август) около 150 семейства в тези региони са изолирани в резултат на наводненията, при които бяха прекъснати комуникационни връзки. Наводненията причиниха и срутването на два моста -- ж. п. мост в Гюргю и пешеходен мост в Марачинени. 
			Съобщава се също, че Банката за развитие на Съвета на Европа е отпуснала заем на Румъния в размер на 8,8 млн. евро. Средствата ще бъдат предназначени за възстановяване на водоснабдителната мрежа в западния район Банат, който бе опустошен от наводненията през юли. (Ромпрес, Куриерул - 15/08/05)
