Съдът в Загреб отхвърли трето искане на прокуратурата за задържане на Главаш
					12/10/2006
					 
						ЗАГРЕБ, Хърватия -- В сряда (11 октомври) Загребският окръжен съд отхвърли трето поредно искане на прокуратурата за задържане на бившия депутат Бранимир Главаш, който е обвинен във военни престъпления, извършени срещу цивилни сърби в Осиек през 1991 г. Прокуратурата иска Главаш да бъде задържан, тъй като се е опитал да окаже натиск върху свидетели. Съдия-следователят Зденко Посавец обаче отхвърли искането, като се позова на недостатъчни доказателства. Разследването срещу Главаш, бивш високопоставен функционер на управляващия Хърватски демократичен съюз и сега независим депутат, започна през юни, след като останалите депутати се съгласиха да свалят имунитета му. (Вечерни Лист - 12/10/06; ХРT, Бета - 11/10/06)
