Пароубек потвърди отново подкрепата на Чехия за евроатлантическата кандидатура на Македония
					05/04/2006
					 
						ПРАГА, Чешка република -- Премиерът Иржи Пароубек отново потвърди подкрепата на страната си за кандидатурата на Македония за евроатлантическа интеграция по време на разговори с македонския си колега Владо Бучковски в Прага във вторник (4 април). Пароубек даде също висока оценка на Македония като успешен пример за многоетническо съжителство и стабилност на Балканите. 
						Други новини -- Във вторник македонското министерство на правосъдието обяви плановете си да набере средства от международни донори в подкрепа на съдебната реформа. Министерството вече се е свързало с постоянните представители на донорските организации в Скопие. (Уеб сайт на македонското правителство - 05/04/06; Макфакс - 04/04/06)
