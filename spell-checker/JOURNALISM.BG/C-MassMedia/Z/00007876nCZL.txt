Специалният представител на ООН за Ирак се срещна с турския външен министър
05/08/2003
 
АНКАРА, Турция -- Специалният представител на ООН за Ирак Сержо де Мело се срещна с турския външен министър Абдулах Гюл в Анкара в понеделник (4 август). Двамата са обсъдили политическата и дипломатическа роля, която Турция би могла да играе при възстановяването на Ирак. Мело изрази надежда, че Турция ще участва в планираната за октомври международна конференция, посветена на възстановяването. (Хюрриет, Миллиет - 05/08/03; Анадолска агенция, ТРТ 2 - 04/08/03)
