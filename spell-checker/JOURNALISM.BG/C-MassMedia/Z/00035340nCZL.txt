ЕК разкритикува антикорупционната стратегия на Черна гора
					19/07/2010
					 
						ПОДГОРИЦА, Черна гора -- Европейската комисия (ЕК) разкритикува новата стратегия на правителството за борба с корупцията и организираната престъпност, предаде в събота (17 юли) издаваният в Подгорица всекидневник "Виести". Според репортажа ЕК е стигнала до заключението, че в документа липсват основни цели, крайни срокове и механизми за мониторинг. Брюксел предупреждава, че липсва ясно определение за корупция. Експерти на ЕС са стигнали и до извода, че борбата срещу корупцията в съдебната система е недостатъчна, и са призовали за повече усилия за овладяване на организираната престъпност в икономическия сектор, както и на прането на пари. "Виести" пише, че експертите са разгледали антикорупционната стратегия на правителството за 2010-2012 г. през юни. Окончателният вариант и планът за действие за прилагането му трябва да бъдат приети до края на този месец. (РТЧГ, Мина, Портал Аналитика - 17/07/10)
