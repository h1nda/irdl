Предизборната кампания в Македония започна
					15/06/2006
					 
						СКОПИЕ, Македония -- Кампанията за парламентарните избори в Македония на 5 юли започна официално в четвъртък (15 юни). Държавната избирателна комисия (ДИК) прие в сряда правилник за изборите, включащ процедурите за броене на бюлетините и за обществени поръчки. 
						Македонската православна църква призова в сряда всички партии и вярващи да покажат мирно, демократично и достойно поведение по време на изборите. Ислямската общност излезе с подобно послание преди няколко седмици. 
						Също в сряда председателят на парламента Люпчо Йордановски представи доклад за дейността на настоящия законодателен орган. Той отбеляза, че през последните четири години парламентът е приел около 800 нови закона, които имат особено важна роля в европейския интеграционен процес на страната. Следващата седмица Йордановски ще стане новият посланик на Македония в Съединените щати. (Макфакс, А1 ТВ - 14/06/06)
