Ахтисаари очаква окончателният вариант на предложението за статута на Косово да е готов до 10 март
					26/02/2007
					 
						БЕЛГРАД, Сърбия -- Специалният пратеник на ООН Марти Ахтисаари каза в неделя (25 февруари), че ще финализира предложението си за определяне на бъдещия статут на Косово между 2 и 10 март и ще го внесе в Съвета за сигурност на ООН до края на март. В едновременно изявление за телевизия "КохаВижън" и за сръбската Б92 Ахтисаари посочи, че планът ще включва "някаква дума за статута", добавяйки, че Контактната група ясно е показала, че волята на мнозинството в Косово трябва да се вземе под внимание.
						Преговорите между екипите на Белград и Прищина, провеждани с посредничеството на ООН, бяха възобновени в понеделник във Виена, като се съсредоточиха върху въпроси, свързани с децентрализацията. Срещите миналата седмица не доведоха до реален напредък по нито един от важните аспекти на плана на Ахтисаари. (Блиц, Данас - 26/02/07; Б92, Бета - 25/02/07)
