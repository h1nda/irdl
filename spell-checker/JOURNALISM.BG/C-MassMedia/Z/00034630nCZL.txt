Десетки хиляди протестираха срещу мерките за строги икономии в Букурещ 
					20/05/2010
					 
						БУКУРЕЩ, Румъния -- Десетки хиляди работници от публичния сектор проведоха протестна демонстрация в Букурещ в сряда (19 май) в знак на протест срещу планираните намаления на заплатите с 25 % и на пенсиите с 15 %. Тези мерки трябва да влязат в сила след по-малко от две седмици като част от договореностите на страната с МВФ. Полицията съобщи, че в протестите в сряда са участвали около 30 000 души, но профсъюзите заявиха, че фактическият им брой е бил по-близо до 50 000. Това беше една от най-големите демонстрации от Румънската революция, която свали комунизма през 1989 г. (Би Би Си, АФП, АП, Ройтерс - 19/05/10)
