Испания арестува сърбин, заподозрян, че е бил наемен убиец за режима на Милошевич 
					28/02/2006
					 
						МАДРИД, Испания -- Полицията арестува сръбски гражданин, заподозрян, че е служил като наемен убиец за режима на Слободан Милошевич в края на 80-те и началото на 90-те години. Веселин Вукотич бе арестуван на летището в Мадрид на пристигане от Париж. Той се укрива от 16 години, като пътува с фалшиви документи между Испания, други европейски страни и Южна Америка. Вукотич е обвинен в убийството в Брюксел през 1990 г. на косовски албанец, известен активист за защита на човешките права. Според сведенията жертвата, Енвер Хадри, е получил документи, доказващи, че режимът на Милошевич е избил 23-ма етнически албанци в Косово през 1989 и 1990 г. Свидетел под защита на процеса срещу Милошевич е посочил Вукотич като наемния убиец на югославския режим. Той може да предостави важни доказателства на Трибунала на ООН за военни престъпления. (AП - 27/02/06)
