България, Гърция и Турция участват в силите на ООН в Ливан 
					17/10/2006
					 
						НЮ ЙОРК, Съединени щати -- ООН съобщи в понеделник (16 октомври), че България, Гърция и Турция са сред страните, които участват в новосформираните военноморски сили, които ще патрулират в ливански териториални води в рамките на Временните сили на ООН в Ливан (ЮНИФИЛ). 
						Междувременно местни медии съобщиха в понеделник от Анкара, че турските сухопътни части, участващи в мисията, ще бъдат изпратени в южното село Шадия. Първоначално те трябваше да бъдат разположени в северния регион Бакбук. 
						Други новини -- Началник-щабът на турската армия генерал Яшар Буюканът ще посети Атина в началото на следващия месец. В центъра на разговорите ще бъдат допълнителните мерки за изграждане на доверие и пътищата за сътрудничество. (Милиет, Хюриет, Нафтемпорики - 17/10/06; Уеб сайт на ООН, Заман - 16/10/06)
