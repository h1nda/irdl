Тадич каза, че Черна гора се меси в работите на Сърбия
					24/10/2008
					 
						БЕЛГРАД, Сърбия -- Признавайки независимостта на Косово преди две седмици, Черна гора пряко се е намесила в работите на Сърбия, каза в четвъртък (23 октомври) сръбският президент Борис Тадич. Сърбия обаче няма да направи същото, като коментира протестите в Черна гора срещу това признаване, добави Тадич. Той заяви, че няма послание към черногорските опозиционни партии, защото като президент той общува само с правителствата на други държави. Той настоява, че решението на Подгорица е нарушение на международното право и влияе върху независимостта на Косово. „Черна гора не бе решаващият фактор, но след признаването тя пое част от отговорността,” каза Тадич. Той добави, че признаването от съседна страна е от много по-голямо значение от това на страни, които нямат общи граници със Сърбия. (ТВ Черна гора, Бета, РТС, Б92, Танюг, Макфакс, БТА - 23/10/08)
