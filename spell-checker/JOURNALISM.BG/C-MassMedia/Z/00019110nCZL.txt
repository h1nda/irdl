Кипърски лидери ще се срещнат в понеделник
					02/07/2006
					 
						НИКОЗИЯ, Кипър -- Лидери на етнически разделения Кипър ще се срещнат в понеделник (3 юли) за първи път след неуспеха на мирните преговори преди две години. Мнозина се надяват, че срещата ще помогне на Турция в опитите й за присъединяване към ЕС. Кипърският президент Тасос Пападопулос и лидерът на кипърските турци Мехмет Али Талат се очаква да обсъдят съдбата на хората, изчезнали по време на минали конфликти, но според дипломати самата среща ще бъде повратен момент. "Това е много важна среща след двете години без диалог между двамата лидери и тя най-малко ще разчупи леда", заяви дипломат в Никозия. 
						В Кипър, разделен след турската инвазия през 1974 г., конфликтът не бе решен въпреки многократните мирни усилия по инициатива на ООН и заплашва да попречи на усилията на Турция за присъединяване към ЕС. (Ройтерс, Си Ен Ен - 02/07/06)
