Бойци от ПКК бяха убити при сблъсъци в Южна Турция
					19/07/2009
					 
						AНКАРА, Турция -- Турските сили за сигурност убиха трима членове на обявената извън закона сепаратистка Кюрдска работническа партия (ПКК) при сблъсъци в провинция Хатай в южната част на страната, съобщи армията в събота (18 юли) в изявление, публикувано на нейния уебсайт. Сблъсъците избухнали в петък в планински район близо до сирийската граница, след като група бойци на ПКК се опитали да пресекат границата. Провежда се операция за издирване на други бойци на ПКК, които са успели да избягат, се добавя в изявлението. (Хюриет, AФП, УНН, БТА - 18/07/09)
