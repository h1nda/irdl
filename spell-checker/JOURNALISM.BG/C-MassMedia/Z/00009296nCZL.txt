Турция разсекретява протоколите от заседанията на Съвета за национална сигурност
11/12/2003
 
АНКАРА, Турция -- В сряда (10 декември) парламентът реши да вдигне информационната забрана върху работата и персонала на висшия консултативен орган на страната - Съветът за национална сигурност. Тази стъпка се разглежда като отговор на призивите на ЕС за по-голяма прозрачност в политиката на Турция и контрол върху ролята на армията в процеса на вземане на решения.
Според други източници министърът на правосъдието Джемил Чичек е заявил, че правителството ще преразгледа предлаганите изменения в Наказателния кодекс. Представителят на ЕС в Анкара Ханс-Йорг Кречмер определи проекта като пречка за цялостния процес на демократизация и като дискредитиращ усилията на Турция за присъединяване към съюза.
Също в сряда Турция стана една от първите държави, подписали Конвенцията на ООН срещу корупцията. Церемонията се проведе в Мерида, Мексико. (АФП, Анадолска агенция, НТВ - 10/12/03)
