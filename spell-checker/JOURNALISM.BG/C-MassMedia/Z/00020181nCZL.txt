Частите на КФОР откриха скривалище за боеприпаси в Косово
					05/10/2006
					 
						ПРИЩИНА, Косово, Сърбия -- Австрийски войници от частите на КФОР откриха голямо скривалище с боеприпаси, докато патрулираха в гориста местност близо до Малишево, на югозапад от Прищина. Войниците намериха 68 противотанкови мини, 92 противопехотни мини, 20 ръчни гранати, 1 200 патрона и около 600 кг експлозиви, съобщи австрийски офицер в сряда (4 октомври). Не се съобщава за арести. (ЮПИ, Ройтерс - 04/10/06)
