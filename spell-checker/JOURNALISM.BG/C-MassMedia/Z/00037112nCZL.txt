Двама души, заподозрени в геноцид, бяха арестувани в БиХ и Израел 
					19/01/2011
					 
						САРАЕВО, Босна и Херцеговина (БиХ) -- Двама души, заподозрени в извършване на геноцид, са били задържани в БиХ и в Израел въз основа на заповед за арест, издадена от босненската прокуратура, съобщиха във вторник (18 януари) местните медии. Бившият босненски сръбски полицай Божидар Кувеля, задържан в гр. Чайниче, е заподозрян в участие в убийството на бошнаци след падането на Сребреница през юли 1995 г. Александър Цветкович, бивш член на босненската сръбска армия, беше задържан в Йерусалим по подозрения в геноцид, извършен в босненския анклав. (БХРТ, Радио Свободна Европа - 18/01/11)
