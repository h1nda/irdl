Черна гора се подготвя за преброяване на населението 
					14/03/2011
					 
						ПОДГОРИЦА, Черна гора -- Гражданите на Черна гора няма да бъдат задължени да обявяват своята етническа и религиозна принадлежност, както и майчиния си език, в предстоящото преброяване на населението, заявиха в неделя (13 март) представители на статистическата служба. Преброяването ще се проведе от 1 до 15 април, а първите окончателни резултати ще бъдат обявени през януари 2012 г. Последното официално преброяване в страната беше проведено през 2003 г. (РТЧГ, РТС - 13/03/11)
