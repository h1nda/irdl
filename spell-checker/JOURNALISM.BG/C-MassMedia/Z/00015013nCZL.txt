Сърбия издирва усилено Младич
					23/06/2005
					 
						БЕЛГРАД, Сърбия и Черна гора -- Говорител на сръбското правителство призна за първи път, че властите се опитват да влязат във връзка с поддръжници на Ратко Младич в опит да го убедят да се предаде доброволно, предаде в четвъртък (23 юни) "Интърнешънъл хералд трибюн". Признанието дойде след многобройни съобщения в медиите през последните седмици. Р. Никълъс Бърнс, заместник държавен секретар на САЩ по политическите въпроси, е заявил пред вестника, че сръбските власти изглеждат истински ангажирани с арестуването на босненския сръбски генерал.
						Други новини: Сръбският министър на правосъдието Зоран Стойкович каза в сряда, че правителството не е решило да изостави модела на доброволно предаване на обвиняеми на трибунала на ООН. По-рано тази седмица заместник-премиерът Миролюб Лабус обяви, че всички обвиняеми във военни престъпления ще бъдат арестувани и екстрадирани, след като моделът на "доброволно предаване" вече не дава резултати. (Интърнешънъл хералд трибюн - 23/05/05; Бета - 22/06/05)
