Турция настоява за пълноправно членство в ЕС
					23/05/2005
					 
						АНКАРА, Турция -- Говорителят на външното министерство Намик Тан каза в неделя (22 май), че Турция ще приеме единствено и само пълноправно членство в ЕС. Коментарът бе направен, след като в турски вестници се появиха репортажи с подробности относно френското предложение да се предложи на Турция "привилегировано партньорство" със съюза вместо членство.
						Междувременно в петък турският държавен министър Али Бабаджан предрече, че присъединителните преговори може да продължат десет години. Той разговаряше с испански репортери след конференция в Мадрид. (AП - 22/05/05; TurkishPress.com, Анадолска агенция - 20/05/05)
