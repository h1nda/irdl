Външните министри от ЕС ще разгледат кандидатурата за членство на Македония
					12/12/2005
					 
						БРЮКСЕЛ, Белгия -- Външните министри от ЕС трябва да се срещнат в понеделник (12 декември), за да разгледат плановете за разширяване на Съюза. В дневния ред е включено и евентуално решение за даване на Македония на статут на кандидат-член. Очаква се еврокомисарят по разширяването Оли Рен да призове министрите да поддържат развитието на процеса на разширяване независимо от скептицизма в много страни и бюджетния спор, който заплашва да парализира Съюза. Официално решение за Македония ще бъде взето на среща на лидерите от ЕС по-късно тази седмица. 
						Също в понеделник македонският премиер Владо Бучковски отпътува за Израел за отбелязване на 10-годишнината от установяването на официални двустранни отношения. (FT.com - 12/12/05; Макфакс - 11/12/05)
