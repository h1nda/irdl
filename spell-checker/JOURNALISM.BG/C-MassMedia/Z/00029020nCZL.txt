Съпругата на отвлечения гръцки бизнесмен е готова да "сътрудничи" с похитителите
					18/01/2009
					 
						AТИНА, Гърция -- Съпругата на отвлечения гръцки бизнесмен Периклес Панагопулос отново е отправила молба към похитителите на съпруга си в събота (17 януари) да го освободят, съобщавайки, че е готова да им "сътрудничи". "Моля похитителите да се свържат с мен колкото се може по-скоро. Нямам новини от тях от два дни", каза Катерина Панагопулос в интервю, излъчено от телевизионния канал "Нет ТВ". Според "Нет" похитителите са поискали откуп от 35 милиона евро. Други медии съобщават, че поисканият откуп е много по-голям - 100 милиона евро. Панагопулос, 74-годишен, бе отвлечен близо до дома си на 12 януари. Корабният магнат е в лошо здравословно състояние и се нуждае от всекидневни медицински грижи, включителни инжекции с инсулин. (AФП, AП, Нет, Aнтена, Meга - 17/01/09)
