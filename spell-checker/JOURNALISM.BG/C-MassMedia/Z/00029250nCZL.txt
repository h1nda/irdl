Въоръжени мъже раниха в Албания съдия от Върховния съд
					09/02/2009
					 
						ТИРАНА, Албания -- Неизвестни въоръжени мъже стреляха късно в неделя (8 февруари) по съдия от Върховния съд близо до апартамента му в Тирана. Съдия Ардиан Нуни, на 40 г., е в критично състояние. Полицията е разположила контролно-пропускателни пунктове из столицата, за да намери виновниците. Заместник-председателят на Върховния съд Крешник Спахиу заяви, че стрелбата е атака срещу съдебната система на Албания. „Мафията нанесе жесток удар на правосъдието”, каза Спахиу.
						Други новини -- Албанската гранична полиция арестува студент, който според твърденията се е опитал да пренесе в събота около 100 кг марихуана през границата с Гърция. Полицията издирва трима други заподозрени. (BalkanWeb - 09/02/09; Телеграфи, Алсат, Топ Чанъл - 08/02/09)
