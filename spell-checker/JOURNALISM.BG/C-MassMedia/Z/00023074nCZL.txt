Американският посланик настоя, че между САЩ и Сърбия не съществува враждебност
					29/06/2007
					 
						БЕЛГРАД, Сърбия -- Посланикът на САЩ в Белград Майкъл Полт каза в четвъртък (28 юни), че между неговата страна и Сърбия не съществува враждебност въпреки разминаванията по въпроса за бъдещия статут на Косово. Коментирайки изказването на сръбския министър-председател Воислав Кощуница, който каза че между Събия и САЩ се води нова битка за Косово, Полт заяви, че съществуват единствено различия по някои от въпросите, въпреки че има хиляди теми, по които и двете страни са на едно мнение. 
						Междувременно в интервю за предаването на албански език на Би Би Си заместник помощник държавният секретар на САЩ Розмари Дикарло отново повтори позицията на своето правителство, че независимостта на Косово е неизбежна. (Телеграфи, Танюг, РТК, АП, Синхуа - 28/06/07)
