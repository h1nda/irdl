Акциите на турския медиен гигант "Доган" се сринаха
					10/09/2009
					 
						АНКАРА, Турция -- Акциите на най-големият медиен холдинг в Турция, "Доган", се сринаха с 20 % при търговията в сряда (9 септември), един ден след обявяването на новината за налагането на рекордната глоба от 1,75 милиарда евро за неплащане на данъци. Данъчните власти я наложиха след проверка на счетоводните книги на компанията за периода 2005-2007 г. "Доган", която контролира повече от половината от турския частен медиен пазар, заяви, че това действие е политически мотивирано. Неотдавна министър-председателят Реджеп Тайип Ердоган разкритикува начина, по който медийните издания на "Доган" отразяват политиката на неговото правителство. (Ройтерс, АФП, Йени Шафак, Хюриет, Ватан - 09/09/09)
