Протест блокира стотици туристи пред Акропола 
					14/07/2010
					 
						АТИНА, Гърция -- Стотици туристи бяха блокирани пред музея на Акропола в Атина във вторник (13 юли), тъй като работниците излязоха на четиричасов протест срещу закъснели плащания и мерките за строги икономии. Подобни спирания на работата бяха проведени от държавните служители в министерството на културата и туризма и в археологическите обекти из цялата страна. Съдиите и прокурорите също проведоха двучасов протест във връзка с планираната реформа на пенсионната система, която ще повиши пенсионната възраст. В четвъртък полетите до и от Гърция ще бъдат спрени за четири часа поради стачка на диспечерите от контрола на въздушното движение, която е част от стачката в публичния сектор, организирана от профсъюза АДЕДИ. Той призова всичките си 500 000 членове да се отправят към парламента, където депутатите ще гласуват по законопроекта за реформа на пенсионната система. (Синхуа, АФП - 13/07/10; Ройтерс - 12/07/10)
