Лайчак отново призова за сформирането на правителство в БиХ 
					25/02/2011
					 
						САРАЕВО, Босна и Херцеговина (БиХ) -- Специалният пратеник на ЕС Мирослав Лайчак каза в четвъртък (24 февруари) в Сараево, че се е срещнал с водещи политици, за да обсъди продължаващите напразни опити за сформиране на правителство. Въпреки че БиХ проведе редовните си общи избори на 3 октомври, все още няма нито правителство на Федерация БиХ, нито кабинет на ниво държава поради разногласията между основните бошнашки и хърватски партии. 
						Междувременно върховният представител Валентин Инцко също отново повтори призивите за ускоряване на усилията за сформиране на ново правителство. Той говори при откриването на сесия на инициативата „Парламент за Европа”, която се проведе в сградата на правителството в Сараево. 
						В своето видеообръщение към участниците еврокомисарят по разширяването Щефан Фюле каза, че БиХ се намира на критичен кръстопът, където единият път води към ясно политическо определение във връзка с бъдещето на страната, а другият - към разногласия, които могат да доведат до изоставането на БиХ от останалите страни в региона. (БХ-Нюз, Радио Сараево, РТРС, Уебсайт на СВП - 24/02/11)
