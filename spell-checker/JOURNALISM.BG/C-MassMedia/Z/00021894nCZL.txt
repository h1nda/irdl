Турция предлага да бъде домакин на международна среща за Ирак 
					13/03/2007
					 
						АНКАРА, Турция -- Специалният пратеник на страната в Ирак, Огуз Челиккол, заяви в понеделник (12 март), че Турция е предложила да стане домакин на среща през април, посветена на Ирак. Форумът в Истанбул ще включва външните министри на съседните на Ирак държави, както и представители на петте постоянни членки на Съвета за сигурност и на страните от Г-8.
						Други новини -- В понеделник министърът на правосъдието Джемил Чичек заяви в телевизионно интервю, че Турция не получава достатъчно международна подкрепа в борбата с терористите. Той имаше предвид дейността на Кюрдската работническа партия в Северен Ирак. (Turkishpress.com, AП, Фокус - 12/03/07)
