Намерението на румънския министър на правосъдието да уволни висш прокурор повдига въпроси
					09/05/2007
					 
						БУКУРЕЩ, Румъния -- Новият министър на правосъдието Тудор Киуариу поиска във вторник (8 май) Висшият съдебен съвет да уволни високопоставения прокурор Дору Тулус заради некомпетентност. Искането обаче е спорно, тъй като Тулус е заместник главен прокурор в Националната дирекция за борба с корупцията (НДБК) и е отговарял за възлови разследвания на корупция, включително тези срещу лидера на Консервативната партия Дан Войкулеску и срещу председателя на етническата унгарска партия ДСУР Марко Бела. Ръководителят на НДБК Даниел Морар заяви пред репортери, че Киуариу го е заобиколил с искането си. (Румъния Либера, Котидианул - 09/05/07; Медиафакс - 08/05/07)
