Албанските социалисти предложиха пропорционална избирателна система
					11/03/2008
					 
						ТИРАНА, Албания -- Опозиционната Социалистическа партия (СП) предложи в понеделник (10 март) промяна в конституцията, с която да се въведе пропорционална избирателна система, основаваща се на административните региони на страната. Според СП това няма да промени броя на депутатските места в парламента - понастоящем 140, но ще раздели страната на 12 избирателни района. 
						"Тази система ще има за резултат свободни и справедливи избори, като елиминира намесата в резултатите и контрабандата на гласове от една партия към друга", каза председателят на парламенарната група на СП Валентина Лескай. Управляващата Демократическа партия приветства предложението, докато по-малките партии му се противопоставиха. (Панорама, Коха Йоне, Шкип, Шекули - 11/03/08; Клан, Вижън Плас, Топ Ченъл - 10/03/08)
