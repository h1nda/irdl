Посланикът на САЩ: "БиХ не може да продължи напред без промени в конституцията"
					09/05/2006
					 
						САРАЕВО, Босна и Херцеговина (БиХ) -- Посланикът на САЩ в БиХ Дъглас Макелхъни предупреди в понеделник (8 май), че БиХ не може да продължи напред без промени в конституцията от Дейтън, написана преди десет години. Той повтори, че неприемането на измененията от парламента е било разочарование за Вашингтон и за цялата международна общност. 
						Други новини -- Бившият върховен представител в БиХ, Волфганг Петрич, предупреди в интервю за пресата, че някои страни членки на ЕС могат да спрат подкрепата си за БИХ заради неприемането на промените в конституцията. В интервю за "Независне Новине" от вторник Петрич критикува политиците, които според него пречат на развитието на БиХ. (Дневни Аваз, Независне Новине - 09/05/06; ПБС БиХ - 08/05/06)
