Дел Понте: "Караджич за малко не бе заловен от СФОР"
05/02/2004
 
ХАГА, Холандия -- Силите на СФОР в БиХ бяха съвсем близо до залавянето на босненския сърбин и укриващ се военнопрестъпник Радован Караджич след 4-дневна операция миналия месец, заяви в сряда (4 февруари) главният прокурор на трибунала на ООН за военните престъпления Карла дел Понте. Тя каза, че Караджич е в бил Пале, където е потърсил медицинска помощ два часа преди пристигането на войските на СФОР.
Други новини: Бившият началник на генералния щаб югославската армия Момчило Перишич отрече да е бил призоваван да свидетелства по делото срещу Слободан Милошевич в Хага. Перишич, понастоящем лидер на Движението за демократична Сърбия, заяви че би съдействал на Трибунала, но досега не е бил призоваван. (Б92 - 04/02/04)
