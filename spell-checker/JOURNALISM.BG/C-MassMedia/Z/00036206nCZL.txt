ЕК предупреди за предприемането на законови действия във връзка с експулсирането на роми
					30/09/2010
					 
						БРЮКСЕЛ, Белгия -- В сряда (29 септември) Европейската комисия (ЕК) предупреди Франция, че срещу нея ще бъде започната процедура за нарушение, ако не се съобрази с правилата на ЕС за свободата на придвижване в рамките на две седмици. Предупреждението дойде под формата на документ от две страници, издаден, след като еврокомисарите проведоха продължително заседание зад закрити врати във връзка с предизвикалото спорове експулсиране на роми от Франция в родните им страни, България и Румъния. „Франция все още не е възприела в националното си законодателство директивата за свободното придвижване, с което тези права ще станат напълно ефективни и прозрачни”, се казва в изявлението. Париж има срок до 15 октомври да отговори. (Би Би Си, АФП, EurActiv, Си Ен Ен - 29/09/10)
