Кметът на Белград каза, че градът е решен да обръща повече внимание на ромите
					29/07/2005
					 
						БЕЛГРАД, Сърбия и Черна гора -- Град Белград ще създаде координационен център за включване на ромите в ежедневния живот на столицата, обяви кметът Ненад Богданович в четвъртък (28 юли). Комисията ще се занимава главно с въпросите на заетостта, жилищното настаняване, образованието и здравеопазването. Ромите се сблъскват със значителни жилищни проблеми. Последният опит да се построят за тях временни жилища бе посрещнат с протести от страна на тези, които се страхуват, че цените на недвижимите им имоти ще паднат, ако ромите се преместят в квартала им. Дългосрочният план на Белград е да предостави т. нар. общински жилища на ромски семейства. (Б92, Бета - 28/07/05)
