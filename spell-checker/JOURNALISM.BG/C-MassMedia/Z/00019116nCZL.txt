СДИЧП (ODIHR) привества усилията на Хърватия в борбата срещу престъпления от омраза
					02/07/2006
					 
						ЗАГРЕБ, Хърватия -- Директорът на СДИЧП Кристиян Щрохал похвали в петък 30 юни) усилията на хърватските власти в борбата срещу престъпления, мотивирани от омраза в страната. Той направи това изявление по време на пилотна програма, организирана съвместно с ОССЕ, Обединеното кралство и Съединените щати, за обучение на разследващи полицаи и реагиране на подобни престъпления. 
						В други новини от петък се съобщава, че Адриатически евро регион, включващ Албания, Босна и Херцеговина, Хърватия, Италия, Черна гора и Словения, е бил официално открит в хърватския град Пула, където ще бъде седалището на инициативата. Проектът цели укрепване на институционалното сътрудничество и икономическото развитие в адриатическия регион. (Вечерни лист, Весник - 01/07/06; Уеб-сайт на ОССЕ, ХИНА - 30/06/06)
