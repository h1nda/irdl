Инцко твърди, че либерализирането на визовия режим в БиХ може да се забави
					18/04/2010
					 
						САРАЕВО, Босна и Херцеговина (БиХ) -- Върховният представител на международната общност Валентин Инцко заяви в събота (17 април), че процесът на либерализиране на визовия режим на БиХ за ЕС може да се забави с три до четири месеца след лятото. "Някои се надяваха, включително и аз самият, че това може да се случи на 1 юли в началото на ваканционния сезон", заяви Инцко за "Дойче Веле". Той каза, че се наблюдава известна умора в европейските страни и институции от липсата на напредък по отношение на реформите. Той добави, че някои официални европейски представители и експерти смятат, че през месеците преди президентските и парламентарни избори през октомври не може да се очаква значителен напредък в осъществяването на реформите. (РТРС, МИА - 17/04/10)
