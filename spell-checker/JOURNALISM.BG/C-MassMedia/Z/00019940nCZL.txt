Атанасиу ще обжалва отстраняването си от поста на министър на отбраната на Румъния 
					14/09/2006
					 
						БУКУРЕЩ, Румъния -- Теодор Атанасиу, когото президентът Траян Бъсеску отстрани от поста министър на отбраната по-рано тази седмица, съобщи в сряда (13 септември), че ще обжалва в съда. Атанасиу каза, че прокурорите първо е трябвало да проведат предварително разследване и да представят на Бъсеску доклад, в който се препоръчва временното му отстраняване от длъжност. Атанасиу каза, че решението на Бъсеску е политическо и е предизвикано от направеното неотдавна от министъра предложение за изтегляне на румънските войски от Ирак. Според Бъсеску обаче това решение е резултат от наказателното производство, което прокурорите възбудиха миналата седмица. Те се опитват да разберат дали Атанасиу е разкрил поверителна информация за местоположението на румънски войскови части в чужбина. (Ази - 14/09/06; Ромпрес, Медиафакс - 13/09/06)
