Хърватия въвежда визи за гражданите на Косово
					06/04/2008
					 
						ЗАГРЕБ, Хърватия - От 1 май всички граждани на Косово ще имат нужда от визи, за да пътуват до Хърватия, реши правителството в петък (4 април). Мярката бе въведена, тъй като Косово, което обяви независимост от Сърбия на 17 февруари, още не е приело разпоредби за националността и паспортите на своите граждани, се казва в изявление на правителството. Щом този въпрос бъде решен, Загреб и Прищина, чиито граждани все още използват документи за пътуване, издадени от ЮНМИК, могат да започнат преговори за визовия режим. (AФП, ХРТ, Вечерни Лист, Хина - 04/04/08)
