Българският министърът на правосъдието е оптимист по отношение на приемането на новия наказателен кодекс 
					22/08/2005
					 
						СОФИЯ, България -- Новият министър на правосъдието на България Георги Петканов е уверен, че измененият наказателен кодекс ще бъде изцяло приет до края на септември. Петканов каза по националното радио в неделя (21 август), че е убеден, че кодексът, изготвен от предишната администрация, ще бъде приет от парламента на първо четене до края на август. Той обаче не изключи възможността в текста на проекта да бъдат направени някои промени по предложение на Социалистическата партия. Влизането в сила на нов наказателен кодекс до ноември е едно от основните предприсъединителни задължения, поети от България, която очаква да се присъедини към ЕС през 2007 г.
						Други новини -- Властите в София съобщиха в събота, че полицията е заловила повече от 250 кг амфетамини на стойност 40 млн. долара. Съобщава се за трима арестувани. (Медиапул - 22/08/05; БНР, АФП - 21/08/05)
