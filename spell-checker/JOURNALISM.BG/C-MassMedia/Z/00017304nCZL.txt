Велчев бе избран за нов главен прокурор на България 
					19/01/2006
					 
						СОФИЯ, БЪЛГАРИЯ -- В четвъртък (19 януари) Висшият съдебен съвет на страната назначи Борис Велчев за нов главен прокурор. Велчев, който в момента е юридически съветник на президента Георги Първанов, беше единственият кандидат за длъжността. Той ще поеме поста на 22 февруари, когато изтича мандатът на сегашния главен прокурор Никола Филчев. При представянето на програмата си за следващите седем години Велчев обеща да се справи с конфликтите между съдебните институции и посочи борбата с организираната престъпност за свой основен приоритет. (БНР, Дарик - 19/01/06)
