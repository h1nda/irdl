Според Шидер Сърбия не изпълнява ангажиментите си към СЕ
22/06/2004
 
Полузащитникът Ивица Морна (вдясно) гони топката по време на мача на Хърватия от Евро-2004 срещу Англия в Лисабон. Англия спечели с 4:2. [АФП]
СТРАСБУРГ, Франция -- Питър Шидър, председател на парламентарната асамблея на Съвета на Европа (СЕ), каза в понеделник (21 юни), че Сърбия-Черна гора изостава в изпълнението на ангажиментите към СЕ. Той постави ударение върху провеждащите се сега президентски избори, заявявайки, че вотът ще бъде изключително важен за бъдещата посока на развитие на страната.
Междувременно лидерът на Демократическата партия Борис Тадич се срещна с високопоставени представители на ЕС в Брюксел в понеделник. ЕС подчерта, че независимо от това, че Тадич е кандидат за президент,	 срещата не е била фокусирана върху предстоящия втори тур на изборите в неделя. Съюзът заяви, че внимава изключително много да не се намесва в процеса, въпреки надеждите си, че проевропейският кандидат ще победи.
Други новини: Генерал Небойша Павкович, началник на ГЩ на югоармията от ерата на Милошевич, заяви в понеделник, че няма да се предаде на Трибунала за военни престъпления в Хага. Той е сред няколкото бивши висши високопоставени представители на армията и полицията, които настояват да бъдат съдени в Сърбия. (Б92, Бета, Танюг - 21/06/04)
