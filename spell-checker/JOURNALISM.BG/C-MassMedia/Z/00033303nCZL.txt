Служител на американското разузнаване твърди, че Косово продължава да бъде източник на напрежение
					05/02/2010
					 
						ПРИЩИНА, Косово -- Събитията на Балканите ще останат основното предизвикателство за европейската стабилност през 2010 г., се казва в доклад, предаден на американския Сенат от директора на националното разузнаване на САЩ Денис Блеър, писа в петък (5 февруари) вестник "Коха Диторе". Крехката междуетническа общност в Босна и Херцеговина и проблемът със сърбите в Северно Косово изискват участието на Запада, дипломацията и силите за сигурност, каза Блеър. Той прогнозира още, че Прищина ще остане зависима от международната общност за икономическа помощ, дипломатическа подкрепа и евентуално подпомагане на сигурността, докато продължава да укрепва държавността си. (Коха Диторе, Арта ТВ, Топ Нюз, Телеграфи - 05/02/10)
