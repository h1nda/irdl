Финландия определи Югоизточна Европа за приоритет по време на своето председателство на ЕС
					30/06/2006
					 
						БРЮКСЕЛ, Белгия -- Финландският външен министър Ерки Туомиоя, чиято страна поема ротационното председателство на ЕС в събота (1 юли), каза, че Югоизточна Европа и интеграцията на страните в ЕС ще бъдат сред приоритетите на мандата на страната му. В четвъртък в Брюксел Туомиоя посочи, че Финландия има открит подход към разширяването на ЕС и ще настоява за обективни оценки и изпълнение на всички критерии за членство за всяка страна поотделно. "Важно е да не се изпращат погрешни сигнали на бъдещите кандидатки, тъй като европейската перспектива е силно оръжие за ЕС, особено в Западните Балкани," каза той. (МИА, Танюг, Медиафакс - 29/06/06)
