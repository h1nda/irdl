ЕС ще предостави антикризисна помощ на Сърбия 
					23/03/2010
					 
						БЕЛГРАД, Сърбия -- В понеделник (22 март) ръководителят на делегацията на ЕС в Сърбия Венсан Дьожер и заместник министър-председателят Божидар Джелич подписаха споразумение за допълнително антикризисно финансиране в размер на 70,5 милиона евро. Сърбия получи 100 милиона евро като подкрепа за бюджета през декември 2009 г. Средствата са част от Инструмента за предприсъединителна помощ на ЕС.
						Други новини от понеделник -- Председателят на парламента Славица Джукич-Деянович каза, че в рамките на следващите две седмици парламентът ще получи окончателния вариант на резолюция, осъждаща престъпленията, извършени в Сребреница и Босна и Херцеговина по време на конфликта там от 1992-1995 г., и че обсъждането й ще започне веднага. Политическите партии са разделени по въпроса за резолюцията, тъй като повечето от опозиционните партии искат паралелна резолюция, осъждаща военните престъпления, извършени срещу сърби по време на същия конфликт. (Танюг, РТС, Бета, Б92 - 22/03/10)
