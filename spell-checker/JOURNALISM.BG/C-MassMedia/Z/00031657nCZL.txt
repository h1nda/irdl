Швеция похвали усилията на Сърбия за залавяне на Младич
					16/09/2009
					 
						БРЮКСЕЛ, Белгия -- Във вторник (15 септември) шведският външен министър Карл Билд, чиято страна е настоящият ротационен председател на ЕС, каза пред Съвета на ЕС, че Сърбия полага всички усилия за откриването и арестуването на бившия босненски сръбски военен командир Ратко Младич, който е обвинен във военни престъпления. Билд изрази съжаление, че издирването е безрезултатно и че това спъва усилията за осъществяване на процеса на интеграция на Сърбия в ЕС. Той каза, че се надява Холандия да се съгласи да деблокира временното търговско споразумение - част от Споразумението за стабилизация и асоцииране между ЕС и Сърбия - до края на тази година. Амстердам настоява първо Младич да бъде заловен. (Бета, Блиц, Меджународни Радио Сърбия - 15/09/09)
