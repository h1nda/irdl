САЩ предлагат помощ на жертвите на наводненията в Румъния 
					09/05/2005
					 
						БУКУРЕЩ, Румъния -- Американското правителство е предложило финансова помощ на жертвите на унищожителните наводнения в Румъния, обяви американското посолство в Букурещ в петък (6 май). Средствата ще се използват за възстановяване на засегнати домове и за подпомагане на фермерите и малкия бизнес в поразените райони. Един човек бе убит в южната част на страната в края на седмицата, където бушуващите води унищожиха дома му. Според властите над 400 къщи са били разрушени през последните два дни. 
						Други новини: След проведения в края на седмицата партиен конгрес румънската Паритя на хуманистите (PUR), младши партньор в управляващата коалиция, промени ориентацията си от социален либерализъм към консерватизъм. Тя незабавно промени и името си на "Румънска консервативна партия". Промяната е част от желанието на PUR да стане член на Европейската народна партия. (Ромпрес - 09/05/05; AП, Nine o'clock - 08/05/05; AП - 06/05/05)
