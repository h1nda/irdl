Буш призовава БиХ да осъществи реформи в отбраната и полицейските институции според стандартите на НАТО и ЕС
		05/10/2005
		 
			САРАЕВО, Босна и Херцеговина (БиХ) - Президентът на САЩ Джордж Буш потвърди подкрепата на своята страна за БиХ и изрази надеждите си, че БиХ ще успее да реформира институциите на отбраната и полицията според стандартите на НАТО и ЕС. Той направи това изявление по време на церемония в Белия дом в понеделник (3 октомври), когато официално му бяха връчени акредитивните писма на новия посланик на БиХ във Вашингтон, Бисера Туркович. Според изданието на "Дневни аваз" от сряда, Буш също е подчертал, че смята БиХ за важен съюзник и вярва в бъдещето на демокрацията там. (Дневни аваз - 05/10/05)
