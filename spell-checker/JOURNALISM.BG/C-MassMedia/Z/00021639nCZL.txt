Пратеникът Уизнър заяви, че САЩ смятат въпроса за границата между Македония и Косово за приключен
					19/02/2007
					 
						СКОПИЕ, Македония -- Американският специален пратеник за преговорите за статута на Косово Франк Уизнър заяви, че правителството му смята въпроса за очертаването на границата между Македония и Косово за приключен. По време на видеоконференция, организирана от американското посолство в Скопие в четвъртък (15 февруари), той каза, че САЩ няма да подкрепят повторно повдигане на въпроса за границата и че Косово трябва да бъде многоетническа държава, която живее в мир със съседите си. Прищина търсеше повод за подновяване на преговорите по споразумението за очертаване на границата от 2001 г. между Скопие и Белград, заявявайки, че косовските албанци са били изключени от преговорите. Скопие отхвърля всяка възможност за преразглеждане. (Дневник, Вест - 17/02/07)
