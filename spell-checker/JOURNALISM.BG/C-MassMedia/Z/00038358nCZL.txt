Официалният представител на ЕС Мирел бе впечатлен от съдебните реформи в Черна гора
					01/05/2011
					 
						ПОДГОРИЦА, Черна гора -- Директорът за Западните Балкани към Европейската комисия (ЕК) Пиер Мирел заяви, че е впечатлен от съдебните реформи, осъществени от Черна гора през последните четири месеца. На среща в петък (29 април) в Подгорица с министъра на правосъдието Душко Маркович, Мирел също оцени високо широкия диалог между правителството, парламента и гражданското общество по тази тема. Маркович уведоми официалния представител на ЕС за усилията при осъществяване на такива реформи и в борбата срещу организираната престъпност и корупцията. (РТЧГ, Радио "Свободна Европа" - 29/04/11)
