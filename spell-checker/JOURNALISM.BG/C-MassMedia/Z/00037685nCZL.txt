Демонстранти организираха митинг във Виена в подкрепа на Йово Дивяк
					07/03/2011
					 
						ВИЕНА, Австрия -- Около 800 бошнаци организираха протест в неделя (6 март) край сръбското посолство във Виена с искания за незабавно освобождаване на генерала от босненската армия Йован Дивяк. На плакатите им пишеше "Освободете Йово". Босненският посланик в Австрия Харис Хърле заяви пред множеството, че демонстрацията не е насочена срещу никоя конкретна страна, а цели да изрази подкрепа за генерала. Дивяк бе задържан в четвъртък на летището във Виена въз основа на издадена от Сърбия заповед за арест. Той е издирван във връзка с нападение през май 1992 г. в Сараево срещу конвой на Югославската народна армия, при което загинаха над 40 войници. (Танюг, Независне Новине, Радио Свободна Европа, sarajevo.x-com - 06/03/11)
