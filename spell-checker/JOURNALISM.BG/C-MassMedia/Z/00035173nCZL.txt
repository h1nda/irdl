Компрометираният косовски министър на транспорта отбеляза постиженията си
					02/07/2010
					 
						ПРИЩИНА, Косово -- Министърът на транспорта и далекосъобщенията Фатмир Лимай, който е разследван от ЮЛЕКС по подозрения в корупция, похвали в четвъртък (1 юли) "успешните инвестиции и положителните резултати от одиторския доклад" на своето министерство. "В демократичните страни успешните министри получават награди за работата си. В този случай одиторският доклад представлява награда за нашата работа," каза Лимай на пресконференция. Запитан от журналисти относно съобщенията за предстоящи арести във връзка със скандала, Лимай отново повтори, че няма да подаде оставка, добавяйки, че "моите действия са били и продължават да бъдат в полза на тази страна, за благополучието на Косово." В края на април полицията на ЮЛЕКС обискира канцелариите на министерството на транспорта и далекосъобщенията и дома на Лимай във връзка с предполагаеми съмнителни търгове за пътно строителство. (Косова Сот, Епока е Ре, Лайм, Ескпрес, Коха Диторе - 02/07/10)
