Пратеникът на ЕС Лайчак призова Белград и Подгорица да обсъдят връзките си след референдума
					23/03/2006
					 
						ПОДГОРИЦА, Сърбия и Черна гора -- Пратеникът на ЕС за референдума за независимост на Черна гора, Мирослав Лайчак, призова в сряда (22 март) Белград и Подгорица да започнат да обсъждат отношенията си след вота за независимост. Лайчак каза, че гражданите на Черна гора имат право да знаят какво могат да очакват след референдума на 21 май.
						Също в сряда Китай подари военно оборудване на стойност около 517500 евро на Армията на Сърбия и Черна гора. На церемония в Белград официални представители казаха, че сътрудничеството във военния сектор ще се засилва в бъдеще. (Танюг, Мина, Синхуа - 22/03/06)
