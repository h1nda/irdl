Според Италия коридор номер 8 е ключов за регионалната интеграция
01/06/2004
 
ТИРАНА, Албания - В бележки, публикувани в местните медии във вторник (1 юни), италианският посланик в Албания Атилио Масимо Янучи каза, че строителството на паневропейски коридор е важно за процеса на интеграция на целите Балкани. Въпреки че коридорът бе изключен от списъка на приоритетите за финансиране от ЕС, Съюзът се опитва да убеди Албания, че работата по проекта ще започне. Според Янучи " максималната ангажираност на всички страни от региона" и по-добрата координация ще помогнат за привличане на чуждестранните дарители.
Други новини: албанската гранична полиция засили контрола си по границата с Гърция в светлината на предстоящата Атинска Олимпиада. Съобщава се, че решението да се укрепи сигурността е дошло в резултат от среща между МВР на двете държави. (Албейниън Дейли Нюз - 01/06/04)
