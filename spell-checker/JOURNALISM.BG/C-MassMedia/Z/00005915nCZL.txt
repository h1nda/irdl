Полицейските служби на двете общности в БиХ се обединяват против автомобилните крадци
07/02/2003
 
САРАЕВО, Босна и Херцеговина (БиХ) -- Полицейските служби на мюсюлманско-хърватската и сръбската общност в БиХ обединиха усилията си в издирване на откраднати автомобили, съобщи полицейската мисия на ЕС в четвъртък (6 февруари). В понеделник и в двете общности започна операция "Откраднати коли". До четвъртък бяха проверени 6 000 автомобила по 284 пътни отсечки из цялата страна. ЕС съобщи, че повече от 30 автомобила са заподозрени до сега. Операцията е замислена като предупреждение към крадците, че вече няма да могат да се укриват като превозват откраднатите автомобили на територията на другата общност. (АФП - 06/02/03)
