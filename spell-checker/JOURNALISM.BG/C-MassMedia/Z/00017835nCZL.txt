Съобщава се за случаи на птичи грип в няколко балкански страни 
					08/03/2006
					 
						АНКАРА, Турция -- НТВ предаде във вторник (7 март) за нов предполагаем случай на зараза на човек от птичи грип в Турция. Според репортажа 16-годишно момиче е било прието със съмнителни симптоми в болница в гр. Йесилюрт, Централна Турция. В момента се извършва унищожаване на домашни птици в провинция Токат, където се намира Йесилюрт. Четири деца починаха по-рано през годината в Турция от птичи грип.
						В съседна Румъния властите обявиха за нови случаи на птича инфлуенца в още два района в източните части на страната -- Хършова и Сеймении Мичи. Районите са поставени под карантина и е започнало унищожаването на домашни птици.
						Междувременно във вторник от Гърция предадоха, че четири мъртви диви птици са дали положителен резултат при изследване за щама H5N1. Досега в страната са открити 26 птици, но няма докладвани случаи на грип сред домашни птици.
						Албания потвърди първия си случай на щама H5N1 при пиле, намерено в южното село Чуке, на 50 км от границата с Гърция. Там за започнали действия по дезинфекция.
						Официалните власти в България междувременно отрекоха във вторник, че се опитват да покрият или пренебрегват случаи на птичи грип. НПО обвини правителството, че не събира мъртвите птици от езерата. (БиБиСи - 08/03/06; НТВ, Синхуа, Ройтерс - 07/03/06)
