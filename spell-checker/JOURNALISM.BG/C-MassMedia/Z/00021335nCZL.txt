Албанската предизборна кампания започна, съобщава се за инцидент в Химара 
					22/01/2007
					 
						ТИРАНА, Албания -- Предизборната кампания за местните избори, насрочени за 18 февруари, започна с големи митинги през почивните дни в тиранския Дворец на конгресите на управляващата Демократическа партия в събота (20 януари) и на основната опозиционна Социалистическа партия в неделя. Съгласно съобщенията в медиите всяка партия е започнала с обвинения към другата, че е виновна за едномесечното отлагане на изборите. 
						Медиите предадоха още, че началото на предизборната кампания на партията на гръцкото малцинство "Съюз за човешки права" (ПСЧП) е било помрачено от инцидент в населения основно с етнически гърци град Химара в неделя. Трима души са били арестувани за възпрепятстване на речта на кандидата на ПСЧП за кмет на Химара, Васил Болано, който се кандидатира за втори мандат. (Албейниън Нюз, Фокус - 22/01/07)
