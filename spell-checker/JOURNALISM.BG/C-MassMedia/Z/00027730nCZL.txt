Управителният съвет на СПМ предупреждава за хода на РС да се оттегли от държавната енергийна компания
					14/09/2008
					 
						САРАЕВО, Босна и Херцеговина (БиХ) -- Управителният съвет на Съвета за прилагане на мира (СПМ) изрази загриженост в петък (12 септември) във връзка с решението на Република Сръбска (РС) да се оттегли от държавната енергийна компания и да създаде своя собствена. Една област не може да се оттегли едностранно от предварително съгласувана реформа, заяви Съветът и добави, че смята този ход за "крайно сериозен". Босненските сърби преди подкрепиха закон, с който бе създаден общ оператор на енергийната мрежа за БиХ.
						Междувременно Европейската комисия (ЕК) заяви, че този ход може да навреди на кандидатурата на БиХ за интеграция в ЕС. "Подобно решение ще застраши интегацията на БиХ в регионалните и енергийни пазари на ЕС", заяви Димитрис Куркулас, ръководител на Делегацията на ЕК в БиХ. "Това също ще бъде стъпка назад в контекста на процеса на страната за стабилизация и асоцииране. (Дневни Аваз, Ройтерс - 13/09/08, AФП - 12/09/08)
