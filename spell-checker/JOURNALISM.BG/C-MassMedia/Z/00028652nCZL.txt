Българският профсъюз на полицаите ще организира протест заради заплатите
					10/12/2008
					 
						СОФИЯ, България -- Профсъюзът, представляващ полицейските служители, обяви във вторник (9 декември) своите планове за организиране на протест с искания за по-добро заплащане. Демонстрацията по всяка вероятност ще бъде и безпрецедентна, и незаконна, тъй като служителите на правоохранителните служби не могат да участват в никаква форма на протестни действия. Съюзът заяви, че е представил своите искания на министъра на вътрешните работи Михаил Миков, когато той пое този пост в началото на лятото, но не са били проведени никакви срещи. (Стандарт - 10/12/08; бТВ, Дарик, Актуално - 09/12/08)
