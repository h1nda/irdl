Пътнически кораб заседна край гръцки остров, всичките 280 пътници са спасени
					14/03/2008
					 
						АТИНА, Гърция -- Пасажерският кораб „Георгиос” заседна в четвъртък (13 март) край бреговете на Порос, остров близо до Атина, по време на еднодневна екскурзия до островите в Сароническия залив. Гръцките власти незабавно организираха спасителна операция и успяха да евакуират всичките 280 пътници, повечето от които бяха от Япония, Съединените щати и Русия. Не се съобщава за пострадали. (AНA-MПA, Скай, АП, Макфакс, Фокус - 13/03/08)
