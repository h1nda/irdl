Сърбия предприема стъпки за съкращения в държавния сектор
					13/12/2009
					 
						БЕЛГРАД, Сърбия -- Парламентът одобри в петък (11 декември) закон, който ограничава максималния брой служители в местната администрация като част от плана на правителството да съкрати държавния сектор. Като цяло проектозаконът предвижда съкращаването на 5648 служители от общо 37 789 служители в местната администрация. Според проектозакона, служителите в местната администрация не могат да бъдат повече от 10% от броя на жителите в една община. Съкращенията ще засегнат 110 общини, докато 35 общини няма да бъдат засегнати. Парламентът вече одобри законопроект за максималния брой служители в държавната администрация, което ще доведе до съкращения от 2784 души или по-малко от 10% от работните места там. 
						Двата закона заедно със замразяването на размера на пенсиите и заплатите са главните инструменти, които правителството ще използва, за да намали дефицита в държавните финанси през 2010 г. до 4% от БВП в сравнение с 4,5% през 2009 г. според споразумението с МВФ. (Курир - 12/12/09; Б92, Вечерне Новости - 11/12/09)
