Кортежът на турския премиер Ердоган беше нападнат, един от полицаите е убит 
					05/05/2011
					 
						АНКАРА, Турция -- Кортежът на министър-председателя Реджеп Тайип Ердоган беше нападнат в северния град Кастамону късно вечерта в сряда (4 май), при което един полицай загина, а друг беше ранен. Самият Ердоган не се е намирал в охраняваните коли, но там са били някои от най-близките му сътрудници. Нападателите, които успели да се измъкнат, след като открили огън по полицаите, са хвърлили взривни устройства срещу автобуса, превозващ партийни активисти за предизборна среща преди изборите на 12 юни. Ердоган е отлетял от Кастамону с хеликоптер малко преди инцидента за участие в друг предизборен митинг в Амасия. В реч пред поддръжници на неговата управляваща Партия на справедливостта и развитието (ПСР) той е изразил съжаление във връзка с нападението, за което е обвинил сепаратистки групи. 
						Междувременно в сряда шестима полицаи бяха ранени при нападение по време на погребение на четирима членове на поставената извън закона Кюрдска работническа партия (ПКК) в Диарбекир. Присъстващите на погребението са нападнали градския затвор и са се опитали да проникнат на територията на затвора. (НТВ, Хюриет, Си Ен Ен Тюрк - 04/05/11)
