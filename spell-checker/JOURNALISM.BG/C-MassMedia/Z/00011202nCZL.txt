Ръмсфелд заяви, че вратите на НАТО са отворени за Балканите
20/06/2004
 
(Отляво) Министърът на отбраната на Албания Пандели Майко, министърът на отбраната на Македония Владо Бучковски, македонският президент Бранко Цървенковски, министърът на отбраната на Хърватия Борислав Рончевич и представителят на НАТО в Македония Николъс Бигмън по време на министерската конференция на страните, подписали Адриатическата харта, в петък в Скопие. [Томислав Георгиев]
СКОПИЕ, Македония -- В писмо, публикувано в петък 18 юни, министърът на отбраната на САЩ Донълд Ръмсфелд, казва, че вратите на НАТО ще останат отворени след неотдавнашното присъединяване на седемте нови членове. Писмото е адресирано до военните министри на Македония, Албания и Хърватия, които се бяха събрали в Скопие за консултации преди срещата на високо равнище на НАТО в Истанбул. Трите страни са членки на Адриатическата харта, в рамките на която те провеждат координирана политика за присъединяване към алианса.
На срещата в Скопие военните министри на страните от Адриатическата харта Пандели Майко, Борислав Рончевич и Владо Бучковски потвърдиха ангажиментите на техните страни в борбата срещу тероризма и готовността им да засилят участието си в международните операции по поддържане на мира. Те също така се споразумяха да проведат следващата министерска среща след шест месеца в Хърватия. (A1 TВ, Албейниън Нюз - 19/06/04; AП - 18/06/04)
