Ръководителят на НАТО призова Албания да продължи с реформите
					23/08/2006
					 
						ТИРАНА, Албания -- Генералният секретар на НАТО Яп де Хоп Схефер похвали напредъка, постигнат от Албания досега, като в същото време призова страната да продължи с реформите, които в крайна сметка ще доведат до членство в НАТО. В писмо до председателя на парламента Жозефина Топали и външния министър Бесник Мустафай, цитирано от местните медии в сряда (23 август), Де Хоп Схефер е посочил, че е важно да се укрепят албанските институции. Той е подчертал също положителната роля на Тирана в региона, особено по отношение на ситуацията в Косово. (Албейниън Нюз, МРТ - 23/08/06)
