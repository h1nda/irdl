Ердоган е на посещение в Китай
15/01/2003
 
ШАНХАЙ, Китай -- Във вторник (14 януари), лидерът на турската управляваща партия Реджеп Тайип Ердоган пристигна на четиридневно посещение в Китай с цел активизиране на търговските връзки. Ердоган е придружаван от турска бизнес-делегация, която ще търси начини за разработване на двустранни проекти с китайски фирми. Делегацията присъства на бизнес-форум в търговската столица на Китай - Шанхай. Ердоган се срещна с министър-председателя Чжу Жунцзи и с новия държавен глава Ху Дзинтао. Стокообменът между Турция и Китай през 2002 г. се оцененява на 1,4 млрд долара, а Ердоган изрази надежда, че през тази година ще бъде удвоен.
Междувременно, кюрдски активисти поискаха от правителството в Анкара подобряване на затворническите условия за Абдула Йоджалан, лидер на кюрдската Партия на труда. Той беше осъден на смърт през 1999 г., а през 2002 г. присъдата му бе заменена с доживотен затвор, след като Турция премахна смъртното наказание. (Търкиш Дейли Нюз - 15/01/03; Дзинхуа, Анадолска агенция, Дюня, АФП, БиБиСи, Новинарска агенция Месопотамия, Йозгюр политика - 14/01/03)
