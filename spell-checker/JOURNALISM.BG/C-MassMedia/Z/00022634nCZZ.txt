Наука и технологии: "Грийнпийс" започна турско-немски проект
					21/05/2007
					Турски и немски дърводелци строят копие на Ноевия ковчег в рамките на инициатива на "Грийнпийс". Още новини от областта на науката и технологиите от тази седмица: софтуерното пиратство е намаляло в България; "Майкрософт" отбеляза първата си годишнина в Босна и Херцеговина. 
					
 
					 
						
Турски и немски дърводелци строят копие на Ноевия ковчег като призив за опазване на околната среда. [Гети Имиджис]
						Международната организация за опазване на околната среда "Грийнпийс" съобщи в събота (16 май), че група от турски и немски дърводелци строи в Турция кораб, за който се смята, че е копие на Ноевия ковчег, с цел да повлияят върху съзнанието на хората и да предизвикат действия срещу глобалното затопляне. "Грийнпийс" предупреди, че промените в климата са най-голямото бедствие за планетата в момента. 
						*** 
						Равнщето на софтуерното пиратство в България е било 69 % през 2006 г., което е спад с 2 % спрямо миналата година, според проучване, проведено от "Интърнешънъл Дейта Корпорейшън". Докладът е изготвен по молба на българското Сдружение на издателите на бизнессофтуер. 
						*** 
						Немската компания "ВПД Груп" смята да инвестира 38,2 млн. евро в построяването ветрогенераторен парк край село Одърци в Североизточна България, се казва в съобщение на правителствената Българска агенция за инвестиции от 14 май. 
						*** 
						Международна конференция за сигурност на информацията се проведе в Загреб в сряда (16 май) и в четвъртък, организирана от австрийската компания S&amp;T. Тя е един от водещите доставчици на решения и услуги в областта на информационните технологии в Централна и Източна Европа. 
						*** 
						
						Хърватското правителство е предвидило за тази година 167,9 млн. евро за насърчаване на използването на информационните и комуникационните технологии в страната, каза координаторът на страната за "e-Croatia" Мирослав Ковачич. Парите ще се разпределят между 130 проекта в държавната администррация, образованието, съдебната власт и здравеопазването. 
						*** 
						"Ай Би Ем Сърбия" и Белградският факултет по организационни науки подписаха във вторник (15 май) петгодишно писмо за намерения с цел да помогнат на студенти да използват повече технологиите на Ай Би Ем. 
						*** 
						Във вторник (15 май) в Сараево "Майкрософт" проведе Ден на иновациите. С тази конференция "Майкрософт" отбеляза също първата годишнина от началото на дейността си в Босна и Херцеговина. 
						
						(Различни източници – 14/05/07-21/05/07)
