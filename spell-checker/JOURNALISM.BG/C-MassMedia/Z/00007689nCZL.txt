Дел Понте на посещение в Република Сръбска
20/07/2003
 
БАНЯ ЛУКА, Босна и Херцеговина (БиХ) -- Карла дел Понте, главен прокурор на Трибунала на ООН по военните престъпления, пристигна на официално посещение в петък (18 юли). Тя изрази недоволство от нивото на сътрудничество от страна на Република Сръбска (РС), особено в усилията по задържането на заподозрените във военни престъпления лица. Тя настоя за конкретни действия и каза, че очаква конкретни резултати. По време на срещата си с дел Понте президентът на РС Драган Чавич заяви, че властите са решени да увеличат усилията си в тази област. Премиерът на РС Драган Микеревич каза, че са били обсъдени няколко имена, но не съобщи подробности. (ХИНА, TВ Хаят, ATВ - 18/07/03)
