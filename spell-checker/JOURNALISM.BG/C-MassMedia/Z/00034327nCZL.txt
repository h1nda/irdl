Косовската полиция пое контрола над границата с Албания 
					28/04/2010
					 
						ПРИЩИНА, Косово -- В сряда (28 април) косовската полиция пое от КФОР контрола над границата на страната с Албания. Церемонията по прехвърляне на правомощията беше проведена в Дяково в присъствието на представители на международните сили, Косово и албанските власти.
						В слово по време на церемонията полковник Винченцо Грасо, командир на Многонационалната бойна група „Запад”, определи прехвърлянето на правомощията като „важен момент за бъдещето на региона”. Той похвали професионализма на местната полиция и увери присъстващите, че КФОР ще остане в Косово, за да помага и оказва съдействие, ако е необходимо. Служителите на ЮЛЕКС, които присъстваха на церемонията, също обещаха подкрепа. (Коха Диторе, Koha.net, Зери - 28/04/10)
