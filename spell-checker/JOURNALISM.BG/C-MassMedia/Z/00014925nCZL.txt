Албанската избирателна комисия иска санкции за служители на местни управи за неспазване на крайни срокове
					15/06/2005
					 
						ТИРАНА, Албания -- Централната избирателна комисия (ЦИК) иска 27 служители на местни управи да бъдат санкционирани за неспазване на крайния срок в началото на седмицата, за предаване на информация свързана с изборите. Говорителят на ЦИК Ертон Синани каза във вторник (14 юни), че комисията ще се консултира с областните прокуратури за повдигането на обвинения за възпрепятстване на парламентарния избирателен процес. Избирателите ще се явят пред урните на 3 юли. (Албейниън нюз - 15/06/05)
