Министерството на образованието обеща да промени албански учебник
					30/09/2009
					 
						ТИРАНА, Албания -- Във вторник (29 септември) министърът на образованието Мючерем Тафай обеща да бъдат внесени допълнителни промени в новоредактиран учебник по история, който беше гневно обявен от опозиционните партии и медиите като неподходящ. Тафай добави, че всяка грешка в учебника ще бъде коригирана до края на годината. В учебника за 12-и клас събитията, предхождащи държавната криза през 1997 г., причинена от измамнически финансови пирамиди и схеми, са определени като "комунистическа революция, дирижирана от социалистическата опозиция". Кризата доведе до падането на правителството, оглавявано от лидера на Демократическата партия (ДП) Сали Бериша, който сега ръководи кабинета. (Шекули, Старт, Balkan Web, Телеграфи - 29/09/09)
