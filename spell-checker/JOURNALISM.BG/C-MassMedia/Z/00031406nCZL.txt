Румъния гледа към постове в ЕК
					25/08/2009
					 
						БУКУРЕЩ, Румъния -- Когато членовете на Европейската комисия (ЕК) избират нови комисари през ноември, Румъния ще поиска поста на еврокомисар по земеделието или по транспорта, каза в понеделник (2 август) депутатът от Либералдемократическата партия Теодор Столожан. "За Румъния е важно да има не само номинация в един сектор, а да има две или три опции за кандидатури в два или три сектора, например в земеделието, транспорта, регионалното развитие", каза Столожан. Той добави, че кандидатите трябва да са конкурентноспособни, опитни и запознати с ЕС и ЕК. Еврокомисарите се номинират от съответните национални правителства и се одобряват от Европейския парламент.
						Други новини -- Един работник загина, а други двама бяха ранени при взрив в стоманодобивния завод "Отелул Росу" в югозападната част на Караш Северин рано сутринта във вторник. Полицията разследва причините за експлозията. (Ромейниън Таймс - 25/08/09; Зиаре - 24/08/09)
