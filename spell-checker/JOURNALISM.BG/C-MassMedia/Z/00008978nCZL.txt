Директорът на ФБР проверява организацията на мерките за сигурност на Олимпиадата в Атина през 2004 г.
07/11/2003
 
АТИНА, Гърция -- Директорът на ФБР Робърт Мюлер пристигна в Атина в четвъртък (6 ноември) за инспекция на организацията на мерките за сигурност за Лятната Олимпиада през 2004 г. Говорител на полицията заяви, че той ще се срещне с високопоставени длъжностни лица от правоохранителните органи и ще обиколи олимпийските обекти. Съединените щати и още шест други държави са консултанти по въпросите на сигурността на гръцките организатори. Само часове преди пристигането на Мюлер серия от запалителни бомби нанесоха поражения на три банки в центъра на Атина.
Други новини: В четвъртък парламентът ратифицира протокола за присъединяване на седем нови държави към НАТО - България, Естония, Латвия, Литва, Румъния, Словакия и Словения. Гърция е 13-ата страна членка на алианса, която прави това. (AП, Ройтерс, AНA, МПA, бТВ - 06/11/03)
