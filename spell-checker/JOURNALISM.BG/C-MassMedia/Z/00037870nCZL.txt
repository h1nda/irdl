ЦИК на БиХ ще обсъжда сформирането на нови органи на властта във ФБиХ
					21/03/2011
					 
						САРАЕВО, Босна и Херцеговина (БиХ) -- Централната избирателна комисия (ЦИК) трябва да проведе извънредно заседание в понеделник (21 март), за да обсъди сформирането на нови органи на властта във Федерация Босна и Херцеговина (ФБиХ). Оттеглящия се от поста президент на ФБиХ Боряна Кристо е внесла жалба, твърдейки, че конституцията и избирателният закон са били нарушени на учредителното заседание през миналата седмица на Камарата на народите, което се проведе въпреки бойкота на двете основни хърватски партии, ХДС БиХ и ХДС 1990. ЦИК вече заяви, че условията за провеждане на учредителното заседание на горната камара на парламента на ФБиХ не са били спазени, тъй като три от кантоните с преобладаващо хърватско население не са излъчили свои делегати. Заседанието бе последвано от избор на нов президент, вицепрезиденти и правителство на автономната област. (РТРС, СРНА, БХРТ, Радио Свободна Европа - 21/03/11)
