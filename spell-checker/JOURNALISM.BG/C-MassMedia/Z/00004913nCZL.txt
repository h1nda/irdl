Кметът на Тирана ще получи наградата на ООН през седмицата
28/10/2002
 
ТИРАНА, Aлбания -- Кметът Еди Рама отлетя за Ню Йорк в неделя (27 октомври), където ще получи наградата на ООН за 2002 г. Той е един от шестте победители, отличени за приноса им в борбата с бедността и защитата на околната среда. Церемонията ще се състои в сряда в сградата на ООН под патронажа на генералния секретар Кофи Анан. Тридесет и осем годишният Рама е един от първите лидери на албанското демократично движение и е изиграл важна роля за падането на комунистическия режим. (ATA - 27/10/02)
