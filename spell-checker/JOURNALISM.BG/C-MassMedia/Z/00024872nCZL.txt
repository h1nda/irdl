Българските работници от здравеопазването протестират срещу ниските си заплати
					14/12/2007
					 
						СОФИЯ, България -- Служителите от сектора на здравеопазването започнаха общонационални протести в четвъртък (13 декември) срещу ниското заплащане в сектора и провала на правителството в предоставянето на качествени здравни услуги на населението. Стотици медицински сестри, акушерки и лаборантки се присъединиха към демонстрациите, организирани от Българската асоциация на професионалистите по здравни грижи. Председателят на асоциацията Станка Маркова предупреди, че лошите условия в сектора на здравеопазването в България принуждават все повече професионалисти да търсят работа зад граница. Това масово преселение, каза тя, доведе до недостиг на персонал в болниците, откакто България се присъедини към ЕС през януари. (Труд, 24 часа, Сега - 14/12/07; Медиапул, бТВ, БНР, Ройтерс - 13/12/07)
