Шварц-Шилинг и Солана осъдиха опитите да се свързва РС със статута на Косово
					18/01/2007
					 
						БРЮКСЕЛ, Белгия -- В сряда (17 януари) върховният представител в Босна и Херцеговина (БиХ) Кристиан Шварц-Шилинг и върховният представител на ЕС за външната политика и сигурността Хавиер Солана осъдиха всякакви опити да се обвърже бъдещето на Република Сръбска (РС) в състава на БиХ с въпроса за статута на Косово. След разговори със Солана и с еврокомисаря по разширяването Оли Рен в Брюксел Шварц-Шилинг каза, че ЕС не е доволен от коментарите на Белград, че решаването на въпроса за статута на Косово ще се отрази на РС. Той заяви, че БиХ е суверенна държава, чиято териториална цялост е гарантирана от Дейтънското мирно споразумение, и каза, че Сърбия, като страна по Дейтънското споразумение, трябва да спазва международните си задължения. (Независне Новине - 18/01/07; Източници на СВП, ПБС БиХ - 17/01/07)
