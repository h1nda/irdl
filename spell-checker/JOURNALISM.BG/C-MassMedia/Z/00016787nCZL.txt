Рен: "Крайната цел в Косово е установяване на многоетническо общество"
					30/11/2005
					 
						БРЮКСЕЛ, Белгия -- По време на среща във вторник (29 ноември) с ръководителя на ЮНМИК Сьорен Йесен-Петерсен еврокомисарят по разширяването Оли Рен отново подчерта, че Косово трябва да има ясна европейска перспектива, независимо от изхода на преговорите за статута. Според говорителя му Рен е подчертал също, че крайната цел в Косово трябва да бъде установяване на многоетническо общество. В отделна среща върховният представител на ЕС по въпросите на сигурността Хавиер Солана разгледа обстановката в провинцията със специалния пратеник на ООН за преговорите по статута на Косово, Марти Ахтисаари.
						Други новини -- Мамберто Джорджо, ръководител на представителството на ЕС в Прищина, обяви, че Европейската агенция за въстановяване ще финансира преброяване на населението в Косово, което се очаква да се проведе през април. Последното преброяване е извършено през 1991 г. (РТС, Б92, Танюг, Бета - 29/11/05)
