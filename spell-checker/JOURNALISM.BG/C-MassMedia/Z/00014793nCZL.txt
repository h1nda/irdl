Ляич каза, че касетата със зверствата е променила мисленето на сръбската общественост; Дел Понте иска Младич и Караджич да бъдат арестувани до 11 юли
					05/06/2005
					 
						БЕЛГРАД, Сърбия-Черна гора -- Излъчването по телевизията на касетата, показваща екзекуцията през 1995 г. на шестима млади босненски мюсюлмани в Сребреница "ще отбележи повратна точка в мисленето на нашата общественост и ще улесни правителството да изпълни задълженията си към хагския трибунал", каза сръбски министър в събота (4 юни). Расим Ляич, който отговаря за човешките права и сътрудничеството с трибунала, изглежда, че дава сигнал, че властите сега са готови да арестуват главния военнопрестъпник-беглец Ратко Младич. Полицията в Сърбия и Босна и Херцеговина вече извърши няколко ареста във връзка с убийствата и властите търсят нови заподозрени във връзка с касетата. 
						По време на посещението си в Сараево в петък главният прокурор на ООН по военните престъпления Карла дел Понте каза, че иска Младич и Караджич да бъдат предадени на Хага преди 11 юли - деня, в който ще бъдат проведени церемониите по случай 10-та годишнина от клането в Сребреница. Тя заяви, че тяхната екстрадиция ще бъде "единствения приличен начин да си отдаде почит" на жертвите от Сребреница и техните семейства. (Ройтерс, Независне новине - 04/06/05; AП, Б92, Бета, ПБС БиХ, Би Би Си Нюз, НТВ Хаят, РТРС - 03/06/05)
