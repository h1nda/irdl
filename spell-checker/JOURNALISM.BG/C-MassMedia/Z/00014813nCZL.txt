Загребската полиция задържа заподозрян в анонимни терористични заплахи
					06/06/2005
					 
						ЗАГРЕБ, Хърватия -- Полицията арестува в петък (3 юни) 19-годишен мъж по подозрения, че е изпращал заплашителни писма до националните медии. Смята се, че писмата, в които се поема отговорност за поредицата от бомбени нападения срещу етнически сръбски селища в района на Вуковар, са били подписани от групировка, самоназоваваща се "Терористична мрежа Рачия политике". Според понеделнишкия брой на вестник "Вечерни лист" обаче заподозреният -- идентифициран като Бранко Б. -- е заявил, че е написал писмата само "за да стане известен". Той отрече каквато и да било връзка с бомбените нападения. (Вечерни лист - 06/06/05; ХИНA - 04/06/05)
