Nikola
			Gruevski
		
		министър-председател на Македония
		(Би Би Си - 29/08/06; Макфакс - 25/08/06; AП, Макфакс - 15/08/06;Официален Уеб-сайт на македонското правителство; Уикипидия; SEE Онлайн)
 
		 
			
Никола Груевски. [Гети Имиджис]
			Македонският премиер Никола Груевски встъпва в длъжност на 26 август 2006 г., след като неговата дясноцентристка партия ВМРО-ДПМНЕ спечелва парламентарните избори в началото на юли. 
			Груевски е роден на 31 август 1970 г. в Скопие. Получава бакалавърска степен по икономика от Факултета по икономика в Прилеп през 1994 г. и по-късно завършва квалификационен курс в Института за ценни книжа в Лондон. Започва професионалната си кариера през 1995 г., когато постъпва в Балканска банка в Скопие. По-късно оглавява отдел “Ликвидност” във финансовата институция.. 
			 През декември 1999 г. Груевски е назначен за министър на финансите в правителството на ВМРО-ДПМНЕ, оглавявано от Любчо Георгиевски. Постиженията по време на почти тригодишния му мандат включват въвеждане на ДДС в страната и осъществяването на финансови реформи, включително мерки, целящи предотвратяване на практиката на избягване на плащането на данъци.. 
			 Груевски е член на АCI – Асоциация на финансовите пазари и на FOREX CLUB в Македония. 
			След загубата на ВМРО-ДПМНЕ през септември 2002 г. на парламентарните избори, които бяха спечелени от Социалдемократическия съюз на Македония, следват месеци на политически разногласия в партията. Груевски става новият лидер на партията на мястота на Георгиевски през май 2003 г. 
			След почти три години в опозиция, ВМРО-ДМПНЕ и нейните партньори в коалицията “За по-добра Македония” спечелват парламентарните избори на 5 юли 2006 г. с 44 места в в 120-местния парламент. След няколкоседмични консултации лидерът на ВМРО-ДПМНЕ сформира коалиционно правителство, в което участват четири други партии – Демократическата партия на албанците (ДПА), Новата социалдемократическа партия (НСДП), Социалистическата партия (СП) и Либералната партия (ЛП). 
			 "Приоритет на правителството е възстановяване на икономиката”, заявява Груевски на 15 август след като внася в парламента предложението си за състава на новия кабинет. “Това ще бъде дълъг, труден и болезнен процес, но ние разполагаме с екип от способни и честни хора, които ще положат максимум усилия”. 
			Сред другите приоритети, очертани от него, са ускоряване на процеса на евроатлантическа интеграция на Македония и борбата с безработицата и бедността. Груевски също обещава повече усилия в борбата срещу организираната престъпност и корупцията. 
			Груевски говори английски и има познания по френски и немски. Женен е.
