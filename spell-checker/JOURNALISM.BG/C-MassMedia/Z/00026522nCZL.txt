Македонската полиция арестува укриващ се терорист
					22/05/2008
					 
						СКОПИЕ, Македония -- В сряда (21 май) полицията е арестувала Наим Халили, укриващ се от правосъдието, който е вече осъден на четири години затвор за тероризъм. Той е бил задържан в лека кола, в която според съобщението на полицията са били намерени пушка и скривалище с патрони. Халили изчезна през юни 2001 г., когато съд в Куманово издаде заповед за арестуването му. Той е заподозрян в поредица от тежки престъпления, включително убийство и трафик на хора. Вътрешното министерство съобщи в сряда, че ще продължи разследването на възможното участие на Халили и в други престъпления, включително и инцидентите в Липково по време на изборите. Наим е брат на Заим Халили, който е заподозрян в убийството на началника на полицейски участък в Матейче миналата година. (Макфакс, A1, Коха, Телма - 21/05/08)
