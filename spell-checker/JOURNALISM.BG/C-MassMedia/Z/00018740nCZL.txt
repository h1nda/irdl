Тадич осъди бойкота срещу сръбските продукти в Косово
					29/05/2006
					 
						БЕЛГРАД, Сърбия и Черна гора -- Сръбският президент Борис Тадич изпрати в неделя (28 май) протестно писмо във връзка с наложения бойкот срещу сръбските продукти в Косово. Тадич призова ръководителя на ЮНМИК Сьорен Йесен-Петерсен да се намеси за прекратяване на този, по думите му, "недемократичен и антиевропейски акт". Миналата седмица младежко движение в Прищина призова албанците да спрат да купуват хранителни стоки и други продукти, произведени в Сърбия.
						Други новини -- В неделя "Г-17 плюс", по-малкият партньор в управляващата в Сърбия коалиция, обяви, че номинира земеделския министър Ивана Дулич-Маркович за поста вицепремиер. Бившият лидер на "Г-17 плюс" Миролюб Лабус подаде оставка от поста по-рано този месец, след като ЕС отмени преговорите по Споразумението за стабилизация и асоцииране поради липсата на сътрудничество в областта на военните престъпления. (Данас, Политика - 29/05/06; Танюг, Б92, Бета, РТС - 28/05/06)
