Бериша представи проектобюджета на Албания за 2008 г.
					20/11/2007
					 
						ТИРАНА, Албания -- Премиерът Сали Бериша представи новия проектобюджет за 2008 г. на пленарно заседание в понеделник (19 ноември), заявявайки, че приоритети в него са икономическото развитие и макроикономическата стабилност. Бериша каза, че в бюджета се прогнозира намаляване на външния дълг и повишаване на общите инвестиции. Той ще наблегне и на кандидатурата на Албания за интеграция в структурите на НАТО. Докато премиерът прикани всички депутати да подкрепят проекта, опозицията заяви, че той крие твърде много рискове за икономиката. (Коха Йоне, Шекули - 20/11/07; Balkanweb, Топ-Чанъл, 24-оре - 19/11/07)
