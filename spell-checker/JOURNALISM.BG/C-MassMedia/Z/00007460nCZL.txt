Кандидатите за членство в ЕС провеждат конференция по правата на ромите
29/06/2003
 
БУДАПЕЩА, Унгария -- Премиери и висши представители на страните от Централна и Източна Европа участват в конференция под надслов "Ромите в разширяваща се Европа: Предизвикателства за бъдещето". Двудневната конференция започна работа в неделя (29 юни). Участниците в нея ще обсъдят доклад на Световната банка за ромските малцинства в региона и по-специално за техните проблеми в България, Унгария, Румъния и Словакия. Докладът също се позовава на примери от Чехия, Македония, Сърбия-Черна Гора и Испания. Организатори на конференцията са Световната банка, институтът на Джордж Сорос Отворено общество и Европейската комисия. Участват също представители на ромски политически организации и неправителствени организации от региона. (MИA - 29/06/03; БTA - 27/06/03)
