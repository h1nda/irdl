Българският премиер и новият посланик на САЩ обсъждат двустранните отношения
					12/09/2005
					 
						СОФИЯ, България -- В петък (9 септември) премиерът Сергей Станишев се срещна с новия посланик на САЩ в София, Джон Рос Байърли. Двамата отново потвърдиха взаимното си желание да развиват двустранните отношения и обсъдиха природните бедствия, които неотдавна сполетяха страните им. Станишев отново подчерта, че България ще продължи да бъде стабилен и предвидим партньор в рамките на НАТО. Двамата с Байърли се съгласиха, че преговорите за евентуалното разполагане на военни бази на САЩ в България трябва да продължат. (бТВ, БНР - 09/09/05)
