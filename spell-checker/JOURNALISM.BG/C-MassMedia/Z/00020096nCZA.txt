Американската агенция за международно развитие (USAID) помага за възстановяването на училища в Македония
					28/09/2006
					Стотици македонски училища участват в проекти на Американската агенция за международно развитие (USAID), помагащи за създаването на по-добра среда за обучение в тях.
					От Зоран Николовски за Southeast European Times от Скопие -- 28/09/06
 
					 
						
USAID помага за набавянето на компютри в македонските класните стаи. [Гети Имиджис]
						Тринадесет училища в Македония ще получат нови покриви, тоалетни, парно, осветление, врати и прозорци с американски средства. USAID е дарила 600 000 щатски долара за ремонт на училищните сгради в Теарце, Босилово, Крива Паланка и Дебърца. 
						Ремонтите се извършват чрез проект на USAID за подпомагане на децентрализацията в Македония. В рамките на процеса на децентрализация управлението на училищата е прехвърлено на общините. 
						"Смятаме, че македонското правителство ще създаде подходяща среда за общинско училищно управление," каза директорът на Проекта за децентрализация на USAID Уилям Олтхаус. "Щастливи сме да предоставим на общините финансова помощ за възстановяване на училищата в този период на преход." 
						Това не е единстената дейност на USAID за подпомагане на училищата. Агенцията също така внедрява нови методи на обучение, почерпени от програмата на USAID "Творческо преподаване и обучение" (ТПО). Учебната програма, която се въвежда след втората година в училище, е вече в 18 средни и 45 основни училища. 
						Общо 1 025 учители са участвали в програмата и след усилено обучение сега прилагат на практика новите интерактивни методи на преподаване в класните си стаи. Учителите вече имат електронен достъп до международни въпроси, литература, вестници и списания. Очаква се проектът да повиши качеството на образователните услуги, бази и ресурси за учениците - някои от които също ще бъдат учители един ден. 
						Друга програма на USAID е Проектът за образование на ромите на стойност 3 млн. щатски долара, който се прилага през последните три години в сътрудничество с USAID, FOSIM, Швейцарската фондация "Песталоци" и ОССЕ. Програмата акцентира върху подготовка на децата в предучилищна възраст за постъпване в основните училища, увеличаване на процента на записани в училище и преминали в по-горен клас, намаляване на броя на отпадналите от учлище и повичаване на ефективността на училищата и посещаемостта на ромските ученици в основните и средни училища. 
						Тя помага още на студентите от ромски произход да получават равни възможности и да постигат повече в науката. 
						USAID също така реализира проект, свързан с подобряването на компютърната инфраструктура. Проектът е спомогнал за създаването на 460 компютърни зали в основните и средни училища чрез работа в мрежа и усвояването на дарени от Китай 5 300 компютъра. Редица програми за обучение са проведени сред 180 преподаватели в средните училища, с акцент върху изпозлване на ИКТ посредством стратегии на обучение, базирани върху проекти и работа в мрежа. Тази група от 180 учители ще разпространи обучението и ще обхване още 2 500 учители от средните училища. 
						Дейността не спира дотук. Около 550 основни и средни училища, изследователски институти, университети и общежития разполагат с широколентов интернет благодарение на тригодишната дейност на проекта на USAID "Македония се свързва".
