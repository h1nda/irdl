Командващият на войските на САЩ в Ирак посети Турция
					03/02/2010
					 
						АНКАРА, Турция -- Командващият на американските войски в Ирак, генерал Рей Одиерно, пристигна в Турция във вторник (2 февруари), за да обсъди мерки за борба с терористичната Кюрдска работническа партия (ПКК) в Северен Ирак. „Важно е да изградим общо разбиране за причините и корените на насилието, за да спомогнем за определяне на мерките в областта на политиката, икономиката и сигурността, които биха допринесли за повишаване на сигурността и безопасността на турския и иракския народ”, каза Одиерно в своето изявление при пристигането си. Очаква се в Анкара той да се срещне с началника на генералния щаб Илкер Башбуг, с външния министър Ахмет Давутоглу и с министъра на вътрешните работи Бешир Аталай. (Заман - 03/02/10; АФП - 02/02/10)
