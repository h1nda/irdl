Приключиха изслушванията в МС относно независимостта на Косово
					11/12/2009
					 
						ХАГА, Холандия -- Изслушванията в Международния съд (МС) относно легитимността на косовската декларация за независимост от 2008 г. завършиха в петък (11 декември), след като Виетнам и Венецуела представиха аргументите си. И двете държави са на страната на Сърбия и твърдят, че независимостта на Косово е незаконна според международното право и че тя нарушава Резолюция 1244 на Съвета за сигурност на ООН.
						В четвъртък Румъния изрази същото становище, докато Великобритания и Холандия подкрепиха независимостта на Косово. "Сърбия иска да върне времето назад в МС, но такова нещо не може да се случи," каза британският представител. Повечето критици се страхуват, че Косово създава прецедент за други сепаратисти по света. Общо 36 държави са внесли писмени или устни аргументи по делото. (Зери, Коха Диторе - 11/12/09; Телеграфи, Коха, РТК - 10/12/09)
