Гръцкият външен министър каза, че реформите в Косово са от ключово значение за регионалната стабилност
					18/06/2007
					 
						АТИНА, Гърция -- Външният министър Дора Бакоянис каза в петък (15 юни), че процесът на определяне на статута на Косово и вътрешните реформи в страните от Югоизточна Европа са двата ключови фактора за регионалната стабилност. Бакоянис говори при откриването на двудневен форум в Атина. Събитието, организирано от американския "Проект за етнически отношения", събра политически лидери от Балканите, ЕС и САЩ, както и представители на Съвета на Европа, ОССЕ и НАТО. Бакоянис предупреди, че дестабилизирането на Югоизточна Европа може да се отрази на целия континент. (Виести - 16/06/07; АНА-МПА, РТЧГ - 15/06/07)
