Въоръжена група в Македония поставя ултиматум
02/09/2003
 
СКОПИЕ, Македония -- Група, наричаща себе си Албанска национална армия (АНА), излезе с ултиматум в понеделник (1 септември), в който се казва, че македонските сили за сигурност трябва да се изтеглят в срок от 24 часа от района на Куманово-Липково или в противен случай ще бъдат нападнати. По-рано в понеделник силите за сигурност са засилили присъствието си в района в опит да заловят командира на АНА, за който се смята, че е виновен за краткотрайното отвличане миналата седмица на двама македонски полицаи. Във вторник представители на ОССЕ и парламентаристи от етнически албански произход ще проведат разговори с членове на АНА относно ултиматума. (Утрински вестник - 02/09/03; МИА, А1 ТВ, Макфакс - 01/09/03)
