Според дел Понте Младич е все още с Сърбия
05/10/2003
 
БЕЛГРАД, Сърбия-Черна Гора -- Главният прокурор на ООН Карла дел Понте заяви в петък (3 октомври), че военновременният босненско-сръбски командир Ратко Младич все още се укрива в Сърбия. Тя обеща да предостави на сръбските власти информация за неговото местонахождение. Правителството в Белград твърди, че е изгубило следите на бившия генерал преди повече от година, когато армията престана да го подкрепя. По общия въпрос за сътрудничеството на Сърбия-Черна Гора с Трибунала на ООН дел Понте отбеляза, че се забелязва известно подобрение, но каза, че още трябва да се направи. Тя се оплака, че Белград не осигурява достатъчно достъп на следователите до правителствените и военните архиви. (Танюг - 04/10/03; AП, Ройтерс, Би Би Си , AФП, Танюг, Бета, A1 TВ - 03/10/03)
