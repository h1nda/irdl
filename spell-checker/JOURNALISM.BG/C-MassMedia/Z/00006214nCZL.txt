Международната общност в БиХ взе мерки за разрушаване мрежата на поддръжниците на Караджич
09/03/2003
 
САРАЕВО, Босна и Херцеговина (БиХ) -- В петък (7 март) международната общност в БиХ взе мерки за разрушаване на мрежата, която поддържа най-издирвания обвиняем във военни престъпления Радован Караджич. Върховният представител Пади Ашдаун започна кампанията със замразяване на банковите сметки на Момчило Мандич и Милован Белица, които са заподозрени, че оказват подкрепа на Караджич. Същите санкции бяха наложени и на една компания и на една банка в БиХ - МанКо Ойл Ко и Привредна Банка Сръбско Сараево. Смята се, че Мандич финансира Караджич, а Белица е негов говорител. Белица също така беше свален от председателския пост на Общинския съвет на Сръбско Сараево. В петък войници на СФОР нахлуха в неговия офис и конфискуваха документация. Представители на СФОР също претърсиха парламента на Република Сръбска (РС) и генералния щаб на Армията на РС в Баня Лука. И при тази операция бяха иззети документи.
Междувременно, един манастир в съседна Черна гора отхвърли твърденията на прокурорите на ООН, че укриват Караджич. Свещениците поканиха главния прокурор на ООН Карла дел Понте да посети светата обител. (ПБС БиХ, РТРС, НТВ Хаят, АП, АФП, Ройтерс - 08/03/02; Източници на СВП, Бюлетини на СФОР, АП, АФП - 07/03/03)
