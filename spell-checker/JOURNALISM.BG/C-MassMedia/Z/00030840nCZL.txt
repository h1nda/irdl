Гръцката полиция разби престъпна банда
					06/07/2009
					 
						АТИНА, Гърция -- Полицията разби голяма престъпна банда, занимаваща се с поръчкови убийства, бомбени атентати, изнудване и отвличания, съобщиха местните медии в неделя (5 юли). Два дена по-рано полицията арестува десет от 16-те членове на бандата във връзка с отвличането през януари на корабния магнат Периклис Панагопулос. Той беше освободен, след като семейството му заплати рекорден откуп от 30,2 милиона евро. Сред арестуваните са двама затворници, излежаващи доживотни присъди, които според властите са организирали отвличането от затворническите си килии, както и техните съпруги, които са заподозрени, че са държали Панагопулос в плен. Шефът на полицията Янис Дикопулос каза, че членовете на бандата са извършвали също и убийства по поръчка на своите шефове затворници. (Етнос, Та Неа, Елефтеротипия, Врадини - 06/07/09; АНА-МПА, Катимерини, Зугла, АП, Ройтерс - 05/07/09)
