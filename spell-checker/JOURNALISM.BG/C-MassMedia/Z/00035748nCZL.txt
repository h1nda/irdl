Хърватин наркотрафикант бе арестуван в Перу
					22/08/2010
					 
						ЗАГРЕБ, Хърватия -- Хърватин, обвинен в контрабанда на 557 кг кокаин, бе арестуван в Перу, съобщи в петък (20 август) информационната агенция "ХИНА", като цитира източници от Министерството на вътрешните работи. Слободан Касич, 68-годишен, бе задържан в Лима с международна заповед за арест. През 2001 г. той е бил осъден задочно на 13 години затвор за трафик на наркотици. Кокаинът е бил открит през 1997 г. на кораб, плаващ от Еквадор до Риека. Касич отрича вината си. Хърватия подготвя искане за екстрадиране. (ХРТ, ХИНА, Кроейшън Таймс - 20/08/10)
