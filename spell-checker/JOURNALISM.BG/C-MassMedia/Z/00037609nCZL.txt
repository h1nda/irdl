Косовските медии печелят спора около коментара на посланика на САЩ
					28/02/2011
					 
						ПРИЩИНА, Косово - Независимата медийна комисия (НМК) отсъди в петък (25 февруари) в полза на медиите по спора около повдигнатите от американския посланик Кристофър Дел претенции за нарушаване на лично пространство. Той изрази безпокойство, че медиите са нарушили Кодекса на поведение, когато са публикували подробности от телефонни разговори с политически представители и други официални лица по време на парламентарната сесия миналата седмица за избор на новия президент и правителство. НМК постанови, че медиите са действали професионално и в съответствие с Кодекса за поведение. 
						"Разговори, телефонни обаждания и интервюта не може да се излъчват без предварителното уведомяване на другата страна, освен в случаите, когато въпросът засяга публични интереси," заяви НМК, цитирайки Кодекса за поведение. Свободата на изразяване и правото на информация са ключ към демокрацията, добави комисията. Печатните и електронните медии публикуваха разговори чрез мобилни текстови съобщения по време на парламентарната сесия и между втория и третия тур на гласуване за новия президент, които са имали решаващо значение за победата на Беджет Пацоли. Медийният съвет на Косово също подкрепи медиите за това, че са работили в интерес на обществото. (Кохавижън, Клан Косова, РТК - 25/02/11)
