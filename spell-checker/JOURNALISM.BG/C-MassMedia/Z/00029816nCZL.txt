Институцията на омбудсмана в Косово обвини ЮНМИК заради ромски лагери
					02/04/2009
					 
						ПРИЩИНА, Косово -- Институцията на омбудсмана публикува в сряда (1 април) доклад, в който обвинява ЮНМИК в нарушения на правата на ромите, извършвани в лагерите им в Северна Митровица от 1999 г насам. Докладът заключава, че ЮНМИК непрекъснато е нарушавала международните стандарти за човешки права, и призовава правителството да се намеси, като изгради жилища за ромите, за да се предотврати излагането им на опасни токсини и олово. Районът северно от Митровица е замърсен от завод за преработка на олово. (Експрес, Коха Диторе, Зери - 02/04/09; Кохавижън - 01/04/09)
