Румънското правителство оцеля след първия вот на недоверие
					14/05/2009
					 
						БУКУРЕЩ, Румъния -- В сряда (13 май) парламентът с голямо мнозинство отхвърли първия вот на недоверие, внесен срещу кабинета на министър-председателя Емил Бок, който противниците му обвиняват в прилагането на политики, които само задълбочават икономическата криза. Опозиционните Националлиберална партия и Демократичен съюз на унгарците внесоха искането за вота. И двете партии бяха на власт до миналия ноември. След гласуването в сряда Бок заяви, че резултатът показва стабилността на двупартийната коалиция между Либералдемократическата и Социалдемократическата партия. (Котидианул, Гардианул, Зиуа - 14/05/09; АФП - 13/05/09)
