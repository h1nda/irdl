Додик призова военнослужещите от РС да бойкотират ученията в Грузия
					08/05/2009
					 
						САРАЕВО, Босна и Херцеговина (БиХ) – Премиерът на Република Сръбска (РС) Милорад Додик призова в четвъртък (7 май) сръбските войници да бойкотират военните учения на НАТО, които ще се проведат в Грузия до 1 юни. По план БиХ трябва да изпрати за ученията общо 17 военнослужещи, включващи членове на сръбската, бошнашката и хърватската общност. Додик заяви, че войниците от РС, която е съюзник на Русия, трябва да бойкотират ученията, защото Москва остро се противопоставя на тях. В отговор хърватският представител в тричленното председателство Желко Комшич предложи Додик да бъде отстранен от поста му и срещу него да бъдат повдигнати обвинения в подстрекаване към неподчинение. (Дневни Аваз, РТРС, СРНА, АП - 07/05/09)
