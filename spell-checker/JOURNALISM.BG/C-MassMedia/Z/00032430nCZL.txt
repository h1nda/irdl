Косово дава разяснения относно изискванията за личните карти на сърби и черногорци
					19/11/2009
					 
						ПРИЩИНА, Косово -- Сръбските и черногорските граждани ще могат да продължат да влизат в Косово с показване на своите лични карти въпреки закона за чужденците, според който от чуждите граждани се изисква да представят валидни паспорти. Артан Дураку, съветник на министъра на вътрешните работи Зенун Паязити, каза в сряда (18 ноември), че тази политика ще остане в сила до края на годината.
						Миналата седмица се появиха съобщения, че представител на Косовската полиция е казал, че гражданите на Сърбия и Черна гора ще се нуждаят от паспорти, за да влизат в Косово, но по-късно това беше отречено от говорителя на полицията Беким Келани. (Клан Косово, Кохавижън - 18/11/09; Радио КиМ - 17/11/09)
