Румънският сенат отхвърли предложението за вот на недоверие срещу министъра на земеделието
					14/09/2005
					 
						БУКУРЕЩ, Румъния -- Във вторник (13 септември) сенатът отхвърли предложението за вот на недоверие срещу министъра на земеделието Георге Флутур, направено от опозиционната националистическа Партия "Велика Румъния". Партията поиска уволнението на Флутур с аргумента, че той омаловажава критичното според тях състояние на земеделието. Партньорите от управляващата коалиция успяха да постигнат достатъчно мнозинство срещу предложението.
						Също във вторник премиерът Калин Попеску Търичану се срещна в Букурещ с директора на Световната банка за Централна и Южна Европа Ананд Сет. Двамата се договориха скоро да сключат споразумение за стратегическо партньорство, по силата на което банката ще финансира проекти, свързани с административните и съдебни реформи, както и с реализирането на някои проекти в областта на информационните технологии. (Ромпрес, Найн о'клок - 14/09/05; Ромпрес - 13/09/05)
