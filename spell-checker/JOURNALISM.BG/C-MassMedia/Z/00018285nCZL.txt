Турският кабинет одобри нов законопроект за борба с тероризма
					18/04/2006
					 
						АНКАРА, Турция -- В понеделник (17 април) правителството одобри нов законопроект за борба с тероризма и скоро ще го внесе в парламента. Министърът на правосъдието Джемил Чичек каза, че при изготвяне на законопроекта министерството му е взело под внимание мнението на военните, както и международните практики в борбата с тероризма. Според съобщения в медиите от Анкара една от мерките в законопроекта предвижда наказания за родителите на лица, участващи в размирици или във въоръжени бунтовнически групи. (Фокус - 18/04/06; TurkishPress.com - 17/04/06)
