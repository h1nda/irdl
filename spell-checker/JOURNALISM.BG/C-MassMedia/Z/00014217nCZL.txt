НАТО обмисля оптимизирането на КФОР 
					13/04/2005
					 
						БРЮКСЕЛ, Белгия -- Генерал Джеймз Джоунс, главнокомандващ силите на НАТО и САЩ в Европа, заяви пред репортери във вторник (12 април), че Алиансът обмисля мерки за създаване на по-малочислени, но по-ефективни сили на КФОР. Той каза освен това, че твърде голяма част от силите в Косово са ангажирани с логистика и други задачи, които имат слабо въздействие върху успеха на операцията. Новите мерки, предложени от командващия на КФОР Ив дьо Кермабон, очевидно се фокусират върху по-голямата мобилност и гъвкавост за сметка на числеността. Понастоящем НАТО разполага със 17,000 военнослужещи в администрираната от ООН провинция. (AФП, Ройтърс, Taнюг - 12/04/05)
