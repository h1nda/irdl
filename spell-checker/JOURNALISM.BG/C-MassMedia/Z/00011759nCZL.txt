Гръцки политици се карат по повод на скандали с допинг
					25/08/2004
					 
						АТИНА, Гърция – Правителството и опозицията нарушиха олимпийското си примирие във вторник (24 август), когато говорител на кабинета обвини бившите социалистически министри, че не са въвели в действие антидопинговите закони. “Законовата рамка съществува от 1999 г.; трябваше ние да дойдем на власт, за да влезе тя в сила”, каза той. Социалистите отвърнаха, че управляващата партия организира медийна атака срещу тях.
						Също във вторник слабо земетресение разтърси Олимпийските игри. Епицентърът му е бил в Егейско море, на около 60 км североизточно от Атина, с магнитуд 4,5 по скалата на Рихтер. 
						Световният шампион по баскетбол за мъже Сърбия и Черна гора напусна олимпиадата, след като претърпяха изненадваща загуба от Китай. Крайният резултат бе 66:67. Гърция се класира за четвъртфиналите с победа над Пуерто Рико със 78:58. (Евроспорт, Ен Би Си, AФП, AП - 24/08/04)
