Тадич е разочарован от отговора на сръбското правителство на нападението срещу сестрата на Джинджич
18/05/2004
 
БЕЛГРАД, Сърбия-Черна Гора -- Лидерът на Демократическата партия Борис Тадич е разочарован от отговора на правителството на нападението в края на седмицата срещу Гордана Джинджич-Филипович, сестра на убития сръбски премиер Зоран Джинджич. Той заяви в понеделник (17 май), че е поискал среща със сръбския премиер Воислав Кощуница, но не е получил отговор."Намирам тази мудна реакция за твърде опасна. Той обеща да защитава семейството на Джинджич и е отговорен за действията на членовете на кабинета," посочи Тадич, очевидно намеквайки за министъра на полицията Драган Йосич, който е подложен на натиск да подаде оставка по повод инцидента. Появиха се обаче съобщения, че Джинджич-Филипович е отказала полицейска охрана. (Б92, Танюг , Бета - 17/05/04)
