Италианската полиция арестува сръбски военнопрестъпник
					21/02/2008
					 
						РИМ, Италия -- В сряда (20 февруари) полицията във Верона арестува сърбина Сретен Пешалич, който беше съден задочно от хърватски съд и през 2002 г. получи присъда от десет години затвор за военни престъпления. Пешалич, на 38 години, е живеел във Верона, където е работел като шофьор. Той е обвинен в принадлежност към сръбска полувоенна групировка, която е измъчвала хървати по време на войната от 1991 г. и ги е принуждавала да напускат домовете си. Пешалич бе арестуван по силата на международна заповед за арест. (РТРС, СРНА, АФП, Танюг, Б92, Вечерни Лист - 20/02/08)
