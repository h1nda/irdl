САЩ и ЕС критикуват албанското правителство за отлагането на назначенията във Върховния съд
					20/06/2008
					 
						ТИРАНА, Албания -- Американското посолство в Тирана разкритикува в четвъртък (19 юни) решението на албанския парламент да отхвърли президентските укази, които щяха да номинират петима нови членове на албанския Върховен съд. „Действията на парламента в понеделник не бяха достойни за една демократична институция," заяви посланикът на САЩ в Тирана Джон Уидърс. Представителят на ЕС в Тирана Хелмут Лохан също призова властите да решат проблемите си по законов ред. Лохан каза, че всяка институция трябва да действа въз основа на мандата си, без да се меси с правомощията на другите. 
						Поради патовото положение в парламента президентът Бамир Топи каза, че е натоварил група от правни експерти да помогнат в избора на нови кандидати за Върховния съд. Екипът ще направи препоръките си след десет дни. (Панорама, Топ Чанъл, Тема, Шкип - 20/06/08)
