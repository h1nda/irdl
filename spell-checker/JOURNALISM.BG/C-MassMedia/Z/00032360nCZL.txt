Високоскоростен влак дерайлира в Западна Турция
					13/11/2009
					 
						АНКАРА, Турция -- Високоскоростен влак дерайлира в петък (13 ноември) в Западна Турция. Непосредствено след инцидента нямаше съобщения за пострадали. Линейки се стекоха към местопроизшествието, а пътниците бяха евакуирани. Влакът пътувал от Анкара за Ескишехир, когато най-малко два вагона дерайлирали край село Хасанбей, на около 10 км от гр. Ескишехир. Анадолската информационна агенция съобщи, че във влака са пътували около 245 пътници. Железопътната администрация съобщи, че влакът е дерайлирал при преминаване от една линия на друга. (Анадолска информационна агенция, Заман, АП, Би Би Си - 13/11/09)
