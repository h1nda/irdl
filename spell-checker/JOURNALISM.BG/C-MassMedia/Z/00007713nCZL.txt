Гърция ще разшири мобилните телефонни мрежи за Олимпийските игри
22/07/2003
 
АТИНА, Гърция -- Правителството обяви в понеделник (21юли), че е подготвен проектозакон, позволяващ инсталирането на временни мобилни предаватели в превозни средства и върху платформи на колела по време на Лятната Олимпиада през 2004 година. Мобилните телефонни оператори ще получат освен това допълнителни честоти, за да се избегнат възможни комуникационни сривове. Висши представители на бранша предупредиха миналата седмица, че мрежите могат да се разпаднат в пиковите часове на игрите.
Други новини: нови данни отразяват ефекта на Олимпиадата върху гръцката икономика. Инвестициите през второто тримесечие са скочили на 8.6 %, докато потреблението е нараснало на 3.8 %. (АФП- 21/07/03)
