Заминаващият си американски дипломат Хох излага приоритетите в БиХ
25/07/2003
 
САРАЕВО, Босна и Херцеговина (БиХ) -- Икономическото сътрудничество и създаването на благоприятни условия за инвестиции са главните приоритети в политиката на САЩ в БиХ, заяви на пресконференция в четвъртък (24 юли) заминаващият си временно управляващ американското посолство Кристофър Хох. Той добави, че откриването на нови работни места изисква провеждането на реформи и, че установяването на върховенство на закона ще привлече чуждестранни капитали. Той също така призова за "действия ... срещу лидерите на организираната престъпност" и посочи реформирането на армията на страната и ускоряването завръщането на бежанците като по-нататъшни приоритети. Следващата седмица Хох се завръща в САЩ и неговото място ще бъде заето от Тина Кайданов. (Източници на СВП - 25/07/03; Онаса - 24/07/03)
