Албанската опозиция предупреди, че подготвя улични протести
					08/02/2010
					 
						ТИРАНА, Албания -- Опозиционната Социалистическа партия (СП) заяви, че ще организира протести, ако преговорите за преодоляване на сегашната политическа криза с посредничеството на президента Бамир Топи се провалят. Депутатите от СП бойкотират работата на парламента от септември и настояват за щателно разследване на общите избори от миналия юни, които според тях са били опорочени от сериозни нарушения. СП, както и управляващата Демократическа партия, се съгласиха да участват в преговори с посредничеството на Топи, за да се опитат да преодолеят кризата. Очаква се в понеделник Топи да започне осъществяването на контакти с представители на двете страни. (Би Би Си, Ора Нюз, Шекули, Топ Ченъл - 07/02/10)
