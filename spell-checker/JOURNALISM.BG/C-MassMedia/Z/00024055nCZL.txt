Гръцката полиция задържа десетки нелегални имигранти
					30/09/2007
					 
						АТИНА, Гърция -- Гръцката гранична полиция е арестувала 69 нелегални имигранти и още седем, заподозрени, че са се опитали да ги вкарат нелегално в страната. Според изявление на полицията, направено в събота (29 септември), групата се е опитала да пресече река Еврос от Турция. Имигрантите са били мъже от Пакистан, Афганистан, Бангладеш, Ирак и Шри Ланка. 
						Гръцката крайбрежна охрана междувременно е задържала 187 нелегални чужденци на островите Лесвос, Кос, Фоленгандрос и Самос. Те са заявили на полицията, че са пристигнали с кораб от Турция, като всеки е платил по 2000 евро за пътуването. (AФП, Катимерини - 28/09/07)
