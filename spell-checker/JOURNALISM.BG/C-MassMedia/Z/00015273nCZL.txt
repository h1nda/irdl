Ашдаун описа емоциите, които е изпитал по време на възпоменателната церемонията за Сребреница 
					15/07/2005
					 
						САРАЕВО, Босна и Херцеговина (БиХ) -- Проведената по-рано тази седмица церемония по повод 10-ата годишнина от клането в Сребреница бе болезнено затрогваща, каза върховният представител Пади Ашдаун. В интервю, публикувано в "Дневни аваз" в петък (15 юли), Ашдаун разказа за наситените с емоция моменти, които е споделил с мъж, погребващ детето си -- една от стотиците наскоро идентифицирани жертви, погребани в мемориалното гробище по време на възпоменателната церемония. Ашдаун обяви също плановете си да говори пред парламента на БиХ във вторник, за да очертае приоритетите си през следващите шест месеца. Сред тях водещи са реформите, необходими за започване на преговори по Споразумение за стабилизация и асоцииране. (Дневни аваз - 15/07/05)
