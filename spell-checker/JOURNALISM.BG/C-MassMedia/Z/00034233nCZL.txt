Косово трябва да изпълни условията за безвизов режим
					20/04/2010
					 
						ПРИЩИНА, Косово -- Страната трябва да изпълни редица технически изисквания, преди да започне процесът на премахване на визовия режим с държавите от ЕС, реформи, които изискват „реинтеграция и репатриране”, каза в понеделник (19 април) Калдун Сино, ръководител на отдел „Политическа, икономическа и европейска интеграция” при бюрото за връзка на Европейската комисия (ЕК) в Прищина. Бюрото на ЕК заяви, че преговорният процес ще се съсредоточи върху подобряване на управлението на границите, управлението на имиграцията, борбата с организираната престъпност, тероризма и корупцията, правата на човека и на малцинствата, свободата на придвижване и издаването на лични документи. Вътрешният министър Байрам Реджепи прогнозира в неделя, че визовият режим за Косово ще бъде премахнат през 2011 или най-късно до 2012 г. (Коха Диторе, РТК, Телеграфи - 20/04/10)
