Турция ще модернизира съдебната си система
30/01/2003
 
АНКАРА, Турция -- В сряда (29 януари) правителството реши да извърши реформи в тромавата съдебна система. Вицепремиерът Абдулатиф Шенер съобщи, че е изготвен законопроект за създаването на регионални апелативни съдилища, които да облекчат работата на централния апелативен съд в Анкара. Апелативният съд разглежда около 500 000 дела всяка година, като приключването на всяко от тях отнема средно две години и половина. Това забавяне беше повод за критика от страна на Европейската комисия. (AП, AФП - 29/01/03)
