Либийският съд ще обяви на 27 май присъдите си по делото за клевета
					07/05/2007
					 
						ТРИПОЛИ, Либия -- На свое заседание в неделя (6 май) съдиите решиха да обявят решението си по делото за клевета, заведено срещу шестимата чужди медици, сред които пет български медицински сестри, на 27 май. Шестимата вече имат смъртни присъди по обвинения в заразяване на стотици деца с ХИВ. Обвиненията в клевета бяха заведени от няколко полицейски служители, за които медиците твърдят, че са изтръгнали с мъчения признанията им за заразяването с ХИВ. Шестият подсъдим е палестински лекар. Той и българките са в затвора повече от осем години. (Монитор - 07/05/07; Дарик, БНР, бТВ - 06/05/07)
