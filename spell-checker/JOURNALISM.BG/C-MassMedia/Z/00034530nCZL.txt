Четирима души бяха убити близо до македоно-косовската граница
					12/05/2010
					 
						СКОПИЕ, Македония -- Четирима души са били убити рано сутринта в сряда (12 май) при престрелка между македонската полиция и заподозрени контрабандисти в село Радуша, близо до границата с Косово. Вътрешното министерство съобщи, че в престрелката не са ранени полицаи. Според предварителните съобщения полицията се е опитала да спре автомобил, за който се смятало, че извършва контрабанда на оръжие през границата. Намиращите се в превозното средство лица са открили огън по полицията. (Макфакс, А1, Алсат-M, АП, АФП - 12/05/10)
