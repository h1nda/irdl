Лидерите на еврозоната намалиха лихвите по заема за Гърция и удължиха срока за връщането му
					13/03/2011
					 
						БРЮКСЕЛ, Белгия - Лидерите на еврозоната решиха да намалят лихвите по заема от 110 милиарда евро, който ЕС, Европейската централна банка и МВФ отпуснаха на Гърция през май 2010 г., заяви в събота (12 март) президентът на ЕС Херман ван Ромпой. Заемът отначало бе отпуснат при лихва от 5,2%, за да обезкуражи други страни, които изпитват финансови трудности да искат подобна помощ. В петък лидерите на страните, които използват общата европейска валута, решиха да намалят лихвата с 1% до 4,2% и да удължат срока за връщане на заема от три на седем и половина години. Гръцкият премиер Георгиос Папандреу заяви, че двете мерки ще помогнат на Гърция да спести около 6 милиарда евро. (Kaтимерини - 12/03/11; AНА-MПА - 11/03/11)
