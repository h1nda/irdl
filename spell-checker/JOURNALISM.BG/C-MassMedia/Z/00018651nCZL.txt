Шварц-Шилинг обсъди отношенията между БиХ и Хърватия и евроатлантическата интеграция 
					21/05/2006
					 
						ЗАГРЕБ, Хърватия -- Пратеникът на международната общност в БиХ, Върховният представител Кристиян Шварц-Шилинг, бе в Загреб в петък (19 май) за разговори с хърватските лидери. В центъра на разговорите бяха двустранното и регионалното сътрудничество, както и процесът на евроатлантическа интеграция. В изявление, направено след края на разговорите с хърватския премиер Иво Санадер, Върховният представител заяви, че БиХ може да използва опита на Загреб в процеса на присъединяване към ЕС. От своя страна Санадер заяви, че страната му подкрепя усилията за укрепване на държавата в БиХ и за гарантиране на равенството на босненските сърби с другите две основни общности в страната. (Вечерни лист - 20/05/06; ХРТ, Хина, РТРС - 19/05/06)
