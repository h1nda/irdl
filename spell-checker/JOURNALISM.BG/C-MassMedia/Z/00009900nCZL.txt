Албания се застъпва за диалога Белград-Прищина
20/02/2004
 
ТИРАНА, Албания -- Премиерът Фатос Нано заяви в четвъртък (19 февруари), че правителството му подкрепя преговорите между Прищина и Белград, както и всички други инициативи в региона, които са в полза на сътрудничеството и стабилността. Изказването бе направено след разговори с ръководителя на ЮНМИК Хари Холкери. Представителят на ООН каза пред репортери, че транспортът, енергетиката, изчезналите лица и завръщането на бежанците ще останат в центъра на разговорите между Сърбия и Косово, които се очаква да бъдат подновени в края на февруари или началото на март. (AФП - 19/02/04)
