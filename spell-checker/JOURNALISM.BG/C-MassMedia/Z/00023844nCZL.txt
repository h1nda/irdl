Турция поиска от Израел да даде обяснение за варелите с гориво
					10/09/2007
					 
						АНКАРА, Турция -- Неназован служител от Външно министерство, цитиран от всекидневника "Заман" потвърди в неделя (9 септември), че Турция е поискала официално обяснение от Израел по отношение на варелите с гориво, открити близо до турската граница със Сирия. Искането е последвало твърдението на Сирия миналата седмица, че израелски самолети са навлезли в нейното въздушно пространство и са хвърлили "муниции" в ненаселени места след като са били обстрелвани от сирийската въздушна отбрана. Според съобщения самолетите също са навлезли и в турското въздушно пространство.
						Израел не е коментирал инцидента. Външният министър на Сирия Уалид ал-Муалем е в Турция, за да обсъди двустранните отношения, както и нахлуването в нейното въздушно пространство. 
						Други новини - Длъжностни лица по сигурността потвърдиха в неделя, че няколко членове на прокюрдската Партия на демократическото общество са били арестувани, тъй като публично са обявили бунтовници от обявената извън закона Кюрдистанска работническа партия за "светци". Ако бъдат осъдени по член за тероризма от Наказателния кодекс, те могат да получат присъди от няколко години затвор. (Заман - 10/09/07; НТВ, AП, Синхуа, Ройтерс - 09/09/07)
