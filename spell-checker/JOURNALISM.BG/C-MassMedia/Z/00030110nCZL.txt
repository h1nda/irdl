Косовското правителство заяви, че няма да се поддаде на натиска на екстремистите
					30/04/2009
					 
						ПРИЩИНА, Косово -- Министър-председателят Хашим Тачи каза в сряда (29 април), че завръщането на гражданите по домовете им не трябва да се политизира, и добави, че местните институции няма да се поддадат на натиска на екстремисти от какъвто и да било етнически произход. Неговото изявление бе направено в напрегнатата обстановка след неотдавнашните инциденти в разделения град Митровица, където сърбите протестират срещу завръщането на няколко албански семейства, които са започнали да изграждат наново своите домове. "Правителството ... продължи да поема отговорности в процеса на завръщането на всички граждани в техните имоти. Възстановяването на къщи в Митровица е също част от този процес", каза Тачи. (Зери, Коха Диторе, Експрес, Косова Сот - 30/04/09; Кохавижън, Клан - 29/04/09)
