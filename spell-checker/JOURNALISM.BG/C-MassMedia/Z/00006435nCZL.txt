Македонско министерство внася поправки в законодателството във връзка с кампанията по разоръжаването
30/03/2003
 
СКОПИЕ, Македония -- Министърът на вътрешните работи Хари Костов заяви, че неговото министерство е завършило работата си по промените в двата съществуващи закона и е подготвило нов законопроект като част от кампанията за разоръжаване на населението. Костов съобщи за ежедневника &lt;I&gt;Утрински весник&lt;/I&gt;, че министерството скоро ще представи промените и проектозакона пред правителството за одобрение. Първата стъпка, каза той, ще включва пререгистрация на всички разрешителни за притежаване и използване на оръжие и ще забранява за всички, освен полицията и военните, носенето на оръжие на публични места като кафенета, дискотеки и театри.
В други новини, в петък (28 март) македонският министър на околната среда Любомир Янев проведе съвместна пресконференция с хърватския си колега Божо Ковачевич. Двамата министри обявиха, че страните им ще работят съвместно за членство в Европейската агенция по околна среда. Те заявиха, че ще поканят и други страни от региона да се присъединят към тях. (Утрински весник - 29/03/03;
