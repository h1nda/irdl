Високопоставен американски генерал е на посещение в Турция за разговори във връзка с борбата срещу тероризма и ПКК
					04/07/2008
					 
						АНКАРА, Турция -- Генерал Джеймс Картрайт, заместник-председател на Обединения комитет на началник-щабовете на САЩ, пристигна в четвъртък (3 юли) в Анкара, за да обсъди борбата срещу тероризма, включително операциите срещу поставената извън закона Кюрдска работническа партия (ПКК). Американското посолство съобщи, че Картрайт се е срещнал с началника на генералния щаб на Турция генерал Яшар Буюканът и с неговия заместник генерал Ергин Сайгун. Това е третата визита на Картрайт в Анкара от ноември 2007 г. Турция, подкрепена от службите за военно разузнаване на САЩ, провежда месеци наред военни операции срещу бази на ПКК в Северен Ирак.
						Други новини -- Турският генерален щаб съобщи, че морският курорт Анталия от неделя ще бъде домакин на тридневна среща на началник-щабовете на балканските страни. Представители на Турция, Албания, България, Босна и Херцеговина, Черна гора, Македония, Румъния, Сърбия и Гърция ще участват в срещата, както и военни делегции от НАТО и ЕС. (Заман, Търкиш Дейли Нюз - 04/07/08; АФП, Хюриет - 03/07/08)
