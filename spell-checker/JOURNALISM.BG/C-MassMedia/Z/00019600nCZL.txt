Адмиралът от НАТО Улрих каза, че силите на КФОР са готови да реагират на всякакви прояви на насилие в провинцията
					15/08/2006
					 
						ПРИЩИНА, Косово, Сърбия -- По време на посещението си в Косово в понеделник (14 август) командващият на Южното крило на НАТО, американският адмирал Хари Улрих, каза, че силите на КФОР са готови да се справят с всякакви прояви на насилие в провинцията. Той предупреди екстремистите да не се опитват да подлагат на проверка готовността на НАТО да защити сигурността в Косово през следващите месеци, с напредването на преговорите за статута. 
						Други новини -- Очаква се специалният пратеник на ООН за преговорите за статута Марти Ахтисаари да посети Косово следващата седмица, се казва в съобщение на канцеларията му от понеделник. Не се споменава точна дата. 
						Също в понеделник говорителят на ЮНМИК Александър Иванко каза, че всякакви коментари в подкрепа на разделянето на Косово са нежелателни и международната общност неколкократно е подчертавала, че изключва тази възможност. През уикенда регионалните медии цитираха координатора на сръбското правителство за Косово, Санда Рашкович-Ивич, която изрази подкрепата си за разделянето на Косово, ако не бъде постигнато друго дългосрочно решение. Белград каза, че коментарът, направен пред БиБиСи, е бил погрешно изтълкуван. (Блиц - 15/08/06; Танюг, Бета - 14/08/06)
