Джуда за Косово: "Някои проблеми не се решават"
					01/02/2011
					Журналист ветеран прави оценка на последните избори и на бъдещите перспективи.
					 От Мухамет Брайшори за Southeast European Times в Прищина - 31/01/11
 
					 
						
Репортерът на "Икономист" Тим Джуда. [Мухамет Брайшори/SETimes]
						Журналистът Тим Джуда, който отразява събитията на Балканите за списание "Икономист", бе в Косово непосредствено преди и след предсрочните избори на 12 декември, като лично наблюдава процеса. 
						В няколко общини трябваше да се проведе прегласуване поради различни нарушения на изборите. 
						Джуда обсъди със SETimes изборите и други проблеми. 
						
						SETimes: Вие сте били там; как ви изглежда сега положението в Прищина? 
						
						Tим Джуда: Е, това, което се случи не е добро. Не е добро за страната и за репутацията на страната. Резултатите са опорочени. Трябва да видим какво ще се случи сега, трябва да изчакаме и да видим. Не знаем накъде ще тръгнат нещата, но мисля, че това е много злополучно за Косово. 
						
						SETimes: Ясно е, че Косово и Сърбия ще започнат диалог, за Прищина той ще бъде свързан с технически въпроси, за Белград той ще бъде свързан с всичко, включително и със статута. Ще има ли край? 
						
						Джуда: Не знам дали някога ще има край. Искам да кажа, че в обозримото бъдеще не мисля, че Сърбия ще признае Косово; следователно смятам, че вместо край, ще има постоянен диалог за решаване на онези проблеми, които могат да бъдат решени, и за справяне със ситуацията. Трябва да знаете, че някои проблеми не се решават, като кипърския и близкоизточния. Те просто се управляват и продължават завинаги... Не съм стопроцентово сигурен защо Косово трябва да е различно. Затова не мисля, че непременно трябва да има край. 
						
						SETimes: Вие искрено говорите за идеята за "Югосфера". Каква е тя и къде е мястото на Косово в нея? 
						
						Джуда: Идеята за Югосферата бе просто да се обясни на хората онова, което аз видях, реформите на много връзки във всички сфери - политическата, социалната , икономическата и културната - в бивша Югославия. И аз мисля, че това става през последните години, всъщност в много по-голяма степен, отколкото хората съзнават. Частично изключение - поради народа там и историята му и поради различния език - е Косово. Така че частично и Косово е част от тази Югосфера. 
						
Джуда оценява бизнеса и търговията в региона. [Ройтерс]
						Мисля, че това там до известна степен се дължи на търговията, бизнеса и връзките със Сърбия, Македония, Хърватия и Словения, един от най-големите инвеститори в Косово, [може би] най-големият инвеститор тук. Има няколко връзки, но в различен вид в сравнение с другите части на бивша Югославия. 
						
						SETimes: Как ви се струва положението в Босна и Херцеговина след изборите? 
						
						Джуда: Е, мисля, че е рано да се каже, но е възможно господин Изетбегович и господин Додик да постигнат някаква форма на политическо споразумение, което да сложи край на стагнацията от последните четири години там. Не е сигурно, че това ще стане, но те могат да излязат със споразумение и да сложат край на тази стагнация. 
						Знаете, че Йосипович от Хърватия получи наградата "Мъж на годината" на "Независне Новине", така че виждаме Югосфера там. Можем също да споменем Йосипович, Додик, Тадич, Изетбегович и президента на Черна гора Филипович. 
						
Иво Йосипович ( в средата) се срещна с Борис Тадич (вдясно) през ноември 2010 г. [Ройтерс]
						Атмосферата като цяло е по-добра в Босна, но що се отнася до това дали ще има край на стагнацията - твърде рано е да се каже. В противен случай Босна просто ще е в застой. 
						
						SETimes: Могат ли отношенията между Хърватия и Сърбия да бъдат пример за отношенията между Косово и Сърбия? 
						
						Джуда: Няма да сравнявам отношенията между Хърватия и Сърбия в контекста на Косово, защото смятам, че историята на сръбско-хърватските отношения е различна от тази на отношенията между Косово и Сърбия. Това не означава, че Сърбия и Косово не могат да живеят като съседи и да имат добри отношения. Но историческите отношения между сърби и хървати имат напълно различен характер и вид в сравнение с отношенията между сърби и албанци. Не бих направил пряко сравнение, защото историята е различна. 
						
						SETimes: Aлбания не е получила положително мнение от ЕС. Какво ще стане? Джуда: Aлбания знае и на албанските политици бе казано какво става и това не е изненада. Едната страна казва това, а другата страна казва не, Европа не може да чака, тъй като това е по-важно, и така европейската интеграция трябва да почака. 
						
						SETimes: С годините наблюдаваме промяна в отношенията между балканските страни и Турция. Това което става не е ли вид неоосманизъм? 
						
						Джуда: Не. Турският външен министър каза, че не харесва израза неосманизъм и че те мислят така. Ако за хората на Балканите е полезно да извършват търговия и бизнес с Турция - не знам дали това ще бъде полезно - но също знам, че Брюксел изглежда слаб в момента. 
						Но все пак бих попитал, дали ще бъде по-добра възможност да сте част от неоосмански цикъл и докъде това би довело. Може да е добро за Турция, но не съм сигурен дали същото е вярно за всички тук. Добрите отношения с Турция са нещо добро, но по отношение на някои стратегически политически избори, ЕС е още по-добър.
