Делото за корупция срещу бивши румънски министри бе отложено
					12/05/2009
					 
						БУКУРЕЩ, Румъния -- Върховният съд реши в понеделник (11 май) да отложи за 29 юни процеса срещу бившия министър на икономиката Кодрут Шереш и бившия министър на съобщенията и телекомуникациите Жолт Над по обвинения в корупция. Съдът отложи заседанието поради факта, че шестима от подсъдимите все още нямат назначени защитници. Шереш ще отговаря по обвинения в предателство и предоставяне на класифицирана информация, свързана с продажбата на държавни компании. Според обвиненията Над е позволил изтичането на класифицирана информация и е улеснил незаконни приватизационни сделки в периода между май 2005 и ноември 2006 г.
						Други новини -- Съдилищата в цяла Румъния бяха силно затруднени в работата си в продължение на два часа в понеделник по време на предупредителната стачка на държавните служители. Те искат повишения на заплатите и допълнително заплащане за допълнителните часове работа. (Медиафакс, Агерпрес, Зиаре, Хотнюз - 11/05/09)
