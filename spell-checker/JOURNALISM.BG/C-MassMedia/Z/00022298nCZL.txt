Румънци протестират срещу отстраняването на Бъсеску 
					20/04/2007
					 
						БУКУРЕЩ, Румъния – Около 3 000 поддръжници демонстрираха в четвъртък (19 април) в центъра на Букурещ срещу решението на парламента да отстрани президента Бъсеску от поста му. Законодателите свалиха Бъсеску с достатъчно мнозинство, като го обвиниха противоконституционни действия. В обръщение към демонстрантите Бъсеску отрече обвиненията и настоя, че няма доказателства в тяхна подкрепа. По закон бъдещето му трябва да бъде решено на национален референдум, който да се проведе в рамките на следващите 30 дена. Той обаче даде да се разбере, че вместо това ще подаде оставка и ще предизвика предсрочни избори, които според допитванията ще спечели лесно. (Адевърул, Котидианул, Евениментул Зилеи, Зиуа - 20/04/07; Медиафакс, Ромпрес - 19/04/07)
