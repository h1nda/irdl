Хърватският конституционен съд отхвърли искането за провеждането на референдум
					20/10/2010
					 
						ЗАГРЕБ, Хърватия -- Конституционният съд единодушно реши в сряда (20 октомври), че не е необходимо да се провежда референдум за възможни промени в трудовия кодекс, тъй като правителството вече е изтеглило предложението си по този въпрос. Съдът заключи, че след като е оттеглил поправките от парламентарната процедура, кабинетът е уважил волята на гражданите, които са подписали петиция, организирана от профсъюзите с искане за провеждането на референдум по спорните предложения. Сред тях бе едно, което би поставило шестмесечен срок за изготвянането на нов колективен трудов договор след изтичането на действащия. След това правата на работниците биха били предмет на отделни договори със съответните работодатели. Профсъюзите събраха повече от 700 000 подписа, необходими за свикването на референдум по предложените поправки. Те твърдят, че обмислят следващите си стъпки в светлината на решението. (ХИНА, ХРТ, Пословни Дневник - 20/10/10)
