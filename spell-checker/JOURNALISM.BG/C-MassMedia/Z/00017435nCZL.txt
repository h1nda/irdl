Румъния започна кампания срещу бездомните кучета след смъртоносно нападение
					31/01/2006
					 
						БУКУРЕЩ, Румъния -- Властите планират голяма кампания за разчистване на улиците от бездомните кучета след смъртта на японски бизнесмен в Букурещ в неделя (29 януари). Жертвата е починала от загуба на кръв, след като бездомно куче разкъсало жизненоважна артерия на крака му. Кметството ще ангажира 1000 чуждестранни студенти по медицина, които да кастрират уличните кучета в столицата. 
						Също в понеделник министерството на здравеопазването съобщи, че още трима души са загинали заради студеното време, като общият брой на жертвите през януари достигна 60. Осемнадесет от тях са били бездомници. (Ройтерс, АФП - 30/01/06)
