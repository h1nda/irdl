Агенция на ООН е загрижена за условията за имигрантите в Гърция
					17/10/2010
					 
						АТИНА, Гърция -- Агенцията за бежанците на ООН призова Гърция в петък (15 октомври) да подобри условията в центровете за незаконни имигранти на гръцко-турската граница. След посещение в центровете, близо до река Еврос екип на ВКБООН се оплака от липсата на хигиена и липсата на пространство. "Мъже, жени и деца са натъпкани заедно", съобщава агенцията. Тя също препоръча на властите да осигурят социални, медицински и психологически грижи, както и преводачи. Повече от 23 000 души са заловени да пресичат нелегално границата с Турция през първите осем месеца на тази година. (еКатимерини - 16/10/10; MИА, AП, AФП - 15/10/10)
