Ашдаун съобщи за възможно преразглеждане на санкциите срещу някои служители в БиХ
					06/03/2005
					 
						САРАЕВО, Босна и Херцеговина (БиХ) -- Върховният представител Пади Ашдаун съобщи в петък (4 март), че неговата служба ще преразгледа административните мерки, наложени срещу служители в БиХ от 1998 г. насам, което може да доведе до преразглеждане на санкциите. На пресконференция в Сараево Ашдаун каза, че той е представил тази идея на главните международни сили преди една година. Той подчерта, че решенията ще бъдат взети само след внимателен преглед на всеки отделен случай. Около 150 служители са санкционирани досега. (Източници от СВП, ПБС БиХ - 04/03/05)
