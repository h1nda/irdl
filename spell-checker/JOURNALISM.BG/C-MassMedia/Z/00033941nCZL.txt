Дьо Кермабон: „ЮЛЕКС разследва случаи на корупция в Косово” 
					26/03/2010
					 
						ПРИЩИНА, Косово -- Ръководителят на ЮЛЕКС Ив дьо Кермабон каза в четвъртък (25 март), че мисията разследва някои значими случаи на корупция, но не даде повече подробности. Дьо Кермабон призова за търпение, заявявайки, че справедливостта, освен всичко друго, изисква време, доказателства и свидетели. По време на посещение в Суха Река Дьо Кермабон отбеляза, че ЮЛЕКС си сътрудничи с правителството в създаването на специално звено за борба с корупцията. (Зери, Лайм - 26/03/10; РТК, КТВ - 25/03/10)
