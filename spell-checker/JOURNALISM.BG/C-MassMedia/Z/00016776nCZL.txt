Турската полиция арестува двама членове на полувоени части за бомбения атентат в Семдинли
					29/11/2005
					 
						АНКАРА, Турция -- В понеделник (28 ноември) полицията арестува двама членове на полувоенни части във връзка с бомбения атентат, който предизвика бурни протести сред кюрдите в град Семдинли по-рано този месец. Друг член на жандармерийска част и бивш кюрдски бунтовник, който е станал информатор на полицията, беше задържан на 9 ноември малко след взрива. Парламентът започна разследване на инцидента, за да увери местните жители, че случаят няма да се потули, ако военни са участвали в бомбения атентат. (Ройтерс - 29/11/05; ЮПИ, Ройтерс, TurkishPress.com, Turks.US - 28/11/05)
