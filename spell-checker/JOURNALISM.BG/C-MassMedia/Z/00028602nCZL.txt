Черна гора и БиХ се присъединиха към "Адриатическата харта" на НАТО
					05/12/2008
					 
						ХЕЛЗИНКИ, Финландия -- Черна гора и Босна и Херцеговина (БиХ) се присъединиха в четвъртък (4 декември) към т.нар. „Адриатическа харта” на желаещите да членуват в НАТО, механизъм за сътрудничество, създаден по инициатива на Съединените щати през 2003 г. Двете страни станаха официални членки на партньорската инициатива на церемония в Хелзинки по време на годишната среща на външните министри от ОССЕ. "Адриатическата харта", в която членуват Албания, Хърватия и Македония, отправи покани към Черна гора и БиХ по време на среща в Ню Йорк през септември. Албания и Хърватия получиха покани за членство в НАТО на срещата на върха през април. Гърция наложи вето на кандидатурата на Македония, обосновавайки се с дългогодишния спор за името между двете страни. (РСЕ, РТЧГ, Макфакс, A1 - 04/12/08)
