Според Румъния МВФ е одобрил данъчните реформи 
					05/01/2005
					 
						БУКУРЕЩ, Румъния -- Премиерът Калин Попеску Таричану излезе с изявление във вторник (4 януари), в което се казва, че МВФ е одобрил неговия пакет, насочен към данъчна реформа. Първото решение на новото румънско правителство бе да въведе плосък данък от 16 % за подоходното и корпоративното облагане. Досега данъкът общ доход варираше между 18 и 40 %, а корпоративните данъци бяха на ниво от 25 %. 
						Също във вторник президентът Траян Басеску посети редица румънски специални поделения и ведомства. Според него комуникационните системи на страната са напълно съвместими с тези на НАТО, но призова Специалната служба по комуникациите да бъде допълнително модернизирана. (АП, Ромпрес - 04/01/05)
