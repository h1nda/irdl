Румънски министър подаде оставка поради обвинения в злоупотреби
					15/07/2009
					 
						БУКУРЕЩ, Румъния -- Във вторник (14 юли) министърът на младежта и спорта Моника Якоб Ридзи подаде оставка поради обвинения, че е злоупотребила със служебното си положение и е присвоила държавни средства, съобщиха медиите. Оставката й идва, след като парламентарна комисия препоръча започването на официално разследване срещу нея по подозрения в присвояване на около 630 000 евро, похарчени за организирането на честването на 2 май - Деня на младежта. Ридзи беше обвинена също така в използването на държавни средства за подкрепа на предизборната кампания на дъщерята на президента Траян Бъсеску, Елена Бъсеску, която наскоро беше избрана за депутат в Европейския парламент. Ридзи отрече обвиненията и обеща да ги обори в съда. По-късно във вторник Бъсеску назначи сенатор Луминица Сорина Плачинта на мястото на Ридзи. (Журналул Национал, Зиуа, Евениментул Зилеи, Ромъния Либера - 15/07/09; Медиафакс, Агерпрес, Реалитатя ТВ, Хотнюз, АП, ДПА, Синхуа - 14/07/09)
