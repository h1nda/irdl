Анализите потвърдиха, че откритата в Белград чанта е принадлежала на Караджич
					14/08/2008
					 
						БЕЛГРАД, Сърбия -- Чантата и лаптопът, които бяха открити в Белград в началото на седмицата, принадлежат на бившия босненски сръбски лидер Радован Караджич, са съобщили източници от полицията на сръбския вестник “Прес” в сряда (13 август), позовавайки се на резултатите от ДНК анализ. Същият източник е добавил, че полицията ще предаде в четвъртък всички намерени в чантата предмети на адвокатите на Караджич, като е отбелязал, че от съдържанието може да се съди, че Караджич е знаел, че агентите са близо до него. "Днес със сигурност можем да кажем, че той е знаел за приготовленията за залавянето му. Изглежда той е знаел, че специалните агенти са по следите му, и се е опитал да избяга бързо," е съобщил източникът. В сряда адвокатът на Караджич Светозар Вуячич заяви, че откриването на вещите на Караджич е било инсценирано. (Прес - 14/08/08; B92 - 13/08/08)
