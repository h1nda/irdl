Албания изпраща сапьори в БиХ 
					05/10/2010
					 
						ТИРАНА, Албания -- Контингент от десет албански военнослужещи, обучени в обезвреждането на мини, замина в понеделник (4 октомври) за Босна и Херцеговина (БиХ), за да помогне в откриването и обезвреждането на останалите от конфликта през 90-те години на ХХ в. боеприпаси. „Вие сте част от 6-ия контингент, който ще окаже помощ в качеството си на член на НАТО на приятелска страна, за да може безопасно да се ходи по нейна земя”, каза на церемонията по изпращането заместник-министърът на отбраната Арян Старова. Първият албански контингент в рамките на мисията АЛТЕЯ в БиХ започна дейност през април 2008 г., 12 години след като първите албански военни части бяха изпратени в тази страна. (Клан, ТВШ, Нюз 24, Министерство на отбраната - 04/10/10)
