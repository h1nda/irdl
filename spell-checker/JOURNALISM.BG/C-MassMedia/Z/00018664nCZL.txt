Македонската полиция спря трафиканти на хора на гръцката граница
					22/05/2006
					 
						СКОПИЕ, Македония -- Полицията съобщи в събота (20 май), че е предотвратила нов опит за трафик на хора близо до гръцката граница. В четвъртък нейни служители са арестували 11 македонски граждани при опит за тайно превеждане на албански граждани в Гърция. Това бе вторият подобен инцидент на границата за по-малко от седмица. В предишния случай камион, натоварен с 20 незаконни имигранти, бе спрян на граничния пункт Богородица. (Телма ТВ, Макфакс, А1 ТВ - 20/05/06)
