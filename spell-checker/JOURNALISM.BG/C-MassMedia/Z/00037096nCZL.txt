Висши полицейски служители в Румъния бяха уволнени за злоупотреба със служебно положение 
					18/01/2011
					 
						БУКУРЕЩ, Румъния -- Представителят на вътрешното министерство Йоан Даскалу каза в понеделник (17 януари), че двамата най-висши полицейски служители в страната са били уволнени в резултат на разследване, което е установило, че те са наемали персонал незаконно. Шефът на жандармерията Олимпиодор Антонеску и неговият заместник Николае Руджина са обвинени в злоупотреба със служебно положение, каза Даскалу. Трима други офицери са били освободени от длъжност във връзка с делото. 
						Също в понеделник около 400 пенсионирани полицейски и военни офицери проведоха демонстрация в Констанца срещу орязването на пенсиите като част от мерките за строги икономии, въведени от правителството миналата есен. Протестиращите поискаха оставката на президента Траян Бъсеску. В петък военните пенсионери съобщиха, че са внесли жалба в прокуратурата срещу министър-председателя Емил Бок и други държавни служители във връзка с мерките за икономии. Според пенсионерите някои от пенсиите са били орязани наполовина. (Котидианул - 18/01/11; АП, Hotnews.ro, Реалитатя, Адевърул, Курентул, Журналул Национал - 17/01/11)
