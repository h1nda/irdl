ЕС призовава за по-добро сътрудничество между държавите от Западните Балкани в борбата срещу престъпността
					19/11/2006
					 
						ТИРАНА, Албания -- Западните Балкани са от решаващо значение за сигурността на Европа, заяви в петък (17 ноември) еврокомисарят по правосъдието Франко Фратини и призова държавите от региона да засилят сътрудничеството в борбата срещу трафика на наркотици и хора. Укрепването на върховенството на закона, на провосъдната система и сигурността в страните от Западните Балкани също е от съществено значение, добави той. Фратини направи това изявление пред Четвъртия форум на министерско равнище на ЕС и Западните Балкани за правосъдие и вътрешни работи, проведен в Тирана.
						Дискусиите на форума се съсредоточиха върху мерките за укрепване на системата за граничен контрол в региона, мерките срещу организираната престъпност и тероризма и защитата на свидетели на съдебни процеси. На събитието присъстваха министри от Албания, Босна и Херцеговина, Хърватия, Македония, Сърбия и Финландия, която в момента е ротационен председател на ЕС. (Албейнинън Нюз, ПБС БиХ, Виести - 18/11/06; Уеб-сайт на албанското правителство, ХРТ - 17/11/06)
