Бъсеску увери Европейския парламент, че реформите в Румъния продължават
					01/02/2007
					 
						БРЮКСЕЛ, Белгия -- В реч пред Европейския парламент в сряда (31 януари) румънският президент Траян Бъсеску каза, че страната му продължава да изпълнява реформите през седмиците след присъединяването си към ЕС и че властите, както и румънската общественост, добре разбират, че действителният процес на интеграция едва е започнал. Като приоритети Бъсеску посочи икономическия растеж, ефективните институции, инфраструктура, която отговаря на стандартите на ЕС, по-чиста околна среда и изкореняване на корупцията. (Зиуа - 01/02/07; Ромпрес, EU Observer - 31/01/07)
