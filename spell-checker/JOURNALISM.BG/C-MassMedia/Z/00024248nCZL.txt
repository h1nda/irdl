Хърватия бе избрана за член на Съвета за сигурност на ООН
					17/10/2007
					 
						НЮ ЙОРК, Съединени щати -- Във вторник (16 октомври) Хърватия спечели в оспорвана надпревара с Чешката република място в Съвета за сигурност на ООН. В първия кръг от гласуването 95 страни подкрепиха Хърватия срещу 91 за Чешката република. Подкрепата за Загреб нарасна на 106 гласа във второто гласуване. След като загуби десет гласа във второто гласуване, Чешката република отпадна от състезанието. Така за първи път Хърватия ще има място като непостоянен член на Съвета. Тя ще замени Словакия в края на годината и ще бъде член на Съвета през следващите две години. (АП, АФП, Ройтерс, Вечерни Лист, Весник - 17/10/07; Javno.com, Ройтерс, ХРТ - 16/10/07)
