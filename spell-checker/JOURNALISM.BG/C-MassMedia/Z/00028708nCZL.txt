Прищина изрази загриженост във връзка с възможното отваряне на офис на ЮЛЕКС в Белград
					16/12/2008
					 
						ПРИЩИНА, Косово --В понеделник (15 декември) косовски политически лидери изразиха загриженост, че отварянето на офис на ЮЛЕКС в Белград ще превърне Сърбия във фактор във вътрешните работи на Косово. Ръководителят на ЮЛЕКС Ив дьо Кермабон заяви в неделя, че се планира откриване на офис в Белград. Заместник министър-председателят на Косово Хайредин Кучи подчерта, че този подход има за цел да се гарантира регионалното сътрудничество с правителствата на Македония, Черна гора, Албания и Сърбия. Ибрахим Маколи от опозиционния Алианс за ново Косово обаче каза, че ЮЛЕКС дава на Белград надежди за участие във вътрешните работи на Косово. Представители на ЮЛЕКС твърдят, че офисът в Белград ще има изцяло технически функции и няма да замени координационния център на ЮНМИК там. (Коха Диторе, Лайм, Експрес, Зери, Косова Сот - 16/12/08)
