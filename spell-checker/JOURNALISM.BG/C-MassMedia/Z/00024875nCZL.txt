Турската армия: Обекти на ПКК бяха ударени в Северен Ирак
					16/12/2007
					 
						АНКАРА, Турция -- Турски военни самолети започнаха въздушни удари срещу позиции на сепаратистката Кюрдистанска работническа паратия (ПКК) в Северен Ирак рано в неделя (16 декември). Самолетите атакуваха райони на Зап, Хакурк и Авасин, както и район в планината Кандил, която се смята за убежище на кюрдските бунтовници, съобщиха от турската армия. Нападението отбелязва първата голяма операция на Турция срещу бойците на ПКК на иракска територия. След въздушните нападения, армията продължи да обстрелва обекти в Северен Ирак с далекообхватна артилерия. 
						Иракски официални представители твърдят, че са били бомбардирани десет села и че вследствие на това е била убита една жена. Съобщава се също за двама ранени. От турския Генерален щаб съобщават, че нападенията са били насочени срещу партизани и съоръжения на ПКК, а не срещу цивилното население в региона. Заместник-премиера Джемил Чичек заяви, че армията ще продължи да извършва операциии, когато се наложи и поднови неотдаванашните призиви на правителството към партизаните да сложат оръжие. (AФП, AП, НТВ, ДПА, Си Ен Ен Tърк, Aлджазира, Би Би Си, агенция Анадолу - 16/12/07)
