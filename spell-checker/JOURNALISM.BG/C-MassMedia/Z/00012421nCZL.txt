Българската опозиция планира вот на недоверие на кабинета 
					25/10/2004
					 
						СОФИЯ, България -- Дясната опозиционна партия Демократи за силна България (ДСБ), ръководена от бившия премиер Иван Костов, обяви в неделя (24 октомври), че планира да инициира процедура по искане вот на недоверие на правителството на премиера Симеон Сакскобургготски през следващите седмици. Заместник- председателят на ДСБ Веселин Методиев каза, че изявлението, направено от Сакскобургготски, че правителството представлява само онези, които са гласували за него, е неконституционно и трябва да бъде "санкционирано от парламента". Според Методиев ДСБ ще се консултира с други опозиционни сили по тази тема. 
						Също в неделя България и Македония дадоха ход на проект за изграждане на нов ГКПП между селата Илия (България) и Габрово (Македония). Началото на строителството на съоръжението и на нов път, свързващ двете държави, бе положено по време на среща на българския външен министър Соломон Паси и представители на македонското правителство. 
						Други новини: Български войник бе убит, а трима други - ранени при самоубийствен атентат в Ирак в неделя. Според министъра на отбраната Николай Свинаров правителството остава ангажирано с борбата срещу тероризма и няма да изтегля контингента си от Ирак. Това бе седмият загинал български военнослужещ в тази страна. (Сега, бТВ, Монитор - 25/10/04; Ройтърс, АФП, Медиапул - 24/10/04)
