Премиерът на БиХ Терзич очаква всички министри да участват в следващото заседание на кабинета 
					31/01/2005
					 
						САРАЕВО, Босна и Херцеговина (БиХ) -- Премиерът на БиХ Аднан Терзич изрази надежда, че всички министри ще присъстват на заседанието на кабинета, следващия вторник (1 февруари). В прес-съобщение от понеделник Терзич отново подчерта, че министрите трябва да дискутират важни въпроси, включително доклад по темпа за прилагане на мерките, препоръчани от Европейската комисия по изследването на подготвеността за интеграция на БиХ с ЕС, както и проектозакона за обществените медии. Членовете на сръбската Партия за демократичен напредък подадоха оставка от кабинета миналия месец след мерките, които Върховният представител Пади Ашдаун наложи на Република Сръбска. 
						Други новини: В понеделник в Сараево започна регионална министерска конференция по завръщането на принудително изселени лица. Представители на правителството от БиХ, Хърватия и Сърбия-Черна гора присъстват на форума наред с представители на Европейската комисия, ВКБООН и на ОССЕ. (Дневни аваз, Независне новине - 31/01/05; Фена, ПБС БиХ, Pincom.info - 30/01/05)
