Румънският контингент в Ирак ще бъде намален до края на август
					20/07/2006
					 
						БУКУРЕЩ, Румъния -- Румънският контингент в Ирак ще бъде намален със 150 души, като общата му численост ще стане 630 военнослужещи, каза румънският началник-щаб ген. Еужен Бадалан в сряда (19 юли). Той каза, че румънското инженерно подразделение и ротата на военната полиция ще се върнат у дома до края на август. Бадалан съобщи това по време на церемония по ротация на частите, с която 405 военнослужещи бяха изпратени от базирания в Деж 811-и пехотен батальон за Ирак. (Адевърул, Найн О'Клок - 20/07/06; Ромпрес - 19/07/06)
