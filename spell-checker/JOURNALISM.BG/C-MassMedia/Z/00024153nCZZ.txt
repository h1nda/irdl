Наука и технологии: Загреб постига успехи в пречистването на водата
					08/10/2007
					Хърватската столица реализира най-големия и най-съвременен проект от този тип в Европа. Още от седмицата: завърши проектът "Македония се свързва"; водеща румънски разработчик на софтуер отвори свое представителство в Силиконовата долина.
					 
						
Проектът осигурява питейна вода за жителите на Загреб. [Гети Имиджис]
						Град Загреб завърши проект за пречистване на водата за 250 млн. евро. Това е най-големият и най-съвременният проект от този тип в Европа и реализирането му отне пет години. В края на септември се проведе церемония за отбелязване на събитието. 
						*** 
						Проектът на USAID "Македония се свързва" официално приключи в сряда (3 октомври). Проектът, който започна преди три години, имаше за цел да осигури достъп до високоскоростен интернет за 550 начални и средни училища, изследователски институти, университети и общежития в цяла Maкедония. 
						*** 
						Екип от гръцки експерти създаде първата сграда в Европа, която черпи до 95 % от нужната й енергия от слънчеви и геотермални източници. Пететажната административна сграда в квартал на Атина бе открита в четвъртък (4 октомври). 
						*** 
						Изложението на комуникационни и технологични продукти CeBIT бе открито в Истанбул във вторник (2 октомври). На изложението са представени продукти на 900 компании от 70 страни. 
						*** 
						Форумът "Hi Tech Innovators' Partenariat" се проведе в Солун в петък (5 октомври) и събота. Организиран от гръцкото министерство на икономиката, форумът имаше за цел да създаде нови и трайни бизнесконтакти между гръцки и чуждестранни вискотехнологични компании. 
						*** 
						Водещата румънска фирма за разработване на софтуер "BitDefender" съобщи, че е открила ново представителство в Силиконовата долина в Калифорния. В момента в представителството работят осем души, като се очаква този брой да се увеличи към края на 2008 г. 
						
(Различни източници -- 01/10/07-08/10/07)
