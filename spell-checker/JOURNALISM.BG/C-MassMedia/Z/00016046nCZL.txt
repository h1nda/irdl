Македонското правителство оцеля след гласуване на вота на недоверие
					25/09/2005
					 
						СКОПИЕ, Македония -- Македонското правителство оцеля след гласуване на вот на недоверие, внесен от опозиционните партии, след като през целия ден в четвъртък бяха водени дебати, приключили след полунощ. Шестдесет и един депутати от управляващата коалиция отхвърлиха предложението, а 23 души от опозицията го подкрепиха. Двама опозиционни депутати се въздържаха, а 34 други не присъстваха на гласуването. В края на сесията премиерът Владо Бучковски обеща да увеличи усилията на Македония за интеграция в ЕС и НАТО и отхвърли обвиненията на опозицията за фатални закъснения в процеса на реформи. (Утрински Весник, Дневник - 24/09/05; Телма ТВ - 23/09/05)
