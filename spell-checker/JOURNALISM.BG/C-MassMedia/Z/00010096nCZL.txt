Думич оттегли кандидатурата си за поста министър на отбраната на БиХ
09/03/2004
 
САРАЕВО, Босна и Херцеговина (БиХ) -- Драгомир Думич, номиниран за новия пост на държавен министър на отбраната, оттегли кандидатурата си, както се твърди, поради съображения, свързани с процедурата на проверка. В края на седмицата членът на парламента на БиХ Никола Спирич каза, че Службата на Върховния представител е на прага да отхвърли номинацията, тъй като Думич не се ползвал с подкрепата на международната общност. Според съобщения в местните медии Сръбската демократическа партия може да номинира на негово място служителя в МВнР Никола Радованович.
Други новини: Върховният представител Пади Ашдаун бе в Лондон в понеделник (8 март), където се срещна с премиера Тони Блеър и външния министър Джак Стро. Службата на Ашдаун съобщи, че всички са се съгласили, че БиХ трябва да ускори осъществяването на реформите. (Източници на СВП, Независне новине - 09/03/04; ПБС БиХ, РТРС, НТВ Хаят - 08/03/04)
