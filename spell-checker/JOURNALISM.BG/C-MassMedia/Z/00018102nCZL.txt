Премиерите на Сърбия, Хърватия и Гърция обсъдиха Косово
					31/03/2006
					 
						РИМ, Италия -- В четвъртък (30 март) сръбският премиер Воислав Кощуница обсъди развитието на преговорите за статута на Косово с колегите си от Хърватия и Гърция, Иво Санадер и Костас Караманлис. Тримата премиери, които се срещнаха на конгреса на Европейската народна партия, бяха единодушни, че бъдещият статут на Косово не трябва да се налага, а да бъде резултат от компромис между двете страни. 
						Кощуница и Санадер разговаряха и за подобряването на двустранните отношения между двете страни, като специално внимание бе отделено на положението на сръбското малцинство в Хърватия. Сътрудничеството между двете страни бе обсъдено и между премиерите на Сърбия и Гърция, особено по отношение на процеса на интеграция в ЕС. (Бета, Танюг, РТС - 30/03/06)
