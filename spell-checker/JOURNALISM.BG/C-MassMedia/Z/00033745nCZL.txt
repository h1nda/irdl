Великобритания пусна под гаранция босненския политик Ганич
					11/03/2010
					 
						ЛОНДОН, Великобритания -- В четвъртък (11 март) лондонски съд пусна под гаранция бившия член на председателството на Босна и Херцеговина (БиХ) Еюп Ганич в очакване на процеса за екстрадирането му, насрочен за 29 март. Сърбия е изпратила официално искане за екстрадиране, съобщи представителят на министерството на правосъдието Слободан Хомен. Ганич беше арестуван на 1 март на лондонското летище "Хийтроу" въз основа на заповед за арест, издадена от Белград. Сърбия го издирва във връзка с нападение от май 1992 г. в Сараево срещу конвой на Югославската народна армия, в резултат на което са загинали повече от 40 войници. (Би Би Си, АФП, ДПА, АП - 11/03/10; Бета, Танюг, РТС, Б92 - 10/03/10)
