Премиерът на Хърватия Рачан ще предаде в четвъртък в Брюксел въпросника на ЕК
09/10/2003
 
ЗАГРЕБ, Хърватия -- Министър-председателят Ивица Рачан трябваше да предаде официално в четвъртък (9 октомври) попълнения въпросник на Европейската комисия (ЕК) на президента на ЕК Романо Проди в Брюксел. Парламентът одобри отговорите на правителството на обемния въпросник на ЕК миналия месец, макар че някои въпроси бяха оставени открити поради липса на данни. Счита се, че документът е от ключово значение за бъдещото решение на ЕК относно готовността на Хърватия да напредне в процеса на присъединяване към ЕС. &lt;I&gt;Файненшъл Таймс&lt;/I&gt;съобщи, че най-вероятно на Рачан ще бъде казано, че Хърватия ще може да започне преговори по присъединяването към ЕС още догодина, ако съдейства в пълна степен на Трибунала на ООН за военни престъпления. (Файненшъл Таймс, ХИНА, Би Би Си - 09/10/03)
