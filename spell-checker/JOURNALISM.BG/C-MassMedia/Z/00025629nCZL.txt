Главният прокурор на Хагския трибунал посети Загреб
					28/02/2008
					 
						ЗАГРЕБ, Хърватия -- Серж Брамерц, новият главен прокурор на Хагския трибунал за военни престъпления, започна двудневно посещение в Хърватия в четвъртък (28 февруари) и ще се завърне на Балканите следващия месец. Говорителката му Олга Кавран каза, че той ще посети Сараево на 6 март. Брамерц зае поста на 1 януари, наследявайки Карла дел Понте. (ХРT - 28/02/08; AФП, AП - 27/02/08)
