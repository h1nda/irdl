Турският и испанският премиер призовават за сдържаност по повод на кризата с карикатурите
					07/02/2006
					 
						АНКАРА, Турция -- Премиерът Реджеп Тайип Ердоган и испанският му колега Хосе Луис Родригес Сапатеро отправиха в понеделник (6 февруари) общ призив за успокояване на споровете около публикуваните карикатури на пророка Мохамед в европейски вестници. Ердоган и Сапатеро, чиито страни дадоха начало на инициативата "Алианс на цивилизациите" миналата есен, изразиха загриженост във връзка с напрежението, породено от случая. 
						Българският премиер Сергей Станишев излезе с подобно изявление в понеделник. Той призова местните медии да се въздържат от религиозни полемики и да отразяват внимателно случая с карикатурите. (TurkishPress.com, Turks.US, Уеб сайт на българското правителство - 06/02/06)
