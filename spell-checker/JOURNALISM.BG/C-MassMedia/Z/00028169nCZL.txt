България ратифицира протоколите за членство на Албания и Хърватия в НАТО
					24/10/2008
					 
						СОФИЯ, България -- С голямо мнозинство парламентът ратифицира в четвъртък (23 октомври) протоколите за присъединяване на Албания и Хърватия към НАТО. Общо 163 депутати подкрепиха ратифицирането, шестима гласуваха „против” и шестима се въздържаха. На гласуването присъстваха председателката на албанския парламент Йозефина Топали и хърватският й колега Лука Бебич. И двамата изказаха благодарности на българските депутати за тяхната подкрепа. Албания и Хърватия получиха покани за членство в НАТО по време на срещата на върха на Алианса в Букурещ през април т.г. (БНР, БТА, Дарик, Агенция София нюз, ХИНА, Танюг - 23/10/08)
