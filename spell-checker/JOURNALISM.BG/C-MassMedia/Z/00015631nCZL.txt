Премиерът на Македония Бучковски не прие оставката на министъра на правосъдието
					18/08/2005
					 
						СКОПИЕ, Македония -- В сряда (17 август) премиерът Владо Бучковски обяви, че не е приел оставката на министъра на правосъдието Мери Младеновска-Гьоргиевска, която подаде оставка след бягство на затворник от затвора в Идризово. Миналата седмица въоръжен с пистолет затворник уби друг обитател на затвора и успя да избяга. Според Бучковски Младеновска-Гьоргиевска не носи лична отговорност в този случай, независимо че опозицията твърди обратното.
						Също в сряда полицията задържа двама мъже, заподозрени във връзка с експлозията пред полицейския участък на Бит Пазар в Скопие миналия месец. Главният заподозрян по този случай, 22-годишният косовски албанец Рамадан Шити, все още е на свобода, след като преди три месеца избяга от македонски затвор. (Уеб-сайт на македонското правителство, A1 ТВ - 18/08/05; Телма ТВ, A1 ТВ, Макфакс - 17/08/05)
