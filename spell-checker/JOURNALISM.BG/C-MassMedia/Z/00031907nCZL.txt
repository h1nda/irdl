Албанските социалисти заплашиха да засилят антиправителствените протести
					07/10/2009
					 
						ТИРАНА, Албания -- Лидерът на Социалистическата партия (СП) Еди Рама каза във вторник (6 октомври), че протестът, планиран за събота пред сградата на правителството в Тирана, е само първия от многото. Партията отдавна критикува общите избори от 28 юни, като настоява, че резултатите са били манипулирани. СП поиска щателно разследване. В продължение на седмици нейните 65 депутати бойкотират работата на парламента по тази причина. Рама предупреди, че протестите ще се разпрострат на всяка улица в страната, докато исканията на опозицията не бъдат удовлетворени. (Balkan Web, Шекули, Топ Ченъл - 06/10/09)
