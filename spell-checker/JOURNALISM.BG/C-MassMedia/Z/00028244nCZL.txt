Сръбската прокуратура разследва предполагаеми съучастници на укриващите се от Хага
					31/10/2008
					 
						БЕЛГРАД, Сърбия – Прокурорът за военни престъпления Владимир Вукчевич каза в четвъртък (30 октомври), че ще поиска разследване на седем души, за които се твърди, че са помогнали на заподозрения във военни престъпения Стоян Жуплянин да избегне арест. Вукчевич добави, че според него може в крайна сметка 30 лица да бъдат подведени под отговорност. Седмината са осигурявали, според твърденията, фалшиви документи за самоличност на Жуплянин преди арестуването му през юни. Докато е бил на свобода, бившият босненски сръбски полицейски началник е пътувал свободно до редица страни под фалшива самоличност. (AФП, АП, Б92 -30/10/08)
