Албанският вътрешен министър Нишани отговори на критиките от страна на САЩ
					18/06/2009
					 
						ТИРАНА, Албания -- Вътрешният министър Буяр Нишани каза в сряда (17 юни), че Албания е постигнала напредък в борбата си с трафика на хора. С това той даде отговор на новия доклад на Държавния департамент на САЩ, който класира Албания сред страните с високи нива на трафик на хора и призовава правителството да положи повече усилия. "Класирането на Албания е сравнимо с общото ниво в ЕС", каза Нишани. Той настоя също така, че правителството е увеличило усилията си в предоставянето на защита на жертвите, включително и със създаването на 24-часова телефонна услуга за предоставяне на помощ и съвети на нуждаещите се. (Старт, Клан, Топ Ченъл - 17/06/09)
