Хърватия и Румъния ще работят заедно за членство в ЕС
27/05/2003
 
ЗАГРЕБ, Хърватия -- Президентите на Хърватия и Румъния Стипе Месич и Йон Илиеску бяха единодушни в понеделник (26 май), че техните държави трябва да работят заедно за членство в ЕС. Месич заяви пред репортери, че Загреб и Букурещ споделят "общи стратегически интереси, които са интеграцията в ЕС и НАТО, както и развитието на техните икономики". Илиеску оцени високо изключително добрите отношения между Румъния и Хърватия, но отбеляза ,че още трябва да се направи за стимулиране на търговията. По тази причина президентите присъстваха на откриването на двустранен икономически форум в Загреб. (Медиафакс, Ромпрес, Виесник - 27/05/03; АФП, ХИНА - 26/95/03)
