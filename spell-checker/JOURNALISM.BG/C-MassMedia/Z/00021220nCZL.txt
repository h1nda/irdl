Румънски съд освободи условно миньорски лидер 
					10/01/2007
					 
						БУКУРЕЩ, Румъния -- Съд освободи условно от затвора лидера на бунта на румънските миньори, който доведе до събарянето на първото посткомунистическо правителство в страната. Мирон Козма излежаваше десетгодишна присъда за това, че е повел хиляди миньори към Букурещ, където те завзеха различни сгради, включително парламента. Трима души бяха убити, а десетки ранени през трите дни, през които миньорите малтретираха поддръжници на реформисткото правителство. Козма е ръководил и няколко други подобни акции срещу столицата. Присъдата му трябваше да изтече след десет месеца. (Ройтерс - 09/01/07)
