ООПООН ще проведе преброяването в северната част на Косово 
					23/03/2011
					 
						ПРИЩИНА, Косово -- Офисът за обслужване на проекти на Обединените нации (ООПООН) ще отговаря за провеждането на преброяването на населението и сградния фонд в доминираното от сърбите Северно Косово. Говорителят на министерството на публичната администрация Майлинде Синани-Лулай каза във вторник (22 март), че преброяването ще бъде извършено, за да „бъде уважено правото на всеки човек да бъде преброен и регистриран”. Очаква се сърбите, живеещи в северната част на страната, да откажат да участват в преброяването, което ще бъде проведено от институциите в Прищина в периода между 1 и 15 април. Белград призовава всички сърби в Косово да бойкотират процеса, ако преброяването не бъде проведено от ЮНМИК. (Коха Диторе, Арта ТВ, Телеграфи - 23/03/11)
