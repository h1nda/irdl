Страните от Централна Европа обединяват усилията си срещу нелегалната имиграция
29/10/2002
 
БЪРДО ПРИ КРАНЮ, Словения -- Вътрешните министри на Албания, Австрия, Босна и Херцеговина, България, Хърватска, Унгария, Италия, Румъния, Словения и Югославия решиха в понеделник (28 октомври) да работят заедно, за да спрат потока от нелегални имигранти, които използват Балканите като мост към запада. След разговорите те направиха изявление, в което заявяват, че техните страни ще приемат единна стратегия и законодателство за нелегалната имиграция и ще координират визовата политиката и процедурите за депортиране и повторно допускане на нелегални чужденци. В конференцията, чийто домакин беше Словения, участваха и представители на Европейската комисия.
В други новини, проучване на Центъра за междуетническа толерантност и бежанците установи, че държавните институции и полицията на Балканите са замесени в много случаи на трафик на хора през последната година. (АФП, Телевизия Словения уеб-сайт, БТА, ХРТ, ББС, SEeurope, МИА - 28/10/02)
