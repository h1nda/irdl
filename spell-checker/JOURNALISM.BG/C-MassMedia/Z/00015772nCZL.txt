Сръбски министър призовава МВФ да се съгласи с отлагането на пенсионната реформа
					31/08/2005
					 
						БЕЛГРАД, Сърбия и Черна гора -- Сръбският министър на международните икономически отношения Милан Париводич призова МВФ да отложи пенсионната реформа в страната. В интервю, публикувано в сряда (31 август), Париводич обеща, че Белград ще изпълни задълженията си към фонда, но посочи, че подобни действия в този момент могат да доведат до граждански вълнения и до сваляне на кабинета. МВФ е обвързал подкрепата си за Сърбия и Черна гора с условието за преустройство на пенсионната система и приватизация на местния нефтен монопол. Ако МВФ оттегли подкрепата си, това може да застраши сделката за отписване на 3 млрд. долара от външния дълг на Белград, сключена с Парижкия клуб на кредиторите. (Файненшъл таймс - 31/08/05)
