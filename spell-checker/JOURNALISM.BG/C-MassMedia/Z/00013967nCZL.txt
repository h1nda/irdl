Секуличи е назначен за вицепремиер на Румъния 
					21/03/2005
					 
						БУКУРЕЩ, Румъния -- Георге Секуличи бе официално назначен за вицепремиер по икономическите въпроси в края на седмицата след оставката миналата седмица на Адриан Видеану. Видеану се оттегли от поста, за да се кандидатира за кмет на Букурещ на изборите, насрочени за 3 април. Преди това Секуличи е бил председател на общинския съвет в Арад. 
						Други новини: Румънският президент Траян Басесеку започна двудневна официална визита в Германия в неделя. Разговорите му се фокусират върху присъединяването на Румъния към ЕС и върху аспекти на двустранните отношения. 
						Също в неделя наводнения в централна и северна Румъния блокираха движението на най-малко 400 души. Няколко национални магистрали бяха затворени, стотици домове трябваше да бъдат евакуирани, тъй като реки се разляха след силните дъждове и топящия се сняг. (Ромпрес, Найн o'клок - 21/03/05; AФП - 20/03/05)
