Проект на СЕ цели отхвърляне на клеймото на позора, свързано с насилието срещу деца
					15/03/2012
					Въпреки констатацията на СЕ, че 20 % от децата в Европа търпят сексуално насилие, в Черна гора все още съществува патриархално отношение към проблема.
					От Дражен Ремикович за Southeast European Times от Подгорица -- 15/03/12
 
					 
						
Черна гора със сигурност не е имунизирана срещу този проблем, каза заместник-министърът за човешките права и малцинствата Бланка Радошевич Марович. [Ройтерс]
						В опит да помогне за ликвидирането на насилието срещу деца в Черна гора по-рано този месец премиерът Игор Лукшич назначи екип, който да участва в кампанията "1 от 5" на Съвета на Европа (СЕ). 
						`.-098098567890-.0987654321``
						Експертите казват, че сексуалният тормоз върху деца присъства в Черна гора, а властите обещават да се борят с него. 
						Министърът за човешките права и малцинствата Бланка Радошевич Марович каза, че националният екип ще проведе детайлно изследване на проблема. 
						"Трябва да разследваме [за да установим] областите, където насилието срещу деца присъства повече. В Европа всяко пето дете е изтърпяло някаква форма на сексуален тормоз. Черна гора със сигурност не е имунизирана срещу този проблем," каза Радошевич Марович за SETimes. 
						Данните на СЕ сочат драматичната степен на разпространение на сексуалното насилие срещу деца. Според тези данни 20 % от децата в Европа са били изложени на някаква форма на сексуално насилие. В 70 до 85 % от случаите насилникът е бил човек, когото детето е познавало и на когото е имало доверие. 
						Хърватското министерство на семейството, въпросите на ветераните и солидарността между поколенията, както и сръбският Център за травми от кръвосмешение в Белград, също работят с кампанията. 
						Детската учителка Ирене Йерина каза за SETimes, че обществото в Черна гора, както и на целите Балкани, е все още патриархално и само споменаването на такъв проблем е позорящо. 
						"Ние сме много патриархално общество и мисля, че този проблем присъства силно в Черна гора. Но децата просто не говорят [открито], защото [в нашето общество] това се смята за безчестие," каза Йерина. 
						Все пак не съществуват съвременни данни за разпространението на насилието. 
						Лиляна Райчевич, директор на Подслона за жени - най-голямото убежище за жени в Черна гора - каза, че нейната институция е била свидетел на няколко случая. 
						"В Черна гора никой не води на отчет броя на сексуално насилените деца. Доколкото знам, четири подобни случая бяха съобщени миналата година, в които извършителите и насилените деца бяха близки и доверени хора. В крайна сметка всичко си [остана] вътре в семейството," каза Райчевич за SETimes. 
						"Две момчета в един град [на север]... бяха насилени сексуално от съседи, които ги примамили в дома си с малки подаръци и пари. Когато бащата докладва случая в полицията, [бяха разпространени] грозни истории и децата бяха подложени на обиди от връстниците си в училище. Накрая трябваше да се преместят. Институциите изобщо не реагираха," каза Райчевич. 
						Даяна Свалек, на 34 г., майка на две деца от крайбрежния град Бар, каза, че досега не е чувала някой около нея да е имал този проблем, но че сега, след като е информирана, ще бъде нащрек. 
						"Какви ли не хора вървят по улиците - винаги трябва да държим децата под око. Ако нещо толкова ужасно се случи на моето дете, не бих се замислила и за миг: веднага бих съобщила в полицията кои са извършителите," каза Свалек за SETimes. 
					
				
			
					 
					
 
 
