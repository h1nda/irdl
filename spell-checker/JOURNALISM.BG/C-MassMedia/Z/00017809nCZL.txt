Религиозен водач представи "Декларация на европейските мюсюлмани"
					06/03/2006
					 
						САРАЕВО, Босна и Херцеговина (БиХ) -- Лидерът на ислямската общност в БиХ Мустафа Черич представи в петък (3 март) на премиера на БиХ Аднан Терзич документ, озаглавен "Декларация на европейските мюсюлмани". Черич казва, че тя съдържа ясен ангажимент на мюсюлманските общности в Европа да служат като мост на разбирателство и търпимост и подчертава нуждата от уважение на еднаквите права и задължения на всички, които живеят на континента. В документа се предлага също 2006 г. да бъде обявена за Година на диалога и търпимостта между религиите в Европа. В комюнике на правителството се казва, че Терзич е подкрепил инициативата и е обещал да помогне за популяризирането й. (Дневни Аваз - 04/03/06; Фена ПБС БиХ - 03/03/06)
