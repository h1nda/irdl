Еврокомисарят Верхойген призова за ускоряване на съдебната реформа в България
11/07/2003
 
СОФИЯ, България -- Еврокомисарят по разширяването Гюнтер Верхойген призова България в четвъртък (10 юли) да ускори съдебните реформи. Той заяви, че бавното приемане на конституционните поправки, отнасящи се до съдебната система, може да се отрази неблагоприятно на усилията за приключване на преговорите за присъединяване към ЕС през 2004 г. Верхойген каза, че промените в конституцията трябва да бъдат приети до септември, ако страната иска да завърши преговорите навреме.
В други новини, от българските митници съобщиха в четвъртък, че е приключила международната операция срещу наркотрафика, наречена "Скоростна писта". В резултат на третата по ред съвместна операция на Балканите са задържани 34 кг амфетамин и около 20 милиона цигари. (Дневник, Труд, Стандарт, Сега - 11/07/03; БTA, БНР, БНТ, бТВ, Пресрилиз на Български митници - 10/07/03)
