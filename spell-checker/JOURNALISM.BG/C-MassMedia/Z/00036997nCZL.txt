РС отпразнува Деня на републиката 
					10/01/2011
					 
						БАНЯ ЛУКА, Босна и Херцеговина (БиХ) -- В неделя (9 януари) Република Сръбска (РС) отпразнува Деня на републиката, отбелязвайки 19-годишнината от съществуването си. Президентът на автономната област Милорад Додик отбеляза, че РС е била създадена като резултата от волята на сърбите в БиХ, но е отворена за всички граждани без оглед на тяхната религия, национална или политическа принадлежност. Той подчерта, че автономната област се стреми към членство в ЕС, но няма да се откаже от своята идентичност, за да постигне тази си цел. Сръбският министър-председател Мирко Цветкович беше сред присъстващите на приема в Баня Лука. РС беше създадена на 9 януари 1992 г., когато Скупщината на сръбския народ в БиХ обяви Републиката на сръбския народ в Босна и Херцеговина, която сега се нарича Република Сръбска. Тя беше международно призната по силата на Дейтънското мирно споразумение от 1995 г. (РТС, Танюг, РТРС, БХРТ, Независне Новине - 09/01/11)
