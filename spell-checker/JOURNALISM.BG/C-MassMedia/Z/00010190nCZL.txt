ЕС разкритикува бавния ход на съдебната реформа в Албания
17/03/2004
 
ТИРАНА, Албания -- Посланикът на ЕС в Тирана Луц Салцман разкритикува във вторник (16 март) бавния ход на съдебната реформа. Коментарите му дойдоха по време на шестия кръг от техническите консултации по подписване на Споразумение за стабилизиране и асоцииране между Албания И ЕС. Премиерът Фатос Нано призна трудностите в процеса на реформите и обеща да работи за тяхното преодоляване.
Други новини: външният министър Кастриот Ислами е в Женева за участие в 60-та конференция на Комисията на ООН за човешки права. В рамките на форума той обсъди във вторник двустранните отношения с хърватския вицепремиер Ядранка Косор. (АТА, ХИНА - 16/03/04)
