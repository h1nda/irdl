Караджич ще свидетелства по обжалването на присъдата на Краишник
					03/11/2008
					 
						ХАГА, Холандия -- Заседанието на съда по обжалването на присъдата от 27 години затвор на бившия висш босненски сръбски служител Момчило Краишник ще започне в понеделник (3 ноември) в Трибунала за военни престъпления в Хага. Краишник получи присъдата през септември 2006 г. по обвинения в съучастие в кампания за "етническо прочистване", при която са били убити около 100 000 босненски мюсюлмани и хървати, а 2,2 милиона души са били прогонени от родните им места в Босна по време на конфликта от 1992-1995 г. Според адвокатите на Краишник бившият босненски сръбски лидер Радован Караджич, който също е обвинен във военни престъпления, ще даде показания на процеса в сряда. Защитата твърди, че по времето, за което става въпрос, Краишник е работел като подчинен на Караджич в качеството си на "негов частен министър-председател". Краишник "би желал г-н Караджич да свидетелства, че ... ролята на г-н Краишник е била политическа, като говорител и преговарящ, и той не е имал функции в ръководството на армията", заяви защитата. (АФП, Нетпрес - 03/11/08)
