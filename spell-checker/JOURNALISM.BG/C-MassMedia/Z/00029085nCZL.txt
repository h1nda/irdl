ЕС призова Ахтисаари да помогне за решаването на спора между Словения и Хърватия
					25/01/2009
					 
						БРЮКСЕЛ, Белгия -- Еврокомисарят по разширяването Оли Рен е помолил бившия специален пратеник на ООН за Косово Марти Ахтисаари да помогне за решаването на спора за границите между Хърватия и Словения, съобщиха медиите в петък (23 януари). Говорителката на Рен Кристина Наги, заяви, че комисарят е помолил Ахтисаари да оглави екип от медиатори, които да помогнат за решаването на спора, който се оказва пречка за кандидатурата на Хърватия за присъединяванен към ЕС. Тя добави, че Хърватия и Словения трябва първо да се споразумеят за условията за преговорите, преди екипът да бъде създаден.
						Наги потвърди позицията на Европейската комисия, че намирането на решение не е предпоставка за присъединяването на Загреб. Въпреки това, каза тя, спорът се превърна в проблем на ЕС. През декември Любляна блокира присъединителтите преговори на Хърватия с ЕС, като наложи вето върху затварянето на някои от преговорните глави заради спора за границите между двете страни. (Ройтерс, СТА, ХИНА, Б92 - 23/01/09)
