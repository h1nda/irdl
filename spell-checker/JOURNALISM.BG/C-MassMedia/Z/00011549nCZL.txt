Румънският премиер Настасе се ангажира с подобрение на инвестиционния климат
21/07/2004
 
НЮ ЙОРК, САЩ -- По време на среща с членове на американските делови среди в Ню Йорк, румънският премиер Адриан Настасе се ангажира да интензифицира усилията за създаване на благоприятен инвестиционен климат в страната. По време на работен обяд в понеделник (19 юли) с американските представители на Бизнес съвета за международно разбирателство Настасе пое ангажимент Букурещ да развие благоприятна инвестиционна среда възможно по-скоро. Във вторник Настасе пое функциите на председател на заседанието на Съвета за сигурност на ООН, посветено на стабилизацията; Румъния е понастоящем ротационен председател на този Съвет. В сряда Настасе ще се срещне с президента Буш във Вашингтон. (Ромпрес, уебсайт на ООН - 20/07/04)
