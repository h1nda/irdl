Ашдаун предупреждава кантоналните власти в БиХ да подкрепят образователната реформа
14/05/2004
 
САРАЕВО, Босна и Херцеговина (БиХ) -- Върховният представител Пади Ашдаун публикува изявление в четвъртък (13 май), с което призова няколко кантона -- 2, 6, 7 и 8 - да приведат законите си за основно и средно образование в съответствие с държавната законова рамка, като предупреди, че в противен случай кантоните ще бъдат санкционирани. Като изрази разочарование от загубата на техническа помощ от Световната банка на стойност 12 млн. щ. долара вследствие на пречки, издигнати пред образователната реформа от някои политически сили в БиХ, Ашдаун заяви, че международната общност няма да търпи по-нататъшни спънки. (Източници на СВП - 14/05/04; Фена - 13/05/04)
