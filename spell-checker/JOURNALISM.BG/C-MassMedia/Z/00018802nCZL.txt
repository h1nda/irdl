Румънският сенат отхвърли предложението за вот на недоверие срещу земеделския министър
					02/06/2006
					 
						БУКУРЕЩ, Румъния -- Сенатът отхвърли в четвъртък (1 юни) предложението за вот на недоверие срещу министъра на земеделието Георге Флутур, внесено от основната опозиционна Социалдемократическа партия (СДП) във връзка с птичия грип. СДП поиска оставката на Флутур, като го обвини, че не се е справил с проблема и е позволил настъпването на втора вълна на заразата. Партиите от управляващата коалиция успяха да си осигурят достатъчен брой гласове за отхвърляне на предложението. (Зиуа, Найн О'Клок - 02/06/06; Ромпрес - 01/06/06)
