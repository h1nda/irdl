Хърватското правителство представи нова стратегия за развитие
					16/05/2006
					 
						ЗАГРЕБ, Хърватия -- Нова правителствена стратегия за развитието на Хърватия до 2013 г. бе представена в понеделник (15 май) на Националния съвет по конкурентноспособност в Загреб. При представянето на документа премиерът Иво Санадер каза, че приоритетните задачи в него са намаляване на безработицата от сегашните 12,7 % на 9 % до 2010 г., както и повишаване на икономическия растеж над 5 % до 2013 г. Той подчерта, че стратегията ще се опита да постигне социален просперитет чрез развитие на пазарна икономика, която да може да отговори на предизвикателствата, свързани с членството в ЕС. (Вечерни Лист - 16/05/06; ХИНА, ХРТ - 15/05/06)
