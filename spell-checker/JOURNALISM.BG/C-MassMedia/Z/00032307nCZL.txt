Членките на ОИК се срещат в Истанбул
					10/11/2009
					 
						ИСТАНБУЛ, Турция -- Лидерите на страните от Организацията Ислямска конференция (ОИК) се събраха в Истанбул в понеделник (9 ноември), за да обсъдят начините за засилване на икономическото сътрудничество в условията на световната финансова криза. Обръщайки се към участниците във форума, турският президент Абдула Гюл отправи призив за по-добро сътрудничество между страните членки на много фронтове. "Нашите страни са изправени пред глобални предизвикателства, като урбанизацията, имиграцията, индустриализацията, негативните ефекти от климатичните промени ... и сериозни проблеми със социално-икономически и екологични измерения", заяви Гюл. Срещата събра на едно място 11 президенти, трима вицепрезиденти, шестима министър-председатели и 18 министри от ислямски държави. (Заман - 10/11/09; ИСРИА, Хюриет, МИА, Юръп Нюз, Прес ТВ - 09/11/09)
