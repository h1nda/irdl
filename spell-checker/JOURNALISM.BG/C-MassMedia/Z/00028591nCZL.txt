Европейска организация за сигурност предупреди ЕС и ЗЕС да продължат да бъдат бдителни по отношение на ПКК
					04/12/2008
					 
						СТРАСБУРГ, Франция -- В сряда (3 декември) Европейската асамблея за сигурност и отбрана осъди терористичната Кюрдска работническа партия (ПКК) и отправи призив към Европейския съвет и Западноевропейския съюз (ЗЕС) да бъдат по-внимателни по отношение на дейността на ПКК в страните членки. На своята сесия в сряда Асамблеята единодушно одобри доклад за дейността на ПКК по турско-иракската граница. Документът призовава ЕС твърдо да прилага политиката и правилата за борба с тероризма. В доклада се казва, че членките на ЕС и ЗЕС трябва да бъдат чувствителни по отношение на дейността на ПКК на тяхна територия, като например пране на пари, трафик на наркотици, контрабанда на оръжие, трафик на хора и пропаганда чрез ТВ предавания. (Анадолска информационна агенция, Радикал, Хюриет - 03/12/08)
