Хърватският премиер Косор призова за енергични мерки срещу футболното хулиганство
					03/05/2010
					 
						ЗАГРЕБ, Хърватия -- В неделя (2 май) министър-председателят Ядранка Косор обеща да бъдат затегнати мерките срещу футболното хулиганство след сблъсъците в събота. Общо 15 полицаи и шестима футболни запалянковци бяха ранени по време на и след мача на загребския стадион „Максимир” между Динамо (Загреб) и Хайдук (Сплит). Един полицай беше тежко ранен от фойерверк и загуби едното си око. Полицията задържа 91 запалянковци. Материалните щети включват пет полицейски коли, два автобуса и два трамвая. (Радио Свободна Европа, Нова ТВ, Вечерни Лист, ХРТ, Индекс, АФП - 02/05/10)
