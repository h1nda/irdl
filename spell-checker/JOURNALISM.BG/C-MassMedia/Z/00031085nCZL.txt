Рен е оптимист за македоно-гръцкия спор за името
					28/07/2009
					 
						БРЮКСЕЛ, Белгия -- Еврокомисарят по разширяването Оли Рен изрази оптимизъм в понеделник (27 юли), че Македония и Гърция все още могат да решат отдавнашния си спор за името. Той заяви, че двете страни работят за постигането на напредък по въпроса. Безизходицата се отрази на искането на Македония за получаване на официална дата за начало на преговорите за присъединяване към ЕС. Гръцкият външен министър Дора Бакоянис заяви в Брюксел, че Скопие няма да започне преговори с ЕС, докато спорът за името не бъде решен. (Дневник - 28/07/09; A1, Макфакс, Сител - 27/07/09)
