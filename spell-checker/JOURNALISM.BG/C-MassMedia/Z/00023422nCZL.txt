Сърбия откри първия паметник на Джинджич 
					02/08/2007
					 
						ПРОКУПЛЕ, Сърбия -- Паметник на убития сръбски премиер Зоран Джинджич бе открит в Прокупле в сряда (1 август) на церемония, на която присъстваха майка му и сестра му. На церемонията, която съвпадна с рождения ден на Джинджич, бяха и сръбският президент Борис Тадич, заместник-премиерът Божидар Джелич, председателят на парламента Оливер Дулич и други официални лица. 
						Това е първият паметник, издигнат в чест на Джинджич. Той се намира пред спортна зала, носеща името на покойния премиер, която отчасти е построена с дарения, осигурени от него. Джинджич бе застрелян на 12 март 2003 г. близо до сградата на правителството в Белград. (Танюг, Б92, Фокус - 01/08/07)
