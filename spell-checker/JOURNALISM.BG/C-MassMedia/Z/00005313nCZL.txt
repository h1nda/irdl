Ердоган прави последни постъпки за кандидатурата на Турция за ЕС
08/12/2002
 
АНКАРА, Турция -- Реджеп Тайип Ердоган, лидерът на управляващата в Турция Партия на справедливостта и развитието, ще замине в понеделник (9 декември) за Копенхаген, където ще лобира за конкретна дата за започване на преговорите по присъединяване с ЕС. Той ще се срещне с Андерс Фог Расмусен, министър-председател на Дания, която оглавява понастоящем ротационното президентство на ЕС, само три дни преди срещата на лидерите на ЕС в Копенхаген. След това Ердоган ще замине за Вашингтон за разговори с президента Джордж У. Буш и на 11 декември ще се присъедини към турската делегацията в датската столица. В интервю, публикувано в неделя, Расмусен заяви, че Турция няма да получи дата, докато не изпълни политическите критерии за членство.
В други новини, Мис Турция спечели титлата на конкурса за Мис Свят, който се проведе в събота в Лондон. Азра Акин получи короната и награда от 156 000 щатски долара. Тя наследи титлата от миналогодишната победителка, Агбани Дарего от Нигерия. (АФП - 08/12/02; Ройтерс, АП, АФП - 07/12/02)
