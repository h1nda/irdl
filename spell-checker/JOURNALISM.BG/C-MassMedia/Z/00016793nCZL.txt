Румънският външен министър приключи посещението си в Китай
					30/11/2005
					 
						БУКУРЕЩ, Румъния -- Отношенията между Румъния и Китай са много добри, а перспективите за икономическо сътрудничество са забележителни, каза във вторник (29 ноември) външният министър Михай Разван Унгуряну след края на посещението си в Китай. Коментирайки, че централна тема на разговорите с китайския му колега Ли Чжаосън са били икономическите връзки, Унгуряну каза, че те са успели също така да уточнят повечето подробности около предстоящото посещение на президента Траян Бъсеску в Китай през 2006 г. (Найн о'клок - 30/11/05)
