Журналисти от Сърбия и Косово се срещат, за да обсъдят проблеми на медиите
26/05/2003
Тридесет и трима журналисти от Косово и 36 от Сърбия-Черна Гора се срещнаха в Охрид, Македония, по-рано този месец. За мнозина това бе безпрецедентна възможност за преки контакти.
От Валентин Нешовски за Southeast European Times в Скопие - 26/05/03
 
 
Близо 70 журналисти, главни редактори и директори на медии (36 от Сърбия-Черна Гора и 33 от Косово) се срещнаха в Охрид на тридневна конференция от 7 до 9 май. Спонсорирана от Медийната организация за ЮИЕ ( СЕЕМО) ,тази среща бе първа по рода си от 1991 година насам. За повечето участници това бе и първа възможност за пряк контакт.
Независимо от големите различия Сърбия и Черна Гора има общо бъдеще. Във всяко общество в преход, когато редът и стабилността са застрашени, свободата на медиите и информация е също подложена на риск," каза Фрийдхелм Фришеншлагер от отдела на ОССЕ за демократизация в Прищина.
" Правната рамка за медиите в Косово трябва тепърва да се регламентира, " каза той. " Необходимо е добро законодателство за достъпа до информация , за защита на общественото мнение срещу неточна или фалшива информация. В Сърбия, след убийството на премиера, се оказа, че в една извънредна ситуация именно властите са тези, които все още влияят върху свободата на медиите. "
Начинът, по който говорят журналистите за миналото, представлява голямо предизвикателство, каза Фришеншлагер, но на миналото никога не трябва да се позволява да засенчи бъдещето.
Наджиф Маличи, председател на СЕЕМО за Косово, се съгласи с тази позиция. Той каза, че има много теми, които са открити за дебат и ето защо такива срещи за нужни.
Председателят на СЕЕМО за Сърбия Веран Матич заяви, че съжалява за периода на репресии и за военните престъпления, които са били извършени в Косово, като добави, че би желал каналите за обмен на информация, а не на дезинформация да бъдат по-открити, че би желал да се изградят мостове за изясняване на истината, което би позволило постигане на помирение. Матич каза, че не е необходимо да се говори за "сръбски журналисти" или за "албански журналисти", тъй като журналистът- професионалист не се нуждае от национална представка.
Участниците в срещата на СЕЕМО пледираха за професионална и непредубедена журналистика като модел за по-добро взаимно разбирателство. Гордана Стошич, генерален директор на Македонската Радио и телевизия, пожела успех на участниците и посочи, че не са нужни посредници за организиране на подобни срещи. Вместо това трябва да се поддържат редовни и нормални контакти.
Радомир Личина, председател на УС на СЕЕМО, каза, че опитът показва способността на журналистите от Балканите да провеждат дискусии помежду си независимо от своите различия. Той съобщи, че се планира среща между журналисти от Сърбия и Хърватия.
