Посланикът на САЩ Дел прогнозира, че Косово ще има ново правителство до 17 февруари 
					26/01/2011
					 
						ПРИЩИНА, Косово -- Посланикът на САЩ в Косово Кристофър Дел е прогнозирал, че новото правителство ще бъде сформирано преди Деня на независимостта (17 февруари), съобщи в сряда (26 януари) всекидневникът „Косова Сот”. „Това е важно събитие за Косово. Ще е важен символ страната да има ново напълно функциониращо правителство към датата на третата годишнина от независимостта”, е казал Дел, добавяйки, че би бил радостен да види едно правителство с ясен и последователен дневен ред. 
						Министър-председателят в оставка Хашим Тачи поддържа опциите си за коалиция отворени, а членове на неговата Демократическа партия (ДП) намекват, че правителството ще бъде сформирано през първата половина на февруари. Предварителните резултати от извънредните общи избори през декември класираха партията на Тачи на първо място с около 32 % от подадените гласове. Спечелилата второ място Демократична лига на Косово и излезлият четвърти Съюз за бъдещето на Косово дадоха сигнали, че са отворени за предложения, но не бързат да сформират коалиция. (Косова Сот, Коха Диторе, Телеграфи, Коха - 26/01/11)
