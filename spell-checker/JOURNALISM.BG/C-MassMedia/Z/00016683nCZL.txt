Ляич заяви, че Хагският трибунал вероятно ще разреши на обвиняем да се подложи на операция в Подгорица
					21/11/2005
					 
						БЕЛГРАД, Сърбия и Черна гора -- Министърът по човешките права на Сърбия и Черна гора Расим Ляич -- който е и председател на националния съвет за сътрудничество с трибунала на ООН за военни престъпления -- заяви в края на седмицата, че трибуналът вероятно ще позволи на бившия генерал от югославската армия Павле Стругар да пътува до Подгорица, за да се подложи на операция. Семейството на Стругар е подало официална молба до главния прокурор за военни престъпления Карла дел Понте и решението се очаква в скоро време. Преди началото на процеса в края на 2003 г. Стругар прекара известно време в белградската военна болница, където се възстановяваше от необявена публично болест. Той е обвинен във военни престъпления, свързани с обсадата на Дубровник през 1991-1992 г.
						Други новини -- Бившият член на Армията за освобождение на Косово Антон Лекай не се призна за виновен по обвиненията във военни престъпления при откриването на процеса срещу него в белградски съд. Лекай, на 25 г., е обвинен в отвличане, изтезаване, изнасилване и убийство на косовски цигани през юни 1999 г. (Блиц - 21/11/05; Танюг - 18/11/05)
