Представителите на РС в кабинета на БиХ настояват за комисия за изчезналите сърби
					22/05/2006
					 
						САРАЕВО, Босна и Херцеговина (БиХ) -- Четиримата членове от Република Сръбска (РС) в правителството на БиХ настояха в неделя (21 май) за сформиране на комисия за разследване на истината за сараевските сърби, които все още се водят за изчезнали след войната. В съвместно изявление външният министър Младен Иванич, министърът на правосъдието Слободан Ковач, министърът на отбраната Никола Радованович и транспортният министър Бранко Докич разкритикуваха премиера на БиХ Аднан Терзич, който намекна в края на миналата седмица, че не възнамерява да предприема инициатива за сформиране на подобна комисия. Те също така загатнаха, че проблемът може да засегне функционирането на правителството. (Независне Новине - 22/05/06; ПБС БиХ - 21/05/06; РТРС - 20/05/06)
