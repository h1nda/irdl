Междуведомствена комисия ще разследва съдбата на изчезналите граждани в Македония
03/03/2003
 
СКОПИЕ, Македония -- Македонският Съвет за сигурност реши да подкрепи предложението на вътрешния министър Хари Костов за създаване на съвместна правителствено-парламентарна комисия. Нейна задача ще бъде да установи съдбата на 18 македонци и етнически албанци, изчезнали по време на военния конфликт през 2001 г. Съветът се събра в петък (28 февруари) и избра членовете от новия кабинет. Освен тях, в комисията влизат представители от предишните правителства, както и бивши членове на Армията за национално освобождение и депутати от Демократичния съюз за интеграция. Съветът обсъди и дейността на бунтовническите групировки, бъдещия закон за събиране на незаконните оръжия и позицията на страната за евентуална война в Ирак. (Утрински весник, Вест, Дневник - 03/03/03; A1 TВ - 01/03/03)
