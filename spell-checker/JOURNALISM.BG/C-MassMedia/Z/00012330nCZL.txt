Босненско-сръбската полиция извърши операция за залавяне на военнопрестъпници
					17/10/2004
					 
						БАНЯ ЛУКА, Босна и Херцеговина (БиХ) -- Босненско-сръбската полиция проведе операция в Биелина в събота (16 октомври) за залавяне на неидентифицирано лице, заподозряно във военни престъпления. Полицията каза в свое заявление, че нейни служители са извършили обиск в няколко жилища в града, действайки по сигнал от трибунала на ООН за военните престъпления. Никой не е бил арестуван по време на операцията. Местните медии съобщават, че един от претърсените апартементи е собственост на Любомир Боровчанин, сръбски командир, издирван за ролята му в клането в Сребреница. 
						Междувременно войски на ЕсФОР претърсиха хотел в Баня Лука, който принадлежи на босненско-сръбски военен. Говорител на миротворците каза, че обискът е бил проведен "в съответствие с мандата и мисията на ЕсФОР за осигуряване на безопасна и сигурнна обстановка в БиХ". 
						В други новини, говорителят на премиера на Република Сръбска (РС) Горан Радивояч каза в петък, че не е доволен от работата на секретариата на общността за сътрудничество с трибунала на ООН за военните престъпления и очаква новоназначеният и. д. директор Янко Велимирович да подобри нивото на сътрудничество. Президентът на РС междувременно отново призова всички обвиняеми във военни престъпления да се предадат, заявявайки, че РС трябва да се освободи от бремето на недостатъчно сътрудничество с Хага. (Ройтерс - 16/10/04; АФП, ФЕНА - 15/10/04)
