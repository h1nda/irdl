Миньорите в Черна гора продължават стачката си
					04/01/2010
					 
						ПОДГОРИЦА, Черна гора -- Здравето на миньорите от мината за боксит в близост до Никшич, които започнаха стачка миналия понеделник, се влошава, предупреди в неделя (3 януари) представителят им Марко Николич. Той каза, че 16 от миньорите са поискали здравна помощ, а шестима страдат от проблеми с белите дробове. Около 80 миньори влязоха под земята миналата седмица в знак на протест срещу това, че не са получавали заплати от четири месеца. Въпреки че заплатите за два от тези месеци бяха изплатени след началото на стачката, миньорите заплашиха да започнат гладна стачка, ако не получат пълното си работно възнаграждение. (РТЧГ, Кафемонтенегро, РТС - 03/01/10)
