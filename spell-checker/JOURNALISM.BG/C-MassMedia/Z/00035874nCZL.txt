Екипът на Готовина представи своите заключителни аргументи в Хага 
					01/09/2010
					 
						ХАГА, Холандия -- Във вторник (31 август) адвокатският екип на хърватския генерал в оставка Анте Готовина поиска от съдиите на Трибунала на ООН за военни престъпления да оправдаят техния клиент по обвиненията в преследвания на етнически сърби в края на конфликта от 1991-1995 г. в Хърватия. В своята заключителна пледоария защита заяви, че Готовина е направил всичко, което е могъл, за да предотврати престъпленията. Те заявиха също, че няма доказателства, че цивилни са били убити по време на артилерийския обстрел на Книн и други градове в Краина. Готовина и още двама генерали в оставка - Иван Чермак и Младен Маркач - са обвиняеми в престъпления срещу човечеството и военни престъпления във връзка с операция „Буря” от 1995 г. Процесът срещу тях започна през март 2008 г. (РТС, ХРТ, tportal.hr - 31/08/10)
