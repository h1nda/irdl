Турският външен министър Давутоглу се срещна с лидер на "Хамас" в изгнание 
					21/07/2010
					 
						АНКАРА, Турция -- Външният министър Ахмет Давутоглу се срещна във вторник (20 юли) с лидера в изгнание на "Хамас" Халед Мешаал в Сирия. Според съобщенията срещата е била фокусирана върху намирането на начини за подобряване на отношенията между "Хамас" и палестинските групи, свързани с "Фатах". "Хамас" съобщи на своя уебсайт, че Давутоглу и Мешаал са разговаряли и за израелската блокада на Газа и Давутоглу е обещал, че „Турция ще продължи усилията си” за вдигане на блокадата. Срещата е била организирана по време на еднодневната визита на Давутоглу в Дамаск, където той се срещна с президента Башар Асад, преди да отпътува за Афганистан. (Би Би Си, Анадолска информационна агенция, Хюриет - 20/07/10)
