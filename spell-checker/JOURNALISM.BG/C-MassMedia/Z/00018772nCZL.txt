В Хърватия се осъществява проект за реформа на публичната администрация, финансиран от ЕС
					31/05/2006
					 
						ЗАГРЕБ, Хърватия -- Проект на стойност 1,7 млн. евро за преструктуриране на хърватската публична администрация официално започна в Загреб във вторник (30 май). На срещата по откриването вицепремиерът Ядранка Косор заяви, че проектът, който се финансира по програма КАРДС на ЕС, има за цел повишаване на професионалната квалификация, ограничаване на политизацията и свиване на бюрокрацията в сектора на държавната администрация. Тя каза още, че правителството обмисля промени в закона за държавния служител, според които работните възнаграждения ще се базират на реални резултати, а корумпираните чиновници ще бъдат наказвани. (Весник - 31/05/06; ХРТ - 30/05/06)
