Хърватската полиция залови кокаин на стойност 550 000 евро
					23/06/2008
					 
						ЗАГРЕБ, Хърватия - В неделя (22 юни) дубровнишката полиция съобщи за ареста на двама души, заподозрени в трафик на наркотици. Полицията е конфискувала 5 кг кокаин на стойност 550 000 евро в съвместна операция, включваща служители на полицията от Загреб, Дубровник и Сплит. Представители на полицията съобщиха, че наркотикът е влязъл в страната в чанта, пренесена от гражданка на Парагвай, която я е предала на хърватски гражданин. (ХРТ, РИА Новости - 22/06/08)
