Македонският външен министър на посещение в Канада
17/02/2003
 
ТОРОНТО, Канада -- В неделя (16 февруари) македонският външен министър Илинка Митрева замина на петдневно работно посещение в Канада, по покана на канадския си колега Уилям Греъм. През първия ден от визитата си в Торонто, Митрева се срещна с около 500 македонски емигранти в македонската православна църква "Св. Климент Охридски". Тя запозна накратко общността с приоритетите на новото правителство и твърдата му решимост за борба с организираната престъпност и корупцията, като подчерта, че главната задача на кабинета е възстановяването на общественото доверие в държавните институции. (Дневник, МИА - 17/02/03)
