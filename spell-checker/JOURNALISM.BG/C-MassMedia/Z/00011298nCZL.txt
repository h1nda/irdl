Според Уайт децентрализацията на управлението е ключово важно за стремежа на Македония към интеграция в ЕС
28/06/2004
 
СКОПИЕ, Македония -- Въпросът с децентрализацията на управлението е решаващ елемент на Охридското мирно споразумение и по тази причина е ключ към интеграционните усилия на ЕС, посочи Никълъс Уайт, директор на Европейската програма на Интернешенъл крайзис груп. В интервю пред радио "Свободна Европа" в неделя (27 юни) Уайт призова политическите партии да постигнат широк консенсус по въпроса и да намерят решение, което е приемливо за обществото. Той допълни, че едно много по-голямо предизвикателство за Македония би било да се определи това, каква реална власт ще получат органите на местно управление. (Дневник - 28/06/04; А1 ТВ - 27/06/04)
