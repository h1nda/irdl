Косовската полиция арестува четирима заподозрени за търговия с оръжие
					07/08/2007
					 
						ПРИЩИНА, Косово, Сърбия -- Според съобщения в медиите в понеделник (6 август) косовската полиция е арестувала четирима заподозрени търговци на оръжие. Арестите в неделя вечерта са били извършени на две различни места. Трима души са били задържани, докато се опитвали да продадат автомати и боеприпаси, а у четвъртия мъж е бил открит един автомат Калашников и повече от 700 патрона. Това е втората операция срещу незаконни продажби на оръжие в Косово за една седмица. Миналата седмица полицията задържа двама души и откри таен склад за оръжие край село Подуево. (Блиц - 07/08/07; Танюг, Б92 - 06/08/07)
