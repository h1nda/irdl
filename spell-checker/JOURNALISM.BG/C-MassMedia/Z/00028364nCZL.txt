Румъния може да изтегли войските си от Ирак през януари, заяви Мелешкану
					12/11/2008
					 
						БУКУРЕЩ, Румъния -- Правителството може да изтегли румънските войски от Ирак на 1 януари, ако иракското правителство не реши до началото на декември да продължи мандата на страната, заяви във вторник (11 ноември) министърът на отбраната на Румъния Теодор Мелешкану. Той отбеляза, че мандатът на многонационалните сили изтича на 30 декември. "Ако не бъде взето политическо решение до началото на декември най-късно, едва ли може да се допусне, че ще продължим ефективно да изпълняваме мисията си в Ирак", заяви Мелешкану. Междувременно той също заяви, че Министерството на отбраната проучва различни сценарии на разполагане. (Aгерпрес, Зиаре -11/11/08)
