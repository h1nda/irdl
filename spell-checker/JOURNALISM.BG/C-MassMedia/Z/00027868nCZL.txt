Експерти ексхумираха 360 тела от нов масов гроб в Сребреница
					26/09/2008
					 
						САРАЕВО, Босна и Херцеговина (БиХ) – Съдебни експерти заявиха в четвъртък (25 септември), че са ексхумирали 360 тела – жертви на клането в Сребреница от 1995 г. – от масов гроб близо до източното село Каменица. Експертите казаха, че обектът е вторичен гроб: убийците са транспортирали телата там, за да прикрият следите от престъплението. Това е десетият подобен гроб, намерен по пътя от Сребреница към Каменица, район, станал известен като „долината смъртта”. Досега властите са ексхумирали около 3 370 тела от другите девет гроба. (AП, Ройтерс, Радио Свободна Европа, Б92, ФоНет, АФП - 25/09/08)
