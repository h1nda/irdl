Мозъчен тръст не вижда напредък в либерализирането на визовия режим между ЕС и Балканите
					13/08/2008
					 
						ТИРАНА, Албания -- Европейската служба за гражданска инициатива заяви в доклад, цитиран от албанските медии в сряда (13 август), че в либерализацията на визовия режим между ЕС и западнобалканските държави не е постигнат напредък. Както и в миналото, няколко бариери в процеса пречат на гражданите да получат виза, се отбелязва в доклада, като се предлага тези държави да изпълнят споразумението и да постигнат пълна либерализация. Албания, Македония, Сърбия, Черна гора и Босна и Херцеговина подписаха споразумение за либерализация на визовия режим с ЕС през януари. (Топ Чанъл, BalkanWeb, Газета Шкиптаре, Шкип - 13/08/08)
