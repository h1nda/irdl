Албания, Хърватия и Македония изразяват загриженост относно насилието в Косово
19/03/2004
 
ТИРАНА, Албания -- Официални представители заявиха, че мерките за сигурност по границата с Косово са засилени в отговор на двудневното насилие в провинцията. Източници съобщиха в четвъртък (18 март), че патрулите са увеличени с цел предотвратяване на незаконен трафик или проникване на престъпни елементи. Премиерът Фатос Нано и парламентът призоваха за възстановяване на мира в Косово.
Междувременно в Загреб в четвъртък външното министерство изрази загриженост във връзка с насилието, като заяви, че това е заплаха за целия регион. Хърватия призовава международната общност да окаже помощ за възстановяване на стабилността.
Съветът за сигурност на Македония бе свика в четвъртък да обсъди ситуацията. По-късно премиерът Бранко Цървенковски каза, че в Македония не съществува пряка заплаха от възникване на подобна криза. Въпреки това граничните постове са подсилени. (Вест - 19/03/04; ATA, ХИНA, A1 TВ - 18/03/04)
