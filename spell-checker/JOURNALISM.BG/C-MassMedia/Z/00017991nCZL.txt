Австрия насърчава Албания да играе конструктивна роля в региона
					22/03/2006
					 
						БРЮКСЕЛ, Белгия -- По време на срещата на "тройката" външни министри от ЕС с Албания в Брюксел във вторник (21 март) австрийският държавен секретар Ханс Винклер призова Албания да играе положителна и конструктивна роля в района на Западните Балкани, особено по отношение на проблема със статута на Косово. Според съобщения в медиите от Тирана в дискусиите е била засегната неотдавнашната забележка на албанския външен министър Бесник Мустафай относно границите в региона. В съобщенията се казва, че представителите на ЕС са били удовлетворени от обяснението на Мустафай. Той казва, че изявлението му, което предизвика силна реакция от страна на Македония и Сърбия, е било извадено от контекста. 
						В сряда медиите в Тирана предадоха, че Европейската комисия е поискала от Съвета на ЕС официално да одобри Споразумението за стабилизация и асоцииране (ССА) с Албания. Към края на януари завършиха тригодишните преговори по ССА. (Албейниън Нюз - 22/03/06; Уеб сайт на ЕС - 21/03/06)
