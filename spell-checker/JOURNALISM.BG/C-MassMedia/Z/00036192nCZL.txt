При експлозия в Митровица беше ранено дете 
					29/09/2010
					 
						ПРИЩИНА, Косово -- Тригодишно сръбско момиченце беше ранено късно вечерта във вторник (28 септември) от взрив в северната част на Митровица. Детето е било откарано в болница с наранявания на крака, след като експлозивно устройство е било хвърлено на покрива на сградата, където живее нейното семейство. Косовската полиция подозира, че цел на атентата е била монтирана на покрива антена на косовски доставчик на мобилни телефонни услуги. (Танюг, РТС, Телеграфи - 29/09/10)
