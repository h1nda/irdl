Холандското председателство на ЕС заявява, че България е готова за членство
					29/10/2004
					 
						ХАГА, Холандия -- България е постигнала значителен напредък в икономическата и други области и вече може да стане член на ЕС, заяви холандският заместник-премиер Герит Залм след среща с българския премиер Симеон Сакскобургготски в четвъртък (28 октомври). Залм, който замества премиера Ян Петер Балкененде, докато последният се възстановява след операция, каза, че България би могла да подпише договора за присъединяване с ЕС в началото на 2005 г. Той призова Румъния да ускори темпото на реформи, за да може и тя да приключи с присъединителните преговори до средата на 2005 г. Холандия в момента заема ротационното председателство на ЕС. (AФП - 28/10/04)
