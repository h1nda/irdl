Външният министър на Сърбия и Черна гора Драшкович твърди, че Младич продължава да бъде закрилян от привърженици на Милошевич
					12/05/2006
					 
						БЕЛГРАД, Сърбия и Черна гора -- Ратко Младич продължава да се радва на закрила от страна на мрежата за сигурност на привържениците на Милошевич, заяви в четвъртък (11 май) външният министър на Сърбия и Черна гора Вук Драшкович. Той каза, че сега Белград заплаща цената за неуспеха си да изхвърли хардлайнерите от управлението след падането на режима на Милошевич през 2000 г. В изказване по време на среща на ОССЕ Драшкович добави, че няма оправдание за провала на Белград да арестува Младич и да го предаде на Трибунала на ООН за военни престъпления в Хага. 
						Други новини -- Министърът на местното самоуправление Зоран Лончар каза след заседание на кабинета в четвъртък, че е убеден, че Младич ще бъде арестуван до няколко дни. Бившият шеф на сръбските тайни служби Горан Петрович обаче застъпи друго мнение, определяйки настоящите действия на полицията срещу беглеца като "фарс и цирк". (Ройтерс, АП, ДПА - 11/05/06)
