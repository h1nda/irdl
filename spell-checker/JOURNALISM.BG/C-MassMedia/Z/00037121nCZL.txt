ХРУ призова предполагаемите престъпления, извършени от АОК, да бъдат разследвани от независим прокурор 
					20/01/2011
					 
						НЮ ЙОРК, Съединени щати -- „Хюмън Райтс Уоч” (ХРУ) призовава ЮЛЕКС да назначи известен и независим прокурор за разследване на престъпленията, които според твърденията са извършени от някои бивши лидери на "Армията за освобождение на Косово" (АОК). В съобщение за пресата, публикувано в сряда (19 януари), правозащитната организация предупреждава, че ЮЛЕКС ще се изправи пред големи пречки в опитите да проведе надеждно разследване на такива сериозни обвинения, имайки предвид обвиненията за трафик на човешки органи, отправени в доклада на докладчика на Съвета на Европа Дик Марти. ХРУ добавя, че може да се наложи за целта да бъде повикан независим прокурор, както и да се приеме ефективна програма за защита на свидетелите. Освен това ХРУ иска правителството на САЩ и ЕС да окажат натиск върху правителствата на Албания, Косово, Сърбия и други страни, за да се осигури пълното им сътрудничество в разследванията. (Зъри, Коха Диторе - 20/01/11; Клан Косова, ТВ 21, РТК - 19/01/11)
