Комисия на НАТО е удовлетворена от напредъка на БиХ към членство в "Партньорство за мир"
					28/10/2005
					 
						САРАЕВО, Босна и Херцеговина (БиХ) -- Карл Леймърс, ръководител на делегация на политическата комисия на Парламентарната асамблея на НАТО, каза, че БиХ е постигнала значителен напредък по пътя към членство в програмата на НАТО "Партньорство за мир" (ПзМ). В четвъртък (27 октомври) Леймърс каза в Сараево, че политическата комисия ще подкрепи кандидатурата на БиХ за членство в ПзМ по време на следващата сесия на Парламентарната асамблея на НАТО от 11 до 16 ноември.
						От своя страна Сеада Палаврич, заместник-председател на парламентарната комисия на БиХ по отбрана и сигурност, каза, че се надява НАТО да покани БиХ да се присъедини към програмата през ноември. (Дневни аваз, Независне новине - 28/10/05; ПБС БиХ, Фена - 27/10/05)
