Външният министър на Турция Бабакан критикува кампанията за извинение за "арменския геноцид"
					21/12/2008
					 
						AНКАРА, Турция -- Министърът на външните работи Али Бабакан заяви в петък (19 декември), че кампанията по интернет за извинение за "арменския геноцид" ще навреди на Турция. "Това е чувствителен въпрос за Турция. Тече преговорен процес по въпроса [с Армения]. Този вид дебат не е от полза за никого, особено по време, когато преговорите продължават и той може да навреди на преговорния процес", каза Бабакан. Спорната кампания бе подета в средата на декември от група турски интелектуалци и учени. Повече от 5000 души я подкрепят, включително президентът Абдула Гюл. (AРА - 20/12/08; Ройтерс 19/12/08)
