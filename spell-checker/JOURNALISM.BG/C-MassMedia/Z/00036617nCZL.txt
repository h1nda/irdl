ЕК ще премахне визовите режими за БиХ и Албания и ще въведе мониторинг
					05/11/2010
					 
						БРЮКСЕЛ, Белгия -- Европейската комисия е готова да премахне визовите режими за Босна и Херцеговина (БиХ) и Албания, но същевременно смята да въведе механизъм за мониторинг на прилагането на безвизовия режим за всички западнобалкански страни. Това става по искане на Холандия и някои други страни от ЕС, предаде в четвъртък (4 ноември) белградската информационна агенция "Бета", позовавайки се на източници от Брюксел. Очаква се вътрешните министри от ЕС в понеделник да одобрят премахването на визовите изисквания за двете страни, което ще влезе в сила в края на декември. БиХ и Албания пропуснаха първата вълна на либерализиране на визите за Западните Балкани, с която Сърбия, Македония и Черна гора бяха включени в т.нар. "Бял шенгенски списък", считано от края на декември 2009 г. (Бета, Б92 - 04/11/10)
