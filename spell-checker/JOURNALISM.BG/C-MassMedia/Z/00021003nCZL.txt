Албанската полиция конфискува ракети земя-земя в Шкодра
					18/12/2006
					 
						ТИРАНА, Албания -- Вътрешното министерство обяви в неделя (17 декември), че полицията е конфискувала предишния ден пет ракети земя-земя от изоставена къща в северната област Шкодра. Властите са действали по сигнал, но арести не са извършени. Министерството заяви, че полицията разследва предполагаема верига за контрабанда на оръжие. Според местни репортажи в медиите е възможно ракетите да са били пренесени от съседна Черна гора. 
						Също в неделя вътрешното министерство обяви, че албански и гръцки пожарникари работят по овладяването на пожар в Шенгин, Северозападна Албания. По-рано същия ден избухна огромен резервоар за гориво, от който се възпламениха други два и това наложи евакуация на района. (Албейниън Нюз - 18/12/06; A1 TВ - 17/12/06)
