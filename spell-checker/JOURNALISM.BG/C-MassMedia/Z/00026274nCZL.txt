ЕС предложи да подпише ССА със Сърбия сега
					29/04/2008
					 
						ЛЮКСЕМБУРГ -- Външните министри на страните-членки на ЕС решиха във вторник (29 април) да предложат на Сърбия възможност за подписване на Споразумението за стабилизация и асоцииране със Съюза сега. Осведомителната агенция "Бета" съобщи, че сръбският президент Борис Тадич заминава за Люксембург във вторник. Словенският външен министър Димитри Рупел обясни, че решението на ЕС да даде зелена светлина, не означава автоматично подписване; това ще се случи само когато ЕС се увери, че Сърбия сътрудничи изцяло с Трибунала на ООН за военни престъпления. Мнозина смятат предложението от вторник за опит да се увеличи рейтинга на партиите, ориентирани към ЕС и към реформи, като тази на Тадич, преди парламентарните избори на 11 май в Сърбия. (Би Би Си, AФП, Бета - 28/04/08)
