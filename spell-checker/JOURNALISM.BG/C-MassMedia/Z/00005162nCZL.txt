Румънските миньори прекратиха стачката
22/11/2002
 
БУКУРЕЩ, Румъния -- Миньорите, които се бореха за запазване на работата си, прекратиха стачката в четвъртък (21 ноември) и се съгласиха да излязат от мините, след като ръководството подписа споразумение с техни представители. Според документа, мината Хорашти ще бъде закрита по план през следващата година, но нейните 600 работници ще бъдат прехвърлени към други мини в района, а заплатите им ще останат непроменени. Почти 300 миньори се затвориха под земята във вторник, в знак на протест срещу планираното закриване. (Медиафакс - 21/11/02)
