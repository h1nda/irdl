Сърбия ще затегне граничния контрол 
					22/11/2010
					 
						БЕЛГРАД, Сърбия -- Вътрешният министър Ивица Дачич обеща в неделя (21 ноември) да засили граничния контрол, за да спре притока на имигранти към Западна Европа. Той изтъкна, че над 8 000 сърби - основно етнически албанци от Южна Сърбия и роми от Войводина - са кандидатствали за убежище в Швеция, Германия и Белгия от началото на годината. Дачич съобщи, че полицията води разследване, за да установи дали е имало организирани екскурзии. Сръбските граждани могат свободно да пътуват в повечето страни от ЕС без визи от миналия декември. (РТС, Танюг, Бета, Б92, Радио Свободна Европа - 21/11/10)
