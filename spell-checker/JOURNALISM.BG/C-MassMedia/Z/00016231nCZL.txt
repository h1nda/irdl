Смяната в командването на ЕУФОР бе обявена за началото на декември
					12/10/2005
					 
						САРАЕВО, Босна и Херцеговина (БиХ) – ЕУФОР потвърди във вторник (11 октомври), че смяната в командването на ЕУФОР ще се осъществи в началото на декември. Британският генерал-майор Дейвид Лийки, чийто мандат изтича след около два месеца, ще предаде командването на италианския генерал-майор Джан Марко Киарини, който по-рано е служил в ръководените от НАТО Стабилизиращи сили. През декември 2004 г. те бяха наследени от ЕУФОР. 
						Други новини – Посланикът на БиХ в НАТО Свен Алкалай предложи да се създаде доверителен фонд на НАТО за подпомагане на уволнените в процеса на реформата в отбраната служители от отбраната и армията на БиХ. Проектът би могъл да осигури обучение и преквалификация на 1100 военнослужещи и 1000 цивилни, които ще загубят работата си до 2007 г.
						Във вторник реформата в полицията се приближи с още една крачка до реализирането си, когато Камарата на представителите на парламента на Федерация Босна и Херцеговина (ФБиХ) я прие. Все още предстои Камарата на народите на ФБиХ и двете камари на парламента на БиХ да одобрят документа. (Дневни аваз - 12/10/05; Източници на СВП, Фена - 11/10/05)
