Двама оцелели от потънал кораб в български води бяха спасени
					29/09/2008
					 
						СОФИЯ, България – Белгийска яхта спаси двама украински моряци от товарен кораб, потънал в български води в Черно море в неделя (28 септември). Белгийците забелязали двамата моряци на спасителен плот край българския град Царево, обяви транспортното министерство. Осем други членове на екипажа на кораба остават в неизвестност. Украинският кораб „Толстой”, пътуващ под севернокорейски флаг, потъна в Черно море край нос Емине в събота. Екипажът е включвал девет украинци и капитан руснак. Корабът е превозвал скрап от Русия за турското пристанище Немрут.
						Други новини – Товарен кораб, пътуващ под грузински флаг, потъна край турската северозападна провинция Коджаели в събота. Корабът се ударил в скали по време на силна буря недалеч от гр. Кандира. Турската брегова охрана успяла да спаси всичките 13 членове на екипажа. (БНТ, БНР, Novinite.com, София Ехо, РИА Новости, Ройтерс, АП - 28/09/08; Хюриет, Анадолска информационна агенция - 27/09/08)
