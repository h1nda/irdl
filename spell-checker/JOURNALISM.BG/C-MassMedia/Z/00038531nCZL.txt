Трима души бяха ранени при престрелка срещу полицейско управление в Атина
					15/05/2011
					
						АТИНА, Гърция - Група младежи хвърли коктейл "Молотов" срещу полицейско управление в центъра на Атина, като при последвалата престрелка бяха ранени трима души в събота (14 май). Взривът нанесе щети на една полицейска кола и няколко други коли, паркирани наблизо. Министърът за защита на гражданите Христос Папутцис призова за спокойствие в петък на фона на онова, което той описа като "много голям риск от престъпления на омразата". 
						Aтина бе залята от вълна на насилие от вторник насам, когато един мъж бе убит от имигранти. Инцидентът предизвика националистически атаки срещу чужденци: пакистанската общност съобщи, че повече от 100 азиатски и африкански имигранти са били нападнати в четвъртък от младежи, протестиращи срещу убисйството. Работник от Бангладеш бе убит с нож в сряда, макар че мотивът за убийството не е известен. (EРТ, Ta Неа, To Вима, СКАИ, Елефтеротипиа - 14/05/11)
