Чович отхвърля призивите на Косово към Белград в подкрепа на независимостта
06/01/2003
 
БЕЛГРАД, Югославия -- Сръбският вицепремиер и координатор за Косово Небойша Чович отхвърли призивите на косовски представители, настояващи Белград да участва в процеса за получаване на независимост. В събота (4 януари) Чович осъди предложението на косовския премиер Байрам Реджепи Белград да участва като наблюдател в преговорите за статута на провинцията. "Сърбия не може да бъде съседна страна сама на себе си, тъй като според Резолюция 1244 на Съвета за сигурност на ООН, Косово е част от Сърбия и Югославия", заяви Чович. (ФоНет, Tанюг, Б92, БиБиСи - 05/01/03)
