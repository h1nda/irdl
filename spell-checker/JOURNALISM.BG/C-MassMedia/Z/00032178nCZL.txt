Сомалийски пирати казаха, че ще освободят гръцки кораб
					30/10/2009
					 
						МОГАДИШУ, Сомалия -- Пиратите обявиха в четвъртък (29 октомври), че са се споразумели за откупа за гръцкия кораб, който бе отвлечен през май, и възнамеряват скоро да освободят кораба и неговия 24-членен екипаж. "Съгласихме се да приемем откуп от 3,5 млн. щатски долара. Чакаме парите," каза в разговор по телефона с "Ройтерс" пират, представил се само с името Хасан. Пиратът добави, че той и съучастниците му смятат да напуснат кораба до 48 часа. Корабът "Ариана", който транспортира около 35 000 тона соя, бе отвлечен рано сутринта на 2 май югозападно от Сейшелските о-ви, на път от Бразилия за Близкия изток, с екипаж от 24 украинци на борда. Корабът, плаващ под малтийски флаг, е собственост на регистрираната в Гърция компания "Ол Оушънс Шипинг". (Ройтерс - 29/10/09)
