Министърът на външните работи на Сърбия и Черна гора каза пред Общото събрание на ООН, че правата на косовските сърби се нарушават
					16/09/2005
					 
						НЮ ЙОРК, Съединените щати -- Сърбите в Косово се сблъскват с много повече нарушения на техните права, отколкото което и да е друго малцинство в Европа, каза министърът на външните работи на Сърбия и Черна гора Вук Драшкович в реч пред Общото събрание на ООН в четвъртък (15 септември). Той добави, че бъдещият европейски статут на Косово зависи от това, дали се спазват правата, гарантирани от Хартата на ООН.
						Други новини -- Министрите на местното самоуправление на Сърбия и Косово, Зоран Лончар и Лютфи Хазири, ще се срещнат в петък във Виена, за да обсъдят реформите. Очаква се сръбската делегация да настоява да се разгледат въпроси, свързани с децентрализацията и завръщането на бежанците, докато косовската делегация ще поиска връщането на архивите за имотите, задържани от сръбските власти, след като ООН пое управлението на провинцията. (Глас явности, Бета - 16/09/05; Б92, РТС, Бета, Танюг - 15/09/05)
