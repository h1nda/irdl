ЮЛЕКС пое разследването на делото за трафик на човешки органи
					31/03/2009
					 
						ПРИЩИНА, Косово -- ЮЛЕКС пое делото за трафик на човешки органи, на което според твърденията са станали жертва сърби през 1999 г., съобщиха местните медии във вторник (31 март). Представители на ЮЛЕКС заявиха, че са получили досие от сръбските съдебни власти, в което прокуратурата твърди, че "Армията за освобождение на Косово" е изваждала органи на сръбски заложници в къща в Северна Албания. По-рано ЮНМИК предостави свое собствено досие по случая на сръбската прокуратура. Косовските власти заявиха, че са отворени за всякакво разследване. "Ние сме сигурни, че подобни престъпления не са били извършвани", заяви министърът на правосъдието Некибе Келменди. (Зери, Кохавижън, Телеграфи, Експрес - 31/03/09)
