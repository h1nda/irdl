Македония унищожава оръжията, събрани от населението
11/07/2004
 
СКОПИЕ, Македония -- Местните власти унищожиха около 900 оръжия в петък (9 юли) в казармата в Илинден. Оръжията, включващи експлозиви, бяха събрани от населението в рамките на програмата за амнистиране. Събитието бе в чест на Международния ден за унищожаване на оръжията - програма на ООН, стартирала преди три години с цел предотвратяване, борба и елиминиране на трафика на малокалибрени и леки оръжия.
В другите новини все още не се съобщава за резултатите от продължителните разговори в петък между партиите в управляващата коалиция във връзка с новата териториална организация на общините. Неуспехът да се постигне споразумение може да забави есенните местни избори. Македонското радио съобщи в събота, че разговорите са се съсредоточили върху въпроси за границите на отделни общини и използването на албански език в Скопие. (MИA - 11/07/04; Македонско радио - 10/07/04)
