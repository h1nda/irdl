Министрите от ДЛК напускат правителството на Косово
					19/10/2010
					 
						ПРИЩИНА, Koсово -- Министрите от кабинета, които представляват Демократическата лига на Косово (ДЛК) напуснаха постовете си в понеделник (18 октомври), както се очакваше след решение на партийните лидери да напуснат управляващата коалиция. Сред подалите оставка са външният министър Скендер Хисени, който предаде поста на своя заместник Влора Читаку. Председателството на ДЛК реши през уикенда да се оттегли от коалицията, което вероятно ще наложи провеждането на предсрочни избори през декември. Това се случи само един ден след като действащият президент Якуп Красничи призова за предсрочни общи избори на 13 февруари.
						В други новини от понеделник се съобщава, че представители на държавите от т.н. "група на петте" и премиера Хашим Тачи са се срещнали със съветник на шефа на външната политика на ЕС Катрин Аштън, за да обсъдят създаващата се политическа ситуация. Пратеникът на ЕС Робърт Купър се опитва да помогне за намирането на конституционално решение за провеждане на избори в Косово колкото е възможно по-скоро, според дипломатически източници в Брюксел. Държавите от "групата на петте" са САЩ, Обединеното кралство, Германия, Италия и Франция. (Епока е Ре, Експрес, Косова Сот -19/10/10; РТК, Koхавижън, Kлан Koсова - 18/10/10)
