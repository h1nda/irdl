Полша облекчава визовия режим за граждани на БиХ
					09/08/2006
					 
						САРАЕВО, Босна и Херцеговина (БиХ) -- Външното министерство обяви във вторник (8 август), че Варшава е взела решение да облекчи визовия режим за граждани на БиХ, преминаващи през Полша транзитно. Притежателите на паспорти от БиХ няма да имат нужда от визи за транзитно преминаване до пет дни през полска територия, стига пътуващите да разполагат с виза или разрешение за пътуване, издадено от която и да е държава, членка на ЕС, или страна от т. нар. "Шенгенска група". (Дневни Аваз - 09/08/06; ПБС БиХ, НТВ Хаят - 08/08/06)
