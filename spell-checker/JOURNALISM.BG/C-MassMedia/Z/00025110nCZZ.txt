Бизнес: Трафикът на международно летище “Прищина” се е увеличил през 2007 г. 
					11/01/2008
					Трафикът на международно летище “Прищина” се е увеличил с 12 % през миналата година. Още от седмицата: Гърция остава най-големият чуждестранен инвеститор в Македония; американската верига ресторанти “Хард Рок Кафе” отваря първото си заведение в Румъния. 
					 
						
Международно летище “Прищина” е обслужило 1,1 млн. пътници през 2007 г. [ЕС]
						Международно летище “Прищина” (МЛП) е обслужило 1,1 млн. пътници през 2007 г., отбелязвайки повишение от 12 % спрямо 2006 г. МЛП получи лиценз да извършва дейност като международно летище през 2007 г. и властите в Косово поеха пълната отговорност за управлението на летището и контрола на въздушното пространство.
						*** 
						
Гърция е била най-големият чуждестранен инвеститор в Македония през 2007 г., за единадесета поредна година. Гръцките инвестиции в Македония възлизат на приблизително 950 млн. евро и са най-вече в хранително-вкусовата промишленост, енергетиката, банковото дело, шивашката промишленост и търговията. 
						*** 
						Американската верига ресторанти “Хард Рок Кафе” ще открие на 20 януари първото си франчайзингово заведение в Румъния. Ресторантът се намира близо до парка “Херастрау” в Букурещ. 
						*** 
						Израелската компания “Инвайрънментъл Енержи Рисорсис Лтд.” ще построи първият завод за плазмена преработка на отпадъци в Румъния по проект за строителство, експлоатация и прехвърляне за срок от 25 години. Системата е разработена съвместно от руски и израелски учени. 
						*** 
						Сплит, Хърватия, е домакин на двудневен Международен форум на маслинопроизводителите от Средиземноморието, който започва на 23 февруари. По време на фестивала ще се проведе конкурс за най-висококачествен зехтин, който вече привлече участници от Албания и членове на ЕС. 
						*** 
						Заводът "4-и ноември" в Мойковац, Черна гора, който доставяше оръжие на бившата Югославска народна армия, започва производство на оръжие за НАТО през месец юни. Капацитетът на модернизирания завод ще бъде около 2 500 единици оръжие месечно. 
						
(Различни източници – 04/01/08-11/01/08)
