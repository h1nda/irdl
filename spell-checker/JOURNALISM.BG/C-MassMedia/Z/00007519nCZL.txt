Илиеску вижда подобрение на връзките с Русия
04/07/2003
 
МОСКВА, Русия -- Румънският президент Йон Илиеску заяви в четвъртък (3 юли), че отношенията с Русия трябва да се подобрят значително след подписването на споразумението за приятелство в петък. Съгласуването на документа отне 10 години. Илиеску изрази надежда, че споразумението ще даде тласък на развитието на икономическите връзки с Русия. Търговският стокообмен в момента е 1.3 млрд. дол., при 5 млрд. дол. преди 1989 г.
В други новини, Илиеску поясни забележките, които направи в интервюто си за руския всекидневник &lt;I&gt;Независимая Газета&lt;/I&gt;. Той отрече да е имал предвид, че бившата съветска република Молдова един ден трябвало да се обедини със съседна Румъния. (Медиафакс, Ромпрес - 04/07/03; AFP - 03/07/03)
