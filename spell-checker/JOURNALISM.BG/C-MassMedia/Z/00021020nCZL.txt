Гърция и Черна гора установиха дипломатически отношения
					19/12/2006
					 
						АТИНА, Гърция -- В понеделник (18 декември) външният министър Дора Бакоянис и черногорският й колега Милан Рочен подписаха в Атина споразумение, с което официално се установяват дипломатически отношения. Така Гърция се присъедини към десетте страни, които вече имат посолства в най-новата европейска държава. Бакоянис изрази също подкрепата на страната си за стремежите на Черна гора да се присъедини към НАТО и ЕС. (Победа, Виести, Катимерини, Елефтеротипия - 19/12/06; AНA-MПA, AП - 18/12/06)
