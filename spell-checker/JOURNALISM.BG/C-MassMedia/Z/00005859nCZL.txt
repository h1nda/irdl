Пауъл призовава БиХ да засили борбата срещу тероризма
02/02/2003
 
САРАЕВО, Босна и Херцеговина (БиХ) -- Министерството на външните работи в Сараево съобщи в петък (31 януари), че държавният секретар на САЩ Колин Пауъл е призовал правителството на БиХ да засили борбата срещу международния тероризъм. Пауъл е изпратил писмо до новоизбрания външен министър Младен Иванов, в което се казва, че "законовата база, необходима за преследването и подвеждането под отговорност на заподозрените в тероризъм спешно трябва се промени". Той настоява също така парламентът на БиХ да приеме закон за контрол на износа. Това искане идва няколко месеца след разкритията, че босненско-сръбска компания е изнасяла военно оборудване за Ирак.
В други новини, американският посланик в БиХ Клифърд Бонд е поискал от местните политически и религиозни лидери да предприемат мерки във връзка с неотдавнашните инциденти на насилие срещу завръщащите се бежанци. "Свидетели сме на засилващо се насилие и според мен то е предизвикано от факта, че националистическите партии се върнаха във властта", заяви Бонд за босненско-сръбския вестник &lt;I&gt;Независне&lt;/I&gt; в събота. Той ясно подчерта, че международната общност няма да позволи връщане към ситуацията от началото на 90-те години. (АФП - 01/02/03, 31/01/03)
