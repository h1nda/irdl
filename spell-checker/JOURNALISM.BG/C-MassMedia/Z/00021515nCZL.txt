Румънската опозиция улеснява процеса на дискридитиране
					07/02/2007
					 
						БУКУРЕЩ, Румъния -- Камарата на депутатите одобри във вторник (6 февруари) изменение в закона за референдумите, подкрепено от опозицията, което ще улесни дискридитирането на президента. Изменението позволява президентът да бъде свален от власт с референдум, ако 50 % + 1 от участващите гласоподаватели подкрепят предложението. По сегашното законодателство е необходима подкрепата на 50 % от всички регистрирани гласоподаватели. Изменението бе предложено по-рано този месец от основната опозиционна Социалдемократическа партия (СДП), чийто лидер Мирча Джоана съобщи, че СДП може следващата седмица да внесе официално искане в парламента за временно отстраняване от длъжност на президента Траян Бъсеску и насрочване на национален референдум. Демократическата партия на Бъсеску заяви, че ще оспорва предложението пред Конституционния съд. (Адевърул, Котидианул, Ромъниа Либера - 07/02/07; Ромпрес, Медиафакс - 06/02/07)
