Представител на ЕС оценява високо начина, по който Гърция усвоява фондовете на Съюза
10/02/2004
 
БРЮКСЕЛ, Белгия -- Цялостната оценка за усвояването от Гърция на фондовете от ЕС е положителна, заяви в понеделник (9 февруари) комисарят на ЕС Мишел Барние. Той добави, че гръцките власти са постигнали напредък в прилагането на Третата рамка за финансова поддръжка на Общността. Барние освен това отбеляза, че Гърция е била извадена от категория "v-2", която обхваща най-дългия допустим срок за усвояване на фондове. Изваждането на Гърция е било резултат от доброто "досие" на страната относно правилното и навременно усвояване на фондовете на Съюза. ( АНА - 09/02/04)
