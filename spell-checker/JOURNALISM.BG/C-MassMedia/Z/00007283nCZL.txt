Турция приветства решението на НАТО да премести военновъздушното командване в Измир
13/06/2003
 
АНКАРА, Турция -- Турското министерство на външните работи приветства решението на НАТО да премести командването на военновъздушните сили от Италия в западната провинция на Турция около Измир. Командването ще започне напълно да функционира следващата година. Решението е част от мащабна реформа в командната структура на НАТО, която бе одобрена от военните министри на страните-членки на НАТО по време на среща в Брюксел в четвъртък (12 юни). Съгласно реформата броят на командванията ще бъде намален от 20 на 11, като техните отговорности ще бъдат променени. На срещата присъстваха също и министрите на отбраната на седемте страни, поканени да се присъединят към НАТО през 2004 г. Министрите на НАТО похвалиха поканените страни за приетите досега стъпки за адаптиране на техните армии за участие в структурите на алианса. (Анадолска агенция - 13/06/03; НАТО, Анадолска агенция - 12/06/03)
