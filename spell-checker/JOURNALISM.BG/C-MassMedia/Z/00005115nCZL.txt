НПО предлага удължаване мисията на НАТО в Македония
18/11/2002
 
БРЮКСЕЛ, Белгия -- НАТО да удължи мисията си в Македония докато ЕС стане готов да продължи, но не по-късно от 15 юни 2003 г., предлага Международната кризисна група (МКГ) в доклада си от петък (15 ноември). МКГ казва, че въпреки успешната стабилизация и политическите промени в Македония, необходимостта от международно военно присъствие се запазва. Въпреки, че ЕС се надяваше да поеме отговорността за сигурността след изтичането на мандата на мисията на НАТО "Амбър Фокс" на 15 декември, МКГ настоя НАТО да продължи престоя си в страната докато ЕС стане готов.
В неделя, Международната мисия за наблюдение оцени начина, по който преброяването беше проведено по-рано през месеца. Според медиите, мисията не е отбелязала сериозни инциденти по време на първата фаза на преброяването, извършено от 1 до 15 ноември. (Утрински вестник, Фокус - 18/11/02; МИА - 17/11/02; МКГ уеб сайт, Reuters Alertnet - 15/11/02)
