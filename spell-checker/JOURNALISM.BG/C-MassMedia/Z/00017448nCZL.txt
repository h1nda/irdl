Гърция ще популяризира нова визия за Европа и Балканите
					01/02/2006
					 
						АТИНА, Гърция -- Премиерът Костас Караманлис заяви, че Гърция е готова да популяризира нова визия за Европа и Балканите. По време на среща със сръбския президент Борис Тадич в Атина във вторник (31 януари) Караманлис отбеляза също, че Сърбия и Черна гора може да разчита на гръцка подкрепа в стремежите си за присъединяване към ЕС. Той отново подчерта, че Атина иска да види взаимно приемливо решение на проблема със статута на Косово и призова за сдържаност в ерата след Ругова. (Катимерини - 01/02/06; AНA, МПA, РТС - 31/01/06)
