Сръбският премиер Цветкович ще извърши промени в правителството този месец
					20/02/2011
					 
						БЕЛГРАД, Сърбия - Премиерът Мирко Цветкович съобщи в петък (18 февруари), че до края на месеца ще бъдат извършени промени в правителството със сливането на министерства. Той не изключи смяната на някои министри. 
						Цветкович също каза, че представители на коалиционния партньор "Г17 Плюс" ще запазят местата си в променения кабинет. Трима министри от партията вече напуснаха. В понеделник парламентът се очаква да потвърди оставките на вицепремиера и министър на икономиката Младан Динкич, на министъра за Националния инвестиционен план Верица Каланович и на министъра на здравеопазването Томица Милосавлевич. (Бета, РТС, Б92, Taнюг - 18/02/11)
