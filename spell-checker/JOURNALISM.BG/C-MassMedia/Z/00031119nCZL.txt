Косовските сърби в Стръпче започнаха да си плащат тока
					31/07/2009
					 
						ПРИЩИНА, Косово -- Косовската енергийна корпорация (КЕК) започна да събира пари от населения предимно със сърби гр. Стръпче, след като миналия месец започна да спира тока там заради неплатени сметки, предадоха местните медии в петък (31 юли). Служители на КЕК събират договорената сума от 26 евро на домакинство на място чрез седем екипа, охранявани от косовски полицаи. Споразумението за плащане бе подписано от назначения от правителството кмет, Станко Яковлевич. Очаква се електрозахранването в района да бъде напълно възстановено, щом жителите заплатят 70 % от дължимите суми. (Коха Диторе, Косовалайв, Кохавижън - 31/07/09)
