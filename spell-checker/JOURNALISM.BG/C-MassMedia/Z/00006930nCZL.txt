Вътрешният министър на Сърбия: Легия ще бъде арестуван преди да приключи делото "Джинджич"
13/05/2003
 
БЕЛГРАД, Сърбия-Черна Гора -- Вътрешният министър Душан Михайлович препотвърди в понеделник (12 май) увереността си, че водачът на Земунския клан "Легия" Лукович ще бъде арестуван преди да приключи разследването на убийството на Зоран Джинджич. Легия е единственият от ръководителите на клана "Земун", който остава на свобода; другите две ключови фигури бяха застреляни, докато оказваха съпротива при опит да бъдат задържани.
Междувременно федералното правителство издаде заповед за екстрадиране в Хага на бившия офицер от югославската армия Мирослав Радич. Той се предаде на 21 април и ще бъде изправен пред Трибунала по обвинения, произтичащи от военни престъпления, извършени във Вуковар през 1991 година. (Б92,Танюг, Би Би Си, ФоНет - 12/05/03)
