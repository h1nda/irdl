Дипломатически представители на ЕС се срещат с ръководители на РС
					18/03/2005
					 
						БАНЯ ЛУКА, Босна и Херцеговина (БиХ) -- Ръководителят на делегацията на Европейската комисия (ЕК) в БиХ, Майкъл Хъмфрис, и холандският посланик в БиХ Роберт Бошер се срещнаха в четвъртък (17 март) в Баня Лука с президента на република Сръбска (РС) Драган Чавич и с новия премиер на РС Перо Букейлович. На срещата бяха обсъдени реформите, необходими за изпълнение на изискванията на предварителното проучване на ЕК, най-вече реформата в полицията и сътрудничеството с трибунала на ООН за военни престъпления. Дипломатическите представители на ЕС подчертаха, че само полицейска служба на държавно ниво ще може ефективно да се бори с организираната престъпност и призоваха РС да продължи с реформата. Чавич по принцип се съгласи с тях, но каза, че РС няма да приеме промени в конституционната уредба на БиХ, основаваща се на автономните републики. (ФЕНА, ПБС, РТРС - 17/03/05)
