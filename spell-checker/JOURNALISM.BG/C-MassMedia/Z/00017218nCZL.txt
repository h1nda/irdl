МНСБЮ разшири обвинителния акт срещу бившите шефове на сигурността в Сърбия Станишич и Симатович
					12/01/2006
					 
						ХАГА, Холандия -- Прокурорите от трибунала на ООН измениха обвинителния акт срещу двама бивши високопоставени служители от сръбската служба за държавна сигурност, Йовица Станишич и Франко Симатович, като внесоха нови обвинения за прякото им участие в кланетата в БиХ, се казва в съобщение от сряда (11 януари). Станишич и Симатович, които вече са обвинени за военни престъпления в БиХ и Хърватия, ще бъдат обвинени и във връзка с убийствата на босненски пленници в Сребреница, извършени от членове на военизирания отряд "Скорпиони" през 1995 г. Очаква се Станишич и Симатович, които бяха пуснати под гаранция през лятото и в момента са в Белград, скоро да се произнесат по разширеното обвинение. Те не се признаха за виновни по първоначалния обвинителен акт. (Данас - 12/01/06; Танюг, Бета - 11/01/06)
