Специалният пратеник Ахтисаари е в Белград, а Уизнър е в Прищина
					22/05/2006
					 
						БЕЛГРАД, Сърбия и Черна гора -- Специалният пратеник на ООН за преговорите за статута на Косово, Марти Ахтисаари, се срещна в понеделник (22 май) със сръбския премиер Воислав Кощуница в Белград. Кощуница изрази недоволство от липсата на напредък в преговорите за децентрализацията и призова международната общност да предприеме мерки за повишаване на ефективността им. Следващият кръг от преговорите във Виена е насрочен за вторник.
						Междувременно американският специален пратеник за процеса за статута на Косово, Франк Уизнър, бе в Прищина за срещи с косовския президент Фатмир Сейдиу и с членове на преговарящия екип от Прищина. Той отново посочи, че бъдещият статут на Косово трябва да бъде уреден до края на годината. Същевременно той заяви, че косовският албански екип трябва да реши всички въпроси, свързани с правата на малцинствата. (Данас - 22/05/06; Танюг - 21/05/06; РТС - 20/05/06; Правда, Итар-ТАСС, Интерфакс - 19/05/06)
