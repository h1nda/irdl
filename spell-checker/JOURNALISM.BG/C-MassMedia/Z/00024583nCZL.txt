Турски генерал потвърди, че е в ход подготовка за трансгранична операция
					16/11/2007
					 
						АНКАРА, Турция -- Командващият на сухопътните войски генерал Илкер Башбуг потвърди в четвъртък (15 ноември), че Турция е започнала подготовката на военен удар в Северен Ирак. Той добави, че армията "прилага на практика даденото от парламента разрешение", позволяващо на военните да извършат операция срещу лагери на терористичната Кюрдска работническа партия (ПКК) там. Башбуг защити тези действия, като каза, че "така както би било погрешно да се мисли, че трансгранична операция ще сложи край на тероризма, би било също погрешно да се заключи, че една такава операция би била безрезултатна". Турция е струпала 100 000 войници на границата след поредица от атаки на партизаните от ПКК.
						Както съобщи "Файненшъл Таймс" в четвъртък, бившият върховен главнокомандващ на НАТО генерал Уесли Кларк е заявил, че ударът не е решение. Кларк каза, че се надява дипломатическо решение между САЩ, Турция, Ирак и кюрдското регионално правителство да предотврати нов конфликт. (Ройтерс, АП, НТВ, Файненшъл Таймс, АФП - 15/11/07)
