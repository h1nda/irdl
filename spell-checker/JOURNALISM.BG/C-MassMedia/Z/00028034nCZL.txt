Премиерът на РС Додик предупреди отново за отделяне от БиХ
					12/10/2008
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик заплаши в събота (11 октомври), че областта ще се отдели от БиХ, ако той бъде отстранен от поста си. В интервю за телевизията на РС в Баня Лука, Додик заяви, че той има план в случай че Върховният представител Мирослав Лайчак го отстрани. Ако това стане, "аз ще поведа РС по пътя към независимост", каза Додик. В изявление в петък Лайчак предупреди политиците в БиХ да престанат да отправят едностранни заплахи срещу Дейтънското мирно споразумение и вместо това да съсредоточат вниманието си към приоритетите на страната, свързани с членство в ЕС.
						Други новини - Полицията арестува трима мъже в събота по подозрения, че са поставили взривно устройство в супермакет във Витез миналата седмица. Устройството е експлодирало в четвъртък, при което е бил убит един човек, а петима са били ранени. (РТРС, СРНА, AФП, Бета, Б92, РТСS - 11/10/08; СВП - 10/10/08)
