Бранкович призна, че кабинетът на ФБиХ се нуждае от вътрешни промени
					02/12/2008
					 
						САРАЕВО, Босна и Херцеговина (БиХ) -- Министър-председателят на Федерация БиХ (ФБиХ) Неджад Бранкович призна в понеделник (1 декември) необходимостта от промени в правителството, за да се засили ефективността и намалеят разходите. За тази цел той ще предложи намаляване на броя на министерствата от 16 на 12 и ще предложи създаването на една здравноосигурителна служба в автономната област, което да обедини съществуващите сега 11 кантонални служби. Партиите от управляващата коалиция, бошнашката Партия на демократичното действие и Хърватският демократичен съюз БиХ, призоваха за промени в правителството непосредствено след местните избори на 5 октомври, които показаха, че другите две партии от коалицията -- Партията за БиХ на Бранкович и Хърватският демократичен съюз БиХ 1990 -- очевидно губят подкрепа. Съюзниците в управляващата коалиция се срещнаха веднъж миналия месец, за да обсъдят въпроса, но не постигнаха компромис. (Независне Новине, РТРС, СРНА - 01/12/08)
