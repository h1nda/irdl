Ирландия ще улесни вземането на решение по кандидатурата на Хърватия за членство в ЕС
11/02/2004
 
ДЪБЛИН, Ирландия -- Външният министър Брайън Коуън, чиято страна е понастоящем ротационен председател на ЕС заяви във вторник (10 февруари), че правителството му би улеснило вземането на решение за възможно начало на преговорите по присъединяването на Хърватия. На съвместна пресконференция с хърватския си колега Миомир Зузул Коуън изрази надежда, че ЕС ще вземе решение дали да започне преговори за членство със Загреб на срещата си на върха през юни. Хърватия иска да стартира преговорите тази година с надеждата да влезе в ЕС през 2007 г. заедно с България и Румъния.
Други новини: хърватският министър на интеграцията с ЕС Колинда Грабар замина за Брюксел тази седмица, за да запознае Европейската комисия с напредъка при прилагане на Споразумението за стабилизиране и асоцииране. Разговорите се очаква да изиграят решаваща роля при определяне на началната дата на преговорите за присъединяване към ЕС. (АФП, ХИНА, ХРТ - 10/02/04)
