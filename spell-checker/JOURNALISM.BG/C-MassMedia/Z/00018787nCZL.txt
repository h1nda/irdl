Румънският министър Маковей посети България и обсъди съвместното присъединяване към ЕС
					01/06/2006
					 
						СОФИЯ, България -- Румънският министър на правосъдието Моника Маковей посети София в сряда (31 май) и каза, че България и Румъния са партньори, които трябва заедно да се присъединят към ЕС. Разделянето им, добави тя, няма да е от полза за никого. Тя направи изявлението си след среща с българския министър по европейските въпроси Меглена Кунева. Основна тема на разговорите им бяха действията на двете правителства за решаване на проблемите, откроени в последния мониторингов доклад на Европейската комисия. Друг мониторингов доклад наесен ще определи точните дати за присъединяване на двете страни. (БНР, БТА - 31/05/06)
