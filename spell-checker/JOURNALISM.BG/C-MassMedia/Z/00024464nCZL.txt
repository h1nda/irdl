Делегация на Националната гвардия на САЩ посети Черна гора
					06/11/2007
					 
						ПОДГОРИЦА, Черна гора -- Министърът на отбраната Боро Вучинич се срещна с делегация на Националната гвардия на американската армия в понеделник (5 ноември), където е потвърдил обществената подкрепа за усилията на Черна гора за интеграция в евроатлантическите структури. Делегацията от Мейн е на петдневно посещение с цел стартиране на програма за партньорство между Черна гора и Мейн.
						Други новини -- Черногорският офицер Илия Бърчич бе арестуван на летището в Рим в неделя по разпореждане на Интерпол. Бърчич е пътувал до Рим в състава на държавна делегация, която ще посети командването на НАТО в Неапол. Той бе осъден задочно от Хърватия за извършване на военни престъпления срещу хърватски цивилни лица през 1990-те години. 
						В Загреб в понеделник процесът срещу Бранимир Главас и шест други заподозрени във военни престъпления започна отново. Седемте са обвинени в извършване на военни престъпления срещу сръбски цивилни лица в района на Осиек в Източна Хърватия през 1991 г. Процесът трябваше да започне отново след смяна на съдийския състав. (Пословни Дневник, Виести - 06/11/07; РТРС, СРНА, ХИНА, Мина, Република, РТЧГ, Вечерни Лист, Index.hr, Totalportal.hr, Дневни Аваз - 05/11/07)
