Един бе убит, а десетки бяха ранени при влакови катастрофи в Турция и Гърция
					24/02/2008
					 
						АНКАРА, Турция/AТИНА, Гърция -- Най-малко 45 души бяха ранени след като пътнически влак се сблъска с товарен влак на около 400 км източно от Анкара рано в събота (23 февруари). Според предварителна информация катастрофата е била предизвикана по невнимание от страна на машиниста на товарния влак, който не е успял да спре. 
						В друг инцидент с влак в петък един мъж е загинал, а шестима други са били леко ранени близо до пристанището на Пирея в Гърция, когато влак, който е бил в ремонт, е дерайлирал и е ударил стена в съседство с оживена улица. Единствената жертва е била от другата страна на стената при удара с влака. Шестимата ранени са служители в железниците по линията "Атина-Пирея" и са били във влака по време на инцидента. (AФП, Агенция "Анадолу", Хюриет, Синхуа - 23/02/08; AФП, AП - 22/02/08)
