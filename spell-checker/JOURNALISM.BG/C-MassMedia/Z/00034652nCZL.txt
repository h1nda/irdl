Кандидатите завършиха предизборните си кампании в Черна гора
					21/05/2010
					 
						ПОДГОРИЦА, Черна гора -- Кандидатите проведоха в петък (21 май) последните си митинги преди местните избори в неделя. Гласоподавателите ще избират представители в местните парламенти на 21 общини. Опозицията е обединила силите си и се кандидатира като коалиция под името "По-добра Черна гора". Членовете на управляващата коалиция -- Демократичната партия на социалистите и Социалдемократическата партия -- също си партнират, освен в кметската надпревара в Подгорица, където са излъчили отделни кандидати. (РТЧГ, Кафе дел Монтенегро - 20/05/10)
