Балканските страни стартират три регионални проекта в областта на туризма
29/06/2003
 
СОФИЯ, България -- Балканските страни ще стартират три проекта в областта на туризма до края на годината, се казва в заявление, публикувано в петък (27 юни) след среща между българския зам.-министър на икономиката Димитър Хаджиниколов и Янис Пателис, президент на гръцката национална туристическа организация. Първият проект е за издаването на книга, представяща националните кухни на страните от региона в изпълнение на Меморандума за разбирателство и сътрудничество в туризма на страните от Югоизточна Европа. Вторият проект предвижда реализирането на съвместна инициатива за балкански селски туризъм. Третият проект планира провеждането на семинар по проблемите на културния туризъм в региона. (БTA - 27/06/03)
