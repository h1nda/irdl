Един от убийците на Джинджич е бил прострелян в Загреб 
					09/06/2010
					 
						ЗАГРЕБ, Хърватия -- Един от мъжете, осъден за убийството на сръбския министър-председател Зоран Джинджич през 2003 г., е бил намерен ранен в покрайнините на Загреб, съобщиха местните медии във вторник (8 юни). Сретко Калинич, член на престъпната групировка „Земунски клан”, се укрива от седем години. През 2007 г. той беше признат за виновен в убийството на Джинджич и беше осъден задочно на 30 години затвор. Властите съобщиха, че Калинич е бил застрелян от друг член на "Земунския клан", Милош Симович, който също е осъден задочно на 30 години затвор. Директорът на сръбската полиция Милорад Вельович заяви, че Калинич и претърпял операция и се очаква да се възстанови. Сръбският вътрешен министър Ивица Дачич каза, че Калинич е имал фалшив хърватски паспорт. (Б92, ХРТ, РТС, Танюг - 08/06/10)
