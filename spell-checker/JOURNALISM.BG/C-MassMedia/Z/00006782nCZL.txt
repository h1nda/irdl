Комисия в Сената на САЩ подкрепи Румъния и България за членство в НАТО
01/05/2003
 
ВАШИНГТОН, САЩ -- Комисията по външната политика в Сената гласува единодушно в сряда (30 април) в подкрепа на кандидатурите за членство в НАТО на България, Румъния и други 5 страни от Източна и Централна Европа. Пълното заседание на Сената за ратификация на присъединителните протоколи е предвидено за следващата седмица. Парламентите на 19-те членки на НАТО се очаква да ратифицират присъединителните протоколи в следващите 10-12 месеца. (Ройтерс, АП - 30/04/03)
