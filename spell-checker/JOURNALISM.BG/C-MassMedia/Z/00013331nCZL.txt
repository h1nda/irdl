Ширак обещава да подкрепи стремежите на Албания за членство в ЕС
					21/01/2005
					 
						ПАРИЖ, Франция -- Френският президент Жак Ширак и гостуващият му албански премиер Фатос Нано бяха единодушни в четвъртък (20 януари), че двустранните отношения са отлични, макар че икономическите връзки биха могли да бъдат засилени. Ширак обеща, че "Албания ще се ползва с подкрепата на Франция по пътя си към ЕС". Нано изрази надежда, че Албания ще може да подпише Споразумението за стабилизация и асоцииране тази година и да влезе в съюза през 2014 г.
						Други новини: "Албейниън дейли нюз" предаде в петък, че министерството на труда иска да поднови споразумението си с Германия за наемане на работа на албански граждани. Споразумението, подписано през декември 1991 г., даде възможност за изпращане на албански работници в Германия за придобиване на професионален и езиков опит. То бе прекратено през 1995 г. вследствие на нарушения. (Албейниън дейли нюз, ATA - 21/01/05)
