Френски депутати заявиха, че Договорът за присъединяване на България и Румъния към ЕС ще бъде ратифициран до есента
					12/04/2006
					 
						СОФИЯ, България -- Френски парламентаристи, които са на посещение в София, потвърдиха, че Франция ще завърши ратификацията на Договора на присъединяване между ЕС и България и Румъния до есента, каза българският премиер Сергей Станишев след среща с делгацията във вторник (11 април). Според Станишев френските законодатели са дали също висока оценка на усилията на правителството в областта на реформите до момента. 
						Други новини -- Заместник помощник генералният секретар на НАТО за политиката по оръжия за масово унищожение, Гай Робъртс, започва двудневно посещение в България в сряда. Той възнамерява да се срещне с външния министър Ивайло Калфин и с високопоставени парламентарни представители. (Уеб сайт на българското правителство, БНР, БТА - 11/04/06)
