Министърът на евроинтеграцията каза, че България изостава с реформите
					30/09/2005
					 
						СОФИЯ, България -- Закъснението в осъществяването на някои реформи, свързани с ЕС, ще бъде отразено в предстоящия доклад на Европейската комисия (ЕК) за напредъка на България, каза министърът на евроинтеграцията Меглена Кунева в четвъртък (29 септември). Във връзка с последните си консултации в Брюксел Кунева подчерта, че ако бъдат конструктивни, критиките на ЕК могат да ускорят осъществяването на най-неотложните реформи. Тя призна обаче, че страната няма резервен план, ако приемането й в ЕС бъде отложено за след 2007 г. 
						Други новини от четвъртък -- Министърът на отбраната Веселин Близнаков каза, че армията спешно се нуждае от 850 млн. евро за модернизация. От 34 предложени проекта министерството е избрало петте най-належащи, сред които е закупуването на нови хеликоптери и транспортни средства, както и модернизирането на военните самолети и на част от морския флот. (news.bg, бТВ, Медиапул - 29/09/05)
