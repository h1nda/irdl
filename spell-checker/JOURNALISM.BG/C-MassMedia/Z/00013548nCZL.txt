Сръбският вътрешен министър отрича, че Караджич и Младич са в Сърбия 
					10/02/2005
					 
						БЕЛГРАД, Сърбия и Черна гора -- Сръбският вътрешен министър Драган Йочич отхвърли в сряда (9 февруари) изявлението, направено същия ден от директора на полицията на Федерация Босна и Херцеговина (ФБиХ) Златко Милетич, който заяви, че обвиняемите във военни престъпления Радован Караджич и Ратко Младич се намират в Сърбия от лятото на 2004 г. Милетич твърди, че Караджич и Младич са под пряката закрила на членове на сръбското правителство. Йочич отрече който и да е от обвиняемите да е бил на сръбска територия. (Независне новине - 10/02/05; Бета, Б92, КосоваЛайв, Танюг, Уеб-сайт на ОССЕ - 09/02/05)
