Правителството на БиХ ще решава проблемите на ромското население в следващите четири години
23/05/2003
 
НЕУМ, Босна и Херцеговина (БиХ) -- Правителството на БиХ заедно с международната общност ще работят за решаване на основните проблеми на ромското население в БиХ в следващите четири години, заяви Слободан Награджич, зам.-министър по човешките права и бежанците. В свое изказване на кръгла маса в четвъртък (22 май) в Неум Награджич отбеляза, че властите на всички равнища трябва да отделят нужното внимание на проблемите на ромското население в областта на образованието, жилищата и трудовата заетост.
В други новини, македонската полиция се опитва да държи под контрол 600 ромски бежанци от Косово, които вече прекараха четири дни на македонско-гръцката граница, искайки убежище. Гръцките власти няколко пъти им отказаха да ги пуснат в страната. Бежанците напуснаха Косово през 1999 г. и не желаят да се върнат обратно, като твърдят че е застрашена сигурността им. (СРНА, Би Би Си, МИА, А1 ТВ, Макфакс - 22/05/03)
