Властите започват изграждане на охранителна база в южна Сърбия
10/03/2003
 
БЕЛГРАД, Сърбия-Черна гора -- Представители на сръбската армия потвърдиха плановете за изграждане на военно-полицейска база близо до Буяновац, южна Сърбия. Генерал-майор Младжен Чиркович обяви, че основите ще бъдат положени през пролетта, тъй като икономическата обосновка е готова. Базата е наречена "Сръбския Бондстийл" по името на базата на КФОР в Косово и в нея ще могат да бъдат настанени 1 000 полицаи и военнослужещи. Координаторът на Белград за Косово Небойша Чович опроверга слуховете, че засиленото военно и полицейско присъствие в региона означава безпокойство за сигурността, тъй като планирането е започнало преди две години. (Б92, Танюг, ФоНет, БиБиСи - 09/03/03)
