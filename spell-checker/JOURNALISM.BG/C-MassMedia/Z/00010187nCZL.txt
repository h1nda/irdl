Според генерал Джонсън кандидатурите за членство в ПзМ на БиХ и Сърбия-Черна Гора ще бъдат разгледани поотделно
17/03/2004
 
САРАЕВО, Босна и Херцеговина (БиХ) -- Командващият на НАТО за ЮИЕ американският адмирал Грегъри Джонсън се срещна с членове на тристранното председателство на БиХ в Сараево във вторник (16 март). Той изрази надежда, че страната ще бъде поканена да се присъедини към програмата "Партньорство за мир" по време на Срещата на високо равнище на Алианса през юни в Истанбул. Джонсън потвърди освен това, че присъединяването на БиХ няма да бъде обвързано с влизането на Сърбия-Черна Гора. Разговорите са се съсредоточили и върху планираното прехвърляне на военното командване в БиХ от НАТО към сили на ЕС. Председателят на президентството Сюлейман Тихич отправи настойчиво искане босненските власти да участват пълноценно в обсъжданията по мандата на тези сили. (Източници на СВП - 17/03/04; ПБС БиХ, НТВ Хаят - 16/03/04)
