Външният министър на БиХ Иванич е на посещение в Израел
18/12/2003
 
САРАЕВО, Босна и Херцеговина (БиХ) -- Външният министър Младен Иванич започна официално тридневно посещение в Израел в сряда (17 декември) - първо по рода си на министър от кабинета на Босна. През първия си ден в Ерусалим Иванич се срещна с израелския премиер Ариел Шарон, а така също и със заместник министър-председателя и министър на външната търговия Ехуд Олмерт. Иванич заяви, че Пътната карта е единственото решение за окончателно мирно споразумение. В изявление на външното министерство на БиХ бе отбелязано, че Иванич няма да се среща с официални представители на палестинските власти. Сюлейман Тихич, босненският член на председателството на БиХ, разкритикува това решение. (Източници на СВП - 18/12/03; СРНA, Би Би Си, AФП - 17/12/03)
