Romania
		Парламентарни избори
		30/11/2008
		Източници: SETimes, electionguide.org
 
		
			Накратко за изборите
			Румънците гласуваха на парламентарните избори на 11 ноември 2008 г. Обединението на Социалдемократическата партия (СДП) и Консервативната партия (КП) спечели трудно с 33,1 % от гласовете на изборите за Камарата на депутатите и с 34,16 % от гласовете на изборите за Сенат. Коалицията получи 51 места в Сената и 115 места в Камарата. Либералдемократическата партия, която е втора с разлика от едва 0,73 % за Камарата на депутатите и 0,59 % за Сената, получава 49 места в Сената и 114 в Камарата. 
			Тази разлика се равнява на около 40 000–50 000 гласа, което прави тези избори най-оспорваните през последните две десетилетия. Националлибералната партия остана трета с около 18,7 % от гласовете, като спечели 28 места в Сената и 65 места в Камарата. 
			След оповестяването на резултатите лидерът на СДП Мирча Джоана каза, че Румъния „е изпратила послание”. 
			Изборите се проведоха един ден преди националния празник на Румъния, Деня на обединението, и избирателната активност бе изключително ниска, 39,26 %. Повечето от жителите на градовете бяха заминали на тридневна почивка, което вероятно обяснява слабото участие в изборите. Новата система за гласуване не позволява на избирателите да гласуват извън своя избирателен район.
