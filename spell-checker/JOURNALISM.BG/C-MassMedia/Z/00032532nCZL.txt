Хърватия арестува ръководители на фирмата за поддръжка на националните магистрали
					27/11/2009
					 
						ЗАГРЕБ, Хърватия -- Полицията арестува в четвъртък (26 ноември) няколко бивши и настоящи висши ръководители на държавната компания за поддръжка на магистралите ХАЦ. Сред петимата задържани са Юрица Пръскало, неотдавна уволненият изпълнителен директор на фирмата, и Марио Ловринчевич, бивш член на управителния съвет. В медийни репортажи се посочва, че петимата са заподозрени в участие в схема, причинила загуби от 3 млн. евро за държавния бюджет. Според съобщенията властите са платили значително завишена сума за боядисването на два тунела по главната магистрала, свързваща Загреб и Сплит. (ХИНА, ХРТ, Вечерни Лист, Ютарни Лист, Индекс, АФП - 26/11/09)
