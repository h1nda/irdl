Хърватски хирург бе осъден на девет години затвор за искане на подкуп
					26/08/2008
					 
						ЗАГРЕБ, Хърватия -- По време на най-големия процес за корупция, който разтърси здравната система на страната, в понеделник (25 август) хирург получи присъда от девет години затвор за това, че е взимал подкупи от пациенти. Съдът осъди Огнен Шимич, сърдечен хирург в държавната болница в Риека, за това, че е взел пари от 18 пациенти в замяна на помощта му за извършване на спешни операции. Шимич загуби и правото си да упражнява лекарска професия за период от пет години и трябва да върне взетите пари. Прокуратурата твърди, че той е получил около 40 000 евро от пациенти за период от шест години. (АФП, Javno.com, Ройтерс, Index.hr - 25/08/08)
