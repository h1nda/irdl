Olympic Torch Back in Greece
		11/07/2004
		 
			ИРАКЛИОН, Гърция -- Олимпийският огън се завърна в Гърция в петък (9 юли) за последния етап от околосветското му пътешествие. Чартърен самолет под гръцки флаг се приземи в южния остров Крит е бе посрещнат в град Ираклион - един от четирите обекта извън Атина, който ще бъде домакин на футболните мачове. Гияна Ангелопулос-Даскалаки, главен организатор на игрите следващия месец, слезе с огъня по стълбата на самолета и запали факела, носен от Панагиотис Янакис - треньор на гръцкия олимпийски отбор по баскетбол.
			Огънят бе запален за първи път на 25 март в традиционна церемония в древен Олимп. Международното му пътешествие започна в Австралия и измина 78000 км през 26 страни. За първи път маршрутът включваше спирания в Африка и Южна Америка. Носачите на факела тичаха по Великата китайска стена и покрай египетските пирамиди в Гиза. Огънят ще пристигне в главния Олимпийски стадион в Атина на 13 август, отбелязвайки началото на игрите. (Си Ен Ен , Маседониън Прес Ривю - 09/07/04)
