Расмусен заяви, че НАТО подкрепя всички стратегии за интегриране на Косово
					02/02/2010
					 
						БРЮКСЕЛ, Белгия -- Генералният секретар на НАТО Андерс Фог Расмусен каза в понеделник (1 февруари), че Алиансът подкрепя всички стратегии, които укрепват мира и сигурността в Косово, включително стратегиите за интегриране на всички общности в обществото. Стратегията за доминирания от сърбите Север на страната, която беше изготвена от Международната гражданска служба (МТС) в подкрепа на правителството на Косово, не успя да спечели официалната подкрепа на НАТО или на ЕС. Според медийни репортажи много дипломати в Брюксел съобщават, че планът се подкрепя от много страни, членки на НАТО и ЕС, включително и от страните от ЕС, които не признават Косово. В изявление пред журналисти в Брюксел преди неформална среща на министрите на отбраната от НАТО в Истанбул тази седмица Расмусен каза, че приоритетите на Алианса са Афганистан, Косово и нова стратегическа концепция. Расмусен обяви, че по-нататъшно постепенно намаляване на числеността на войските на НАТО в Косово може да бъде обмисляно само ако „обстоятелствата… позволят това”. (Коха Диторе, Косова Сот, Зери - 02/02/10; Кохавижън, Арта ТВ - 01/02/10)
