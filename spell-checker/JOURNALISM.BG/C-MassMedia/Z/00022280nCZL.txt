ЕС отново призова България да покаже конкретни резултати в борбата с организираната престъпност
					18/04/2007
					 
						БРЮКСЕЛ, Белгия – Европейската комисия (ЕК) очаква повече конкретни резултати от България в борбата с организираната престъпност и корупцията по високите етажи на властта, бе казано на новия министър по европейските въпроси Гергана Грънчарова по време на нейната първа официална визита в Брюксел във вторник (17 април). Тя се срещна с представители на Европейския парламент, еврокомисаря по правосъдието Франко Фратини и българския еврокомисар Меглена Кунева, която отговаря за защитата на потребителите.
						Други новини от вторник – България съобщи, че планира да проведе преброяване на населението през 2011 г. като част от общото преброяване в ЕС. Последното преброяване, проведено през 2001 г., отчете 7,9 милиона българи. (Монитор, Сега - 18/04/07)
