Членът на Земунския клан Калинич няма да обжалва екстрадирането
					15/08/2010
					 
						ЗАГРЕБ, Хърватия -- Членът на Земунския клан Сретко Калинич няма да обжалва решението на Хърватия за екстрадирането му в Сърбия, заяви в петък (13 август) говорителят на загребския окръжен съд Кресимир Девчич. Така Калинич ще бъде първият хърватски гражданин, който ще бъде екстрадиран в друга държава според споразумението за екстрадиране, наскоро подписано между Загреб и Белград. Процедурата по екстрадирането ще започне, след като хърватският министър на правосъдието Дражен Боснякович подпише решението. Калинич бе арестуван в Хърватия през юни, след като бе прострелян от друг член на клана. През 2007 г. той бе осъден задочно на 30 години затвор за убийството през март 2003 г. на сръбския премиер Зоран Джинджич. (Taнюг, Б92, Радио "Свободна Европа", РТРС - 13/08/10)
