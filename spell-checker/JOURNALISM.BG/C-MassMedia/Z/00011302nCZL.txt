Според Турция тримата заложници в Ирак са освободени
29/06/2004
 
ИСТАНБУЛ, Турция -- Правителството съобщи във вторник (29 юни), че тримата турски заложници, които бяха заплашени с екзекутиране от свързана с ал-Кайда екстремистка група в Ирак, са били освободени. "Знаем само, че са били освободени," заяви турски официален представител пред Ройтърс, посочвайки, че не разполага с повече конкретна информация. Телевизия Ал-Джазира, наблюдавана от Дубай, съобщи, че група, ръководена от Абу Мусаб ал-Заркауи, заподозрян във връзки с ал-Кайда, е освободила тримата. Групата бе отвлякла тримата цивилни работници миналата седмица и бе заплашила, че ще ги обезглави във вторник, ако всички турци не спрат да работят за ръководените от САЩ сили в Ирак. Държавната Анадолска агенция информира, че турският външен министър Абдулах Гюл е потвърдил освобождаването на тримата заложника. (Ройтърс, Си Ен Ен - 29/06/04)
