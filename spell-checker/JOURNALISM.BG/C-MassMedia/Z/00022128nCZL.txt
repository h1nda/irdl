Хагският трибунал намали присъдата на босненски сърбин на 30 години затвор 
					04/04/2007
					 
						ХАГА, Холандия -- Апелативната камара на Трибунала на ООН за военни престъпления в Хага реши във вторник (3 април) да намали присъдата на босненския сръбски политически лидер Радислав Бърдянин с две години - на 30 години. Съдът потвърди повечето обвинения от първоначалната присъда, но отхвърли обвиненията за подпомагане и подтикване към изтезания и извършване на разрушителни действия в община Босанска Крупа.
						Бърдянин, на 59 г., бе политически лидер на самопровъзгласилата се босненска сръбска област Краина в ранния период на конфликта от 1992-1995 г. Обвиненията срещу него включват убийства на повече от 1600 мюсюлмани и хървати и депортирането на десетки хиляди цивилни граждани. Бърдянин не е участвал лично в кампанията за етническо прочистване, но е подкрепял плановете за него. Той бе задържан в 1999 г. и ще получи право на освобождаване под гаранция през 2020 г. (ПБС, Фена, АП, Комюнике на ООН, ЮПИ - 03/04/07)
