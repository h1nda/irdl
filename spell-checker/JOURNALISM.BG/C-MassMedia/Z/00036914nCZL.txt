Тачи заяви, че докладът на Марти вреди на диалога със Сърбия
					02/01/2011
					 
						ПРИЩИНА, Koсово - Министър-председателят Хашим Тачи заяви в петък (31 декември), че неотдавнашният доклад на Съвета на Европа, който го обвинява в участие в незаконен трафик на човешки органи, може да навреди на бъдещите преговори с Белград. "Това е атака от страна на [автора на доклада] Дик Марти срещу диалога между Косово и Сърбия", каза Тачи в интервю за АФП и подчерта, че публикуването на документа е съвпаднало с времето, когато Белград и Прищина са се готвели да започнат "да затварят главата на мрак и да отворят главата на бъдещето". Същевременно той каза, че не се е отказал от срещата със своя сръбски колега Борис Тадич. (AФП - 31/12/10)
