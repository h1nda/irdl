Албанският министър на правосъдието разкритикува корупцията сред съдиите
					26/02/2008
					 
						ТИРАНА, Албания -- В анализ на миналогодишните резултати от работата на окръжните съдилища във Вльора, Фиер, Берат и Лушня министърът на правосъдието Енкелед Алибеай обвини в понеделник (25 февруари) албанските съдии в подкупност и че позволяват политическите им връзки да влияят на работата им. Алибеай призова всички членове на съдебната система да се разграничат от корупцията, като каза, че тя е взела размерите на заразна болест. 
						От своя страна заместник-председателят на Висшия съдебен съвет Крешник Спахиу каза, че всички некомпетентни съдии ще бъдат отстранени от длъжност, за да може системата да започне да функционира правилно. Съдиите се оплакват от огромното натоварване с административна работа. (Коха Йоне, Шекули, Шкип - 26/02/08; Balkanweb - 25/02/08)
