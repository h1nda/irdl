Председателят на МНТБЮ Робинсън обеща сътрудничество със съдилищата в Сърбия
					19/07/2009
					 
						БЕЛГРАД, Сърбия -- Хагският трибунал за военни престъпления (МНТБЮ) е готов да си сътрудничи със сръбските съдилища по отношение на съдебните процеси за военни престъпления, заяви в петък (17 юли) председателят на МНТБЮ Патрик Робинсън в края на двудневното си посещение в Белград. Той каза, че МНТБЮ сериозно ще обмисли предложение, предвиждащо осъдените сръбски граждани от Хагския трибунал да излежват присъдите си в Сърбия. Робинсън каза, че главната пречка за одобряването на подобно искане е фактът, че статутът на трибунала не позволява осъдените да излежават присъдите си в която и да е от бившите югославски републики. Той обаче добави, че тази разпоредба може да бъде ревизирана. 
						Други новини - Белград подаде официално искане до италианските власти за екстрадирането на Мухарем Гази, етнически албанец, обвинен в Сърбия за военни престъпления, извършени в Косово през 1999 г., заяви в събота министърът на правосъдието Снежана Малович. Министърът каза, че очаква Италия да предаде Гази, за да може да бъде съден в Сърбия. Гази, който е бивш член на Армията за освобождение на Косово (АОК) е участвал в нападение срещу къща в Косово, при което е бил убит собственика на къщата, докато другите членове на семейството му са били ранени. (Taнюг, Б92, AП - 18/07/09; Глас Сърбие, Б92, АКИ, AП - 17/07/09)
