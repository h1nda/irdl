Хърватската полиция разби групировка на наркодилъри
					10/08/2008
					 
						ЗАГРЕБ, Хърватия -- Полицията арестува 20 наркодилъри в петък (8 август), които са част от мащабна операция в Сплит, при която са били иззети повече от 6 кг хероин. Полицаите заедно със Службата за превенция на корупцията и организираната престъпност, са следили групировката в продължение на повече от месец. Освен хероин полицията също е открила 10 кг смес от парацетамол и кофеин, която се добавя към наркотика, за да увеличи теглото му. Това е втората групировка на наркодилъри, разбита от полицията в Сплит за по-малко от седмица. (СРНА, РТРС, ХРТ - 08/08/08)
