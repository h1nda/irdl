Комисия на БиХ ще разглежда всички случаи на гражданство, дадено на чужденци след 1996 г.
		21/07/2005
		 
			САРАЕВО, Босна и Херцеговина (БиХ) -- Заместник-министърът на БиХ по граждански въпроси Миодраг Пандуревич заяви в сряда (20 юли), че специална комисия разглежда всички случаи, в които чужденци са получили гражданство на БиХ след края на войната през 1996 г. Той допълни, че общо 11 000 натурализирани босненци с чуждестранен произход са били регистрирани в страната досега. Пандуревич също заяви, че министерството е подготвило поправки в законодателството, според които комисията ще получи правомощия да отхвърли всички решения, в които са установени нарушения. В статия във вторник, всекидневникът в Сараево "Дневни аваз" цитира правителствени източници, според които са били проверени около 750 лица, за 400 от които са били установени "подозрителни" факти. (Дневни аваз, РТРС - 21/07/05)
