Сблъсъци между полицията и протестиращи служители на "Олимпик Еърлайнс" в Атина
					21/09/2008
					 
						AТИНА, Гърция -- Движението в центъра на Атина бе блокирано в продължение на повече от два часа в петък (19 септември) след сблъсъци на около 300 служители от националния въздушен превозвач "Олимпик Еърлайнс" с полицията заради планове за приватизиране на авиокомпанията. Не се съобщава за ранени или арестувани. Местната опозиция и профсъюзите заявиха, че ще продължат протестите срещу приватизацията на въздушния превозвач, която бе одобрена от Европейската комисия в сряда. Те се страхуват, че преминаването на компанията в частни ръце ще доведе до големи съкращения на работни места. (AП, Скай - 19/09/08)
