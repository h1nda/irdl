Сръбското правителство отрече, че се стреми към разделяне на Косово 
					12/09/2007
					 
						БЕЛГРАД, Сърбия -- Министър-председателят Воислав Кощуница няма тайно предложение за разделянето на Косово, каза във вторник (11 септември) директорът на правителствената служба за връзка с медиите Миливое Михайлович в отговор на съобщение в косовския албански вестник "Коха Диторе". В него се казва, че Кощуница е предложил разделяне на Косово като компромис и неофициално е информирал европейските представители. Според вестника Воин Лазаревич, бизнесмен и спонсор на предизборната кампания на Кощуница, без много шум посещава страните от ЕС, за да прецени реакциите. Михайлович обаче настоява, че сръбското правителство нито е бсъждало, нито ще се съгласи с идеята за разделяне на Косово. 
						Други новини от вторник -- Сръбският министър за Косово Слободан Самарджич каза, че Белград ще призове сърбите в Косово да бойкотират изборите, които ще се проведат в провинцията на 17 ноември. Той заяви, че условията за гарантиране на участието им в изборите не са били изпълнени. (Политика, Блиц - 12/09/07; Бета, РТС, Танюг, ДПА, Ройтерс, АФП - 11/09/07)
