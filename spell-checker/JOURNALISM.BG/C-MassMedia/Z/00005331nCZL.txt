ЕБВР представи доклад за инвестиционната си стратегия в Румъния
09/12/2002
 
БУКУРЕЩ, Румъния -- В петък (6 декември), делегация на ЕБВР представи икономически анализ на процеса на преход в Румъния. Докладът отбелязва благоприятната перспектива на растеж, подобрения застрахователен пазар и повишаващата се роля на ипотечните заеми. Банката посочва известен напредък в процеса на борбата с корупцията, но посочва, че влиянието й върху бизнес сектора остава голямо. Приватизацията остава основно предизвикателство за страната, заедно със законодателните реформи, засягащи местните и чужди инвестиции.
Според други новини, миналата седмица полицията в Букурещ арестува заподозрения наркобос Тюрхан Екрем. Той е турски гражданин, заподозрян в превозването на хероин от Турция към Западна Европа, използвайки установените транзитни връзки в Румъния. (Ромпрес, Nine O'clock, Бурса - 09/12/02)
