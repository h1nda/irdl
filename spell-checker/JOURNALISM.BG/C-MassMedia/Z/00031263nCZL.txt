Инцко започна инвентаризация на държавната собственост в Босна и Херцеговина
					13/08/2009
					 
						САРАЕВО, Босна и Херцеговина (БиХ) -- Върховният представител Валентин Инцко започна в сряда (12 август) инвентаризация на държавната собственост. Той предупреди, че Службата на върховния представител (СВП) ще започне процеса, тъй като явно работната група, която отговаря за тази задача, няма да може да завърши инвентаризацията до крайния срок - 30 септември. Групата не може да постигне съгласие дори за методологията, която да бъде използвана за събирането на данните. За да бъде взето решение за бъдещото разпределение на имуществото, което е първото условие за закриването на СВП, ще бъде използвана информация от регистъра на поземлените имоти и от кадастрите. (СВП, Дневни Аваз, Онаса, Фена, СРНА, РТРС - 12/08/09)
