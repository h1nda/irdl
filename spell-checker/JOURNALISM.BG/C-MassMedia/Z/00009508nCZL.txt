Втори български контингент се подготвя за заминаване в Ирак
15/01/2004
 
СОФИЯ, България -- България ще започне ротационна подмяна на батальона си в Ирак в четвъртък (15 януари). По време на церемония в сряда в гр. Казанлък началникът на ГЩ на армията Никола Колев заяви, че 62-ма от 480-те войници са поискали да напуснат частта след самоубийствения бомбен атентат на 27 декември в Кербала, при който загинаха петима военнослужещи, а над 60 бяха ранени. Според Колев за овакантените места има над 100 доброволци. Във вторник правителството увеличи възнаграждението на военнослужещите от контингента.
Други новини: Българският министър на финансите Милен Велчев и турският му колега Кемал Унакитан се срещнаха в сряда за обсъждане на двустранните отношения и някои общи проекти. Те обсъдиха планираните мерки за улесняване на преминаването през ГКПП Капитан Андреево на българо-турската граница, както и строежа на нов ГКПП близо до Лесново. (Труд - 15/01/04; Ройтерс, AФП, БНТ, БНР, БTA - 14/01/04)
