Върховният представител Лайчак призова за консенсус между лидерите в БиХ
					28/11/2008
					 
						САРАЕВО, Босна и Херцеговина (БиХ) -- Политическите лидери трябва да увеличат усилията си за започване на открит и откровен диалог и постигане на консенсус по важните въпроси, каза в четвъртък (27 ноември) върховният представител Мирослав Лайчак. След среща с члена на председателството Харис Силайджич относно заключенията от срещата на 18 ноември на Управителния съвет на СПМ за ситуацията в БиХ Лайчак публикува изявление, в което се казва: „БиХ получава значително международно внимание, особено от ЕС, което може да спомогне за отключване на процесите на реформа.” Тези реформи са ключ към процеса на интеграция на БиХ в ЕС и към евентуалното закриване на Службата на върховния представител. 
						Други новини -- В четвъртък председателството на БиХ реши, че военният контингент на страната в Ирак трябва да бъде изтеглен до 15 декември. Близо 90 босненски военнослужещи са разположени в Ирак като част от коалиционните сили. Първите босненски военнослужещи пристигнаха през юни 2005 г. (СВП, Макфакс, МИА, Синхуа, КНА, БХРТ, АФП - 27/11/08)
