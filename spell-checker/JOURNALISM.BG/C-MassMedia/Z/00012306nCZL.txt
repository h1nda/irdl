Турски съд обвинява ислямски екстремист в тероризъм
					14/10/2004
					 
						АНКАРА, Турция -- В сряда (13 октомври) съд повдигна срещу радикалния ислямски духовник Метин Каплан обвинения в тероризъм и заговор за сваляне на турската държава. Каплан, носещ прозвището "Кьолнския халиф", се яви в съда ден след екстрадирането му от Германия. Той вече е излежал 4 годишна присъда в Германия за поръчване на убийството на съперничещ ислямски водач. 
						Други новини: Германският канцлер Герхард Шрьодер и италианският премиер Силвио Берлускони заявиха, че искат Европейската комисия да започне незабавни преговори с Турция. Премиерът на Люксембург Жан-Клод Юнкер също призова за скорошно начало на преговорите, като каза, че те трябва да започнат през първата половина на 2005 г. (Би Би Си, НТВ, AФП - 13/10/04)
