Нови арести по време на чистката в румънските митници 
					08/02/2011
					 
						БУКУРЕЩ, Румъния -- Във вторник (8 февруари) стотици полицаи проведоха широкомащабна операция срещу корупцията в граничните пропускателни пунктове, по-малко от седмица след като 59 митнически служители бяха арестувани при подобна чистка в северната част на страната. Според местните медии във вторник са били арестувани общо 30 служители на граничната полиция и на митниците. Те са заподозрени в съучастие в контрабанда на цигари от Сърбия, срещу което са получавали подкупи. Според съобщенията властите са обискирали десетки апартаменти в девет области и в Букурещ. (Евениментул Зилеи, АФП, Медиафакс - 08/02/11)
