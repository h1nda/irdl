Адвокатите на Милошевич ще обжалват назначението си 
					10/09/2004
					 
						ХАГА, Холандия -- Двамата двокати, представляващи Слободан Милошевич, подадоха молба в четвъртък ( 9 септември), чрез която искат разрешение да обжалват тяхното назначаване от Трибунала на ООН. Британските адвокати Стивън Кей и Джилиън Хигинс заявиха, че отказът от сътрудничество от страна на обвиняемия може да повлияе негативно върху изхода от процеса. Според тях Милошевич е решен да се защитава сам. 
						Други новини: Трибуналът на ООН разреши в четвъртък временното освобождаване на шестима босненски хървати, обвинени в извършване на зверства срещу мюсюлмани по време на конфликта от 1992-1995 г. Те ще трябва да се завърнат в Хага за началото на техните съдебни процеси. Шестимата се предадоха доброволно на Трибунала. (Ройтърс, АФП - 09/09/04)
