Командващият щаба на НАТО Уебър заяви, че Караджич и Младич вероятно не са в БиХ
					22/01/2006
					 
						САРАЕВО, Босна и Херцеговина (БиХ) -- Командващият щаба на НАТО в БиХ, американският бригаден генерал Луис Уебър заяви, че обвинените във военни престъпления Радован Караджич и Ратко Младич вероятно не се намират в БиХ. В интервю в събота (21 януари) за сараевския всекидневник "Ослободение", Уебър заяви, че е почти сигурен, че укриващите се от правосъдието се намират другаде. Той добави, че НАТО не е преставало да работи за решаването на проблема.
						В петък, министърът на правосъдието на Сърбия Зоран Стойкович заяви, че Белград ще покани следователи на ООН да се присъединят към местните власти в издирването на Младич. Главният прокурор на ООН Карла дел Понте отново настоя в четвъртък, че Младич се намира в Сърбия. (Oслободение, РТРС - 21/01/06; AП - 20/01/06)
