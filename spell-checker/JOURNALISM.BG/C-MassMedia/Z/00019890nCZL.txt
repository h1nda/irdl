Турската полиция арестува заподозрени за връзки с Ал Кайда
					10/09/2006
					 
						ИСТАНБУЛ, Турция -- Полицията е арестувала четима души, заподозрени в планиране на терористични акции за терористичната групировка Ал Кайда. При операция в района Багчилар в Истанбул са били открити документи, подробно описващи производството на бомби, дискове с това, което се окачествява като "организационен" материал, фалшива лична карта, пушка и пистолет. Според полицията, четиримата мъже са част от групировката, която е скандирала лозунги на Ал Кайда и е разпространявала постери, подкрепящи терористичната групировка в Истанбул ден, преди коалиционните сили да убият Абу Мусаб ал-Заркауи, терорист № 1 на Ал Кайда в Ирак.
						Други новини - Елиф Шафак, една от най-известните писателки в Турция трябва да се яви в съда на 21 септември по обвинения за нанасяне на обида на турското достойнство. Авторката, която трябва скоро да роди, е подала молба за отлагане на процеса, която е била отхвърлена. Тя може да получи присъда до три години, тъй като един от героите й в книгата "Незаконното дете на Истанбул" споменава геноцида на арменците по време на Първата световна война. (AФП, AП, Заман, Джихан, Агенция Анадолу - 09/09/06)
