Югославия обявява търг за лимузините на Тито
30/01/2003
 
БЕЛГРАД, Югославия -- Югославия очаква да получи няколко милиона долара от продажбата на луксозните лимузини на Тито, предадоха белградските медии в сряда (29 януари). "Ролс ройс Фантом 5" с 600 резервни части ще бъде продаден на търг заедно с пет "Мерцедеса", произведени между 1967 и 1978 г. Няколко мотоциклета и автомобила "БМВ" от кортежа също ще бъдат предложени на търга. Преди няколко години Черна гора продаде яхтата на Тито на американски бизнесмен за 2,1 млн. щатски долара. (AП, AФП - 29/01/03)
