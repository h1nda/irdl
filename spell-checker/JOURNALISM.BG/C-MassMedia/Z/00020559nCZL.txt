Догодина България ще закрие безмитните магазини по границите си със страните, които не са членки на ЕС 
					08/11/2006
					 
						СОФИЯ, България -- Финансовото министерство реши да закрие всички безмитни магазини и бензиностанции по границите си със страните, които не членуват в ЕС - Турция, Сърбия и Македония - след присъединяването на България към ЕС през януари. Заместник финансовият министър Георги Кадиев каза във вторник (7 ноември), че това се прави по искане на Европейската комисия. МВФ също настояваше за закриване на тези магазини, защото ги смята за източник на контрабанда и корупция. (Дневник - 08/11/06; Медиапул - 07/11/06)
