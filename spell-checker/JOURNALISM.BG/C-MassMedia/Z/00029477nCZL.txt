Бериша: Aлбания ще кандидатства за статут на страна-кандидат за членство в ЕС до юни
					03/03/2009
					 
						ТИРАНА, Албания -- Макар че правителството все още планира да представи кандидатурата на страната за получаване на статут на страна-кандидат за членство в ЕС по време на сегашното чешко председателство на ЕС, премиерът Сали Бериша не изключи в понеделник (2 март) възможно забавяне на процеса поради вътрешни проблеми на ЕС. "Албания ще трябва да почака, но не много дълго", заяви той пред членове на управляващата Демократическа партия. Бериша похвали бързото ратифициране на Споразумението за стабилизация и асоцииране на Албания с ЕС от всички 27 държави членки на Съюза. Той оцени напредъка на страната в борбата срещу престъпността и корупцията.
						Други новини -- Парламентарната комисия за външна политика прие пет проектозакона, представляващи основата на членството на Албания в НАТО. Очаква се и парламентът да ги одобри скоро.
						В понеделник посланикът на САЩ в Тирана Джон Уидърс призова албанските магистрати да се противопоставят на политическия натиск и да гарантират независимостта на съдебната система. "Няма нищо по-важно от свободна и честна правосъдна система", заяви той на среща на председателите на съдилищата в страната. (Би Би Си, Koха Диторе - 03/03/09; Шекули, Болкън Уеб, Teлеграфи, Toп Нюз, Toп Ченъл, Лайме - 02/03/09)
