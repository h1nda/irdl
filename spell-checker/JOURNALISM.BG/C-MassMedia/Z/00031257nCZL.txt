Гърция арестува шестима души при операции срещу трафика на наркотици
					12/08/2009
					 
						АТИНА, Гърция -- Полицията арестува във вторник (11 август) шестима души, заподозрени в трафик на наркотици. Властите конфискуваха 143 кг марихуана и 2,5 кг хашиш в две отделни операции. Канабисът е бил открит в камион, паркиран в пристанище Корфу. Двама гърци и трима чужденци - албанец, белгиец и румънец - са били арестувани. Хашишът е бил открит в Патра у чужденец, който също е бил задържан. (Катимерини - 12/08/09; МИА - 11/08/09)
