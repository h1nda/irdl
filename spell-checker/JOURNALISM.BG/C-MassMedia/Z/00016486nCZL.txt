Нелегални имигранти се удавиха край турския бряг 
					03/11/2005
					 
						АНКАРА, Турция -- Между десет и 12 нелегални имигранти са се удавили, когато лодката им потънала край западния бряг на Турция в сряда (2 ноември). Четирима души бяха спасени и бреговата охрана издирва поне още 18, които не са открити до момента. Имигрантите, главно палестинци и мавританци, са пътували към Гърция.
						Също в сряда съд в Анкара осъди мъж на 22 години затвор за това, че е изливал маслена боя върху паметници на Мустафа Кемал Ататюрк, основателят на съвременна Турция. Мурат Вурал, на 22 г., получи почти по три години за всяко от "нападенията". (НТВ - 03/11/05; АП, АФП - 02/11/05)
