Турски войник бе убит, а друг ранен в сблъсъци с ПКК
					02/10/2008
					 
						АНКАРА, Турция -- Във вторник (30 септември) членове на терористичната Кюрдска работническа партия (ПКК) са открили огън по силите за сигурност в област Хани в югоизточната провинция Диарбекир. В сряда на своя уебсайт генералният щаб на Турция съобщи, че при престрелката е бил убит един войник, а друг е бил ранен. Не се дават други подробности.
						Други новини -- Новата парламентарна година в Турция официално започна в сряда след два месеца и половина лятна ваканция. През следващата седмица наблюдателите очакват депутатите да гласуват предложение за удължаване на правомощията на армията за водене на трансгранични операции в Северен Ирак с още една година. Настоящият мандат изтича на 17-и октомври. (Си Ен Ен Търк, НТВ, Анадолска информационна агенция, Хюриет - 01/10/08)
