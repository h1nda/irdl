Американски правителствен служител призовава Македония да подкрепи усилията за стабилизиране на Косово
07/11/2003
 
СКОПИЕ, Македония -- Заместник-държавният секретар на САЩ по политическите въпроси Марк Гросман заяви, че Македония трябва активно да подкрепи усилията на международната общност за стабилизиране на Косово и разрешаване на въпроса за неговия статут. В четвъртък (6 ноември) Гросман се срещна с президента Борис Трайковски и с премиера Бранко Цървенковски, както и с Али Ахмети, лидер на Демократическия съюз за интеграция (ДСИ), най-голямата албанска етническа партия в страната. Гросман призова за по-скорошно присъединяване на страните от Югоизточна Европа към ЕС и НАТО и прикани Македония да приключи с изпълнението на Охридското рамково споразумение. Цървенковски и други официални лица ще посетят Вашингтон по-късно този месец по покана на вицепрезидента Дик Чейни. (Утрински весник - 07/11/03; MИA, Макфакс - 06/11/03)
