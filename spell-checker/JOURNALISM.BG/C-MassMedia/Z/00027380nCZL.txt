Лидерът на ПКК Йоджалан иска да свидетелства по делото "Ергенекон"
					12/08/2008
					 
						АНКАРА, Турция -- Намиращият се в затвора лидер на терористичната Кюрдска работническа партия (ПКК) Абдула Йоджалан поиска да свидетелства пред прокурорите, работещи по делото срещу секуларистката група "Ергенекон", съобщиха местните медии в понеделник (11 август). В обвинителния акт срещу заподозрените членове на "Ергенекон", между които са бивши армейски генерали, учени, представители на гражданското общество, журналисти и мафиотски босове, се твърди, че между ПКК и мрежата на "Ергенекон" съществуват връзки. Според материали в пресата Йоджалан е заявил, че иска да предостави на прокурора Зекерия Йоз информация за организацията. По-специално Йоджалан иска да свидетелства, че "Ергенекон" е предложила бившият премиер Тансу Чилер, която оглавяваше правителството през 1993-1995 г., да бъде убита. Йоджалан твърди, че свързани с "Ергенекон" лица са предложили ПКК да поеме отговорността за атентата, което Йоджалан бил отказал. Твърди се, че мрежата на "Ергенекон" е планирала да предизвика хаос и безредици, за да предизвика преврат срещу правителството на управляващата Партия на справедливостта и развитието. Общо 86 заподозрени са обвинени във връзки с групировката. (Заман, Хюриет, Ватан - 11/08/08)
