Затегнати са мерките за сигурност на летището в Тирана
29/07/2004
 
ТИРАНА, Албания -- Властите затягат сигурността на летището в Тирана в очакване на започващите следващия месец Олимпийски игри в съседна Гърция, съобщи високопоставен държавен служител в сряда (28 юли). "Считано от неделя, на летище "Ринас" ще бъдат разположени специални полицейски части за усилване на контрола на митницата и пунктовете за регистрация на багажи и проверка на документи на всички пътници, пресичащи албанската граница," каза транспортният министър Спартак Почи. Той добави, че наблюдаването на албанското въздушно пространство също ще бъде засилено. Съобщението идва след среща на висши полицейски и армейски служители по-рано в сряда за обсъждане на засилените мерки за сигурност. (AФП - 28/07/04)
