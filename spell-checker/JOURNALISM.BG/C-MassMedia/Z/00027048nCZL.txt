Парламентите в БиХ обещават да засилят сътрудничеството си
					11/07/2008
					 
						САРАЕВО, Босна и Херцеговина (БиХ) -- Председателите на парламентите на държавно и областно ниво в БиХ се договориха в четвъртък (10 юли) да засилят сътрудничеството помежду си, за да осигурят по-бързо одобрение на законите и ангажиментите по Споразумението за стабилизация и асоцииране с ЕС. Председателят на парламента на Република Сръбска Игор Радойчич, който бе инициатор на срещата, заяви, че това е първата подобна конференция от 2001 г. насам. Той каза, че е крайно време основните законодателни институции да обсъдят бъдещето и да засилят сътрудничеството помежду си. (Независне Новине, Дневни Аваз - 11/07/08)
