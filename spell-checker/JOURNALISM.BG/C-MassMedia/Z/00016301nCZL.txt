Бучковски посещава Холандия и лобира Македония да получи статут на кандидатка за членство в ЕС 
					18/10/2005
					 
						ХАГА, Холандия -- Македонският премиер Владо Бучковски отново поиска ЕС да даде на страната му официален статут на кандидат-член. В своя реч в понеделник (17 октомври) пред Холандското общество за международни отношения в Хага той каза, че подкрепата на кандидатурата на Македония за членство в ЕС ще се приеме като много положителен сигнал в региона. По-рано в понеделник той обсъди въпроси на евроатлантическата интеграция с холандския си колега Ян Петер Балкененде.
						Други новини -- Ирландският дипломат Ъруан Фауър бе назначен за нов специален представител на ЕС и ръководител на делегацията на Европейската комисия в Македония. От 1 ноември той ще поеме задълженията на Михаел Салин и Донато Киарини в опит за рационализиране на дейностите.
						Също в понеделник полицията обяви, че е открила нелегален арсенал с оръжие и боеприпаси в центъра на Скопие. Оръжието е открито в частен гараж по време на полицейски обиск в неделя през нощта. (Макфакс, Уеб-сайт на македонското правителство, Телма ТВ, Уеб-сайт на ЕС, A1 ТВ - 17/10/05)
