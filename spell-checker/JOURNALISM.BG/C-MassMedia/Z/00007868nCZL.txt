Турция регистрира рекорден брой туристи през юли
05/08/2003
 
АНКАРА, Турция - Турското правителство съобщи в понеделник (4 август), че рекорден брой туристи са посетили страната през юли. Министерството на туризма публикува данни, които показват, че повече от два милиона чужденци са посетили Турция през последния месец, увеличение с 10 % в сравнение със същия период на миналата година.
Други новини: опозиционната Народно-републиканска партия обяви, че ще обжалва нов закон, позволяващ на чужденци да закупуват земя в Турция. Партията твърди, че законът е противоконституционен, тъй като не взема предвид факта, дали страните, от които произхождат съответните чужди граждани, дават реципрочни привилегии. Управляващата Партия на справедливостта и развитието настояваше за приемането на новия закон като стимул за инвеститорите. (Дау Джоунз, АФП - 04/08/03)
