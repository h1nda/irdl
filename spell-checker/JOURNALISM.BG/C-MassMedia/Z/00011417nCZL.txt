Холандски и хърватски официални лица обсъждат въпроси на интеграцията в ЕС
08/07/2004
 
ЗАГРЕБ, Хърватия - Министърът на евроинтеграцията Колинда Грабар-Китарович се срещна в сряда (7 юли) с холандския дипломат Марникс Кроп за обсъждане на въпроси на интеграцията в ЕС. Кроп даде висока оценка на напредъка на Хърватия в прилагането на реформите и добави, че присъединяването на страната след време ще има положителен ефект върху целия регион.
Други новини: Членове на парламента се срещнаха в сряда с делегация, представляваща етническите хървати, живеещи в Черна гора. Групата търси помощ от Загреб за разрешаване на проблемите на високата безработица, липсата на средства за политическа и културна дейност и продължителния процес, свързан с придобиването на хърватско гражданство. (ХИНA, ХРT - 07/07/04)
