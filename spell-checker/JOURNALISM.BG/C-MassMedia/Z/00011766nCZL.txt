Чавич: “Няма кандидати за поста вътрешен министър на РС”
					26/08/2004
					 
						БАНЯ ЛУКА, Босна и Херцеговина (БиХ) – Президентът на Република Сръбска (РС) Драган Чавич заяви в сряда (25 август), че не е в състояние да намери подходящ кандидат за поста вътрешен министър. “Няма желаещи”, обясни той. Зоран Дерич, бившият министър на този пост, бе уволнен преди седмици заедно с още 60 държавни служители заради липсата на арести на заподозрени военнопрестъпници. 
						Други новини: В сряда Службата на върховния представител (СВП) приветства приемането от Общинския съвет в Мостар на план за систематизиране на работните места в администрацията на местното самоуправление. Говорителката на СВП Санела Тунович заяви, че приемането на документа представлява важна стъпка към обединяването на етнически разделения град.
						Също в сряда Федерация БиХ оповести плановете си за обучение на новобранци в армията. Първата група от 1 440 души се очаква да се яви на обучение в началото на октомври, а втора група - в началото на декември. (AФП, Фена, ПБС БиХ - 25/08/04)
