Независим кандидат става кмет на Букурещ
					16/06/2008
					 
						БУКУРЕЩ, Румъния – Независимият кандидат Сорин Опреску спечели кметската надпревара в Букурещ на местните избори в неделя (15 юни). По предварителни данни на влиятелната агенция за социологически проучвания ИНСОМАР той е привлякъл 54,3 % от гласовете. Кандидатът на Либералдемократическата партия (ЛДП) Василе Блага е на второ място с 45,7 %. В общинския съвет ЛДП държи 24 от всичко 55 места, Социалдемократическата партия (СДП) има 16 места, а Националлибералната партия (НЛП) -- осем.
						Междувременно в село Войнещи, окръг Яш, победителят в изборите почина, преди да научи за победата си. Кандидатът на СДП Некулаи Ивашку, на 58 г., който бе кмет на селото през последните 18 години, почина в неделя сутринта. Гласуването е продължило и Ивашку е спечелил с малка разлика пред опонента си от НЛП. Селското избирателно бюро ще реши дали да проведе нови избори, или да обяви за победител кандидата на НЛП. (Зиуа, Евентиментул Зилеи, Гъндул - 16/06/08)
