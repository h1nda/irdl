Заплашени със затвор, гръцките шофьори на камиони сложиха край на протестите 
					01/10/2010
					 
						АТИНА, Гърция -- В четвъртък (30 септември) правителството заплаши със затвор протестиращите собственици на камиони, които откажат да се върнат на работа. То внесе в парламента законопроект, който предвижда до три години затвор за лицата, които нарушават заповедта за връщане на работа. Правителството заплаши и с прекратяване и анулиране на лицензи за упражняване на дейността. Късно вечерта в четвъртък профсъюзните лидери решиха да прекратят почти триседмичните протести срещу плановете на правителството да либерализира техния сектор, изглежда и поради законопроекта. В петък стачкуващите започнаха да изтеглят камионите си от главните пътища. Според някои оценки стачката е причинила загуби на бизнеса от около 1,5 милиарда евро. (МИА, АНА-МПА - 01/10/10; АП, ДПА, Катимерини - 30/09/10)
