Румънската опозиция планира нов вот на недоверие срещу правителството на Търичану
					28/08/2007
					 
						БУКУРЕЩ, Румъния -- Лидерът на Социалдемократическата партия (СДП) Мирча Джоана каза в понеделник (27 август), че партията ще внесе вот на недоверие срещу правителството на 10 септември. Текстът ще критикува цялостната дейност на кабинета на министър-председателя Калин Попеску Търичану. 
						Засега изглежда, че управляващата Националлиберална партия не желае да преговаря със СДП. В същото време обаче по-малкият съюзник в правителството, Унгарският демократичен съюз, обяви, че ще се срещне със социалдемократите в събота, за да обсъди искането за вот на недоверие. (Найн o'клок - 28/08/07; Hotnews.ro, Ромпрес, Медиафакс - 27/08/07)
