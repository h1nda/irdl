Хиляди гръцки работници участваха в национална стачка
					14/02/2008
					 
						АТИНА, Гърция -- Общонационалната 24-часова стачка срещу планираните от правителството реформи в пенсионната система завърши рано сутринта в четвъртък (14 февруари) с успех, според организаторите й. Само в Атина 8 000 души се събраха пред сградата на парламента с искания правителството да се откаже от плановете си за реформа на пенсионната система и от усилията за приватизиране на главните пристанищни съоръжения. Профсъюзите се страхуват, че обединяването на различните пенсионни фондове в малко на брой големи структури ще има за резултат по-ниски доходи и пенсии. 
						Други новини -- Земетресение с магнитуд от 6,5 по скалата на Рихтер разлюля в четвъртък Южна Гърция от района на Пелопонес до Атина. Не се съобщава за жертви и разрушения. (Фокус, ИТАР-ТАСС, ЕРТ, Би Би Си - 14/02/08; АНА-МПА, ЮПИ - 13/02/08)
