Македонският кабинет изпраща отговори на допълнителните въпроси, поставени от ЕК 
					11/05/2005
					 
						СКОПИЕ, Македония -- Правителството представи във вторник (10 май) отговорите на 189 допълнителни въпроси, зададени от Европейската комисия във връзка с молбата на Македония за получаване на официален статут на кандидат за членство в ЕС. Вицепремиерът Радмила Шекеринска заяви, че допълнителната инфорация касае най-вече икономическите критерии и 29-те глави за прилагане на европесйкото законодателство. Следващият тур от преговорите между кабинета и ЕК ще се проведе в Брюксел на 31 май .
						Също във вторник правителството реши да издаде гаранции на двама македонски обвиняеми във военни престъпления - бившият вътрешен министър Любе Бошковски и бившият представител на службите за сигурност Йохан Таркуловски - до започването на техния процес пред Трибунал на ООН за военни престъпления. Официалното писмо, в което се предлагат държавни гаранции, ще бъде изпратено в Хага до дни. (Уеб сайт на македонското правителство, A1 TV, Telma TV - 10/05/05)
