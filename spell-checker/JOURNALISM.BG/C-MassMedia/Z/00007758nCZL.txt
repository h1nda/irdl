Живкович: Сърбия сътрудничи
25/07/2003
 
ВАШИНГТОН, САЩ -- Сръбският премиер Зоран Живкович, който е начело на делегация във Вашингтон, заяви в четвъртък (24 юли), че САЩ са удовлетворени от сътрудничеството на Сърбия-Черна Гора във връзка с военните престъпления. След срещата си с американския посланик по въпросите на военните престъпления Ричард Проспър Живкович отбеляза, че двете страни са изразили общото мнение, че арестуването на бившия командир на босненско-сръбската армия Ратко Младич остава последното препятствие пред още по-пълното сътрудничество. Живкович каза, че задължение на Белград е да убеди международната общност, че Младич не се намира в Сърбия. (Бета, Б92, Танюг - 24/07/03)
