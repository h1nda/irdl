Арестуван е лидер на Корпуса за защита а Косово
01/03/2004
 
БУДАПЕЩА, Унгария -- Аджим Чеку, лидер на Корпуса за защита на Косово, бе арестуван в неделя (29 февруари) на международното летище в Будапеща, докато се е опитвал да се качи на самолет за Прищина. Местните власти се позовават на поискана от Белград международна заповед за ареста на Чеку, който е обвинен в геноцид срещу сръбското население в Косово. Чеку обаче бе предаден на хърватски дипломатически представители в Будапеща, след като те са потвърдили, че той е хърватски гражданин.
Политически лидери в Косово реагираха бързо, като осъдиха ареста. Президентът на Косово Ибрахим Ругова каза, че това е "неприемливо" и категорично заяви, че сръбските заповеди за арест са "невалидни за народа на Косово". Премиерът на Косово Байрам Реджепи предупреди в неделя, че диалогът между Белград и Прищина не може да бъде възобновен преди освобождаването на Чеку. Според Коха Диторе той ще се завърне в управляваната от ООН провинция в понеделник. (Б92 - 01/03/04; Бета, Танюг, Косут Радио, МТИ- 29/02/04)
