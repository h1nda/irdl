ЕК поиска разяснения от Албания
					19/05/2010
					 
						ТИРАНА, Албания -- Европейската комисия (ЕК) е поискала от Тирана да отговори на още 170 въпроса в допълнение към въпросника, представен миналия месец, когато Албания подаде заявление за придобиване на статут на страна кандидатка. Министърът на интеграцията Майлинда Брегу каза във вторник (18 май), че Албания ще изпрати „разяснения” във връзка с въпросите, повдигнати от Комисията. Според съобщения в медиите те са свързани с парламентарните комисии, попълването на вакантните места в Конституционния съд и превода на Наказателния кодекс. (Топ Ченъл, Газета Старт, Телеграфи, Клан - 18/05/10)
