Най-висшият турски съвет по сигурността проведе заседание за обсъждане на борбата с терористите от ПКК
					21/06/2007
					 
						АНКАРА, Турция -- Националният съвет за сигурност се събра в сряда (20 юни), за да обсъди борбата срещу терористите от Кюрдската работническа партия (ПКК). Членовете на съвета обсъдиха начините за защита на териториалната цялост и суверенитета на Турция при спазване на нормите на демокрацията и човешките права, според изявлението, публикувано след заседанието.
						Междувременно по-рано в сряда министър-председателят Реджеп Тайип Ердоган намекна, че ако е необходимо, неговото правителство може да подкрепи трансгранична операция срещу предполагаеми бази на ПКК в Северен Ирак. Възможността остава на масата, каза Ердоган, с оглед на атаките на терористичната групировка.
						Други новини -- В сряда медиите съобщиха, че турската полиция е задържала в Бурса 23-ма души, заподозрени във връзки с терористичната мрежа на "Ал Кайда". (Заман, Милиет - 21/06/07; НТВ, АФП - 20/06/07)
