Косово очаква стратегията на ЕС за либерализиране на визовия режим през септември 
					19/08/2010
					 
						ПРИЩИНА, Косово -- Министърът на вътрешните работи Байрам Реджепи каза, че Косово очаква следващия месец Брюксел да очертае стратегията, която страната трябва да следва за евентуално либерализиране на визите за ЕС. "След като стратегията бъде представена, ще можем конкретно да изпълним нашите задължения," каза Реджепи по време на заседание на работната група по либерализиране на визите в сряда (18 август). Той посочи, че за да получи този документ, правителството трябва да подготви закон за връщане на бежанците и стратегия за заселване на завърналите се. Правителството вече работи по своя собствена пътна карта, която се основава на опита на страните от региона, за да има известна готовност. (Коха Диторе, Лайм, Експрес - 19/08/10; РТК, Кохавижън - 18/08/10)
