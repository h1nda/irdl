Според румънския министър Блага репатрираните роми нямат криминални досиета
					30/08/2010
					 
						ЗАЛЦБУРГ, Австрия -- При посещение в Залцбург в неделя (29 август) румънският вътрешен министър Василе Блага отбеляза, че нито един от ромите, репатрирани наскоро от Франция, няма криминално досие в Румъния или във Франция. Той обясни, че властите внимателно са проверили историята на репатрираните лица и не са открили доказателства за извършени престъпления нито в едната, нито в другата страна. Той отбеляза обаче, че ако са налице доказателства, че който и да е румънски гражданин пребивава във Франция незаконно, той може да бъде депортиран. Блага бе в Залцбург за конференция на вътрешните министерства от Източна Европа. Няколкостотин роми бяха върнати в България и Румъния в рамките на нова стратегия на Франция да ги депортира от съображения за сигурност. (Радио Свободна Европа, Медиафакс, Новините - 29/08/10)
