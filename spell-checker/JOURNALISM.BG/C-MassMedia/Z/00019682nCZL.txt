Трима високопоставени служители на българските полицейски служби бяха уволнени заради корупция 
					22/08/2006
					 
						СОФИЯ, България -- Трима високопоставени служители на полицейските служби в София бяха уволнени заради обвинения в корупция и злоупотреби. В понеделник (21 август) генерал Кирил Войнов, шеф на Националната служба за противопожарна охрана, подаде оставка, след като военните прокурори повдигнаха официални обвинения срещу него в злоупотреба със служебно положение заради незаконно издадени разрешения. Също в понеделник вътрешният министър Румен Петков уволни шефа на Пътна полиция в София, генерал Илия Илиев, както и началника на Отдел "Административно обслужване" на Пътна полиция, Томи Томов. Те бяха обвинени миналата седмица в злоупотреба със служебно положение и корупция във връзка със схема за незаконно регистриране на автомобили. 
						Новината за уволненията съвпадна с началото на посещението в понеделник в София на екип на Европейската комисия, който ще направи оценка на реформите в областта на вътрешния ред и борбата с корупцията. (Сега - 22/08/06; Дарик, БНР - 21/08/06)
