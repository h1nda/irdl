Комисия на ЕП заявява, че България и Румъния трябва да подпишат присъединителния договор заедно 
					17/03/2005
					 
						БРЮКСЕЛ, Белгия -- Комисията по външни отношения към Европейския парламент (ЕП) заяви, че България и Румъния трябва да подпишат заедно договора за присъединяване към ЕС - на 25 април, според предвидения график. На заседание в сряда (16 март) членовете на комисията обсъдиха т. нар. предпазни клаузи за България и Румъния. Повечето бяха единодушни с докладчика на ЕП за Румъния, Пиер Московиси, който заяви, че разделянето на двата случая ще изпрати лош сигнал и може да се изтълкува като "унижение от румънците". В неговия проектодоклад са засегнати ред проблеми, между които и този с корупцията. Докладчикът за България Джефри ван Орден изтъкна, че би било несправедливо спрямо България да чака още една година заради обвързването й с Румъния. Комисията накрая реши, че двете страни трябва да сключат присъединителния договор заедно, с евентуално задействане на предпазната клауза впоследствие. (Уеб-сайт на ЕП, ЕЮ обзървър - 16/03/05)
