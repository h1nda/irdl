Съобщава се, че Съветът за национална сигурност на Турция подкрепя контактите с лидерите на иракските кюрди
					25/02/2007
					 
						АНКАРА, Турция -- По време на закрито заседание в петък (23 февруари) Съветът за национална сигурност е подкрепил идеята за установяване на контакти с кюрдските лидери в Северен Ирак, където Турция смята, че има бази на членовете на терористичната групировка Кюрдистанска работническа партия (ПКК). Според съобщения в медиите в събота, присъстващите на срещата са се споразумели, че увеличаването на политическите и дипломатическите усилия може да допринесе за намаляване на напрежението в пограничния район. 
						Също през уикенда турската полиция задържа трима кюрдски активисти в градовете Ван и Диарбекир в югоизточната част на страната. Тримата, които са членове на прокюрдската Партия на демократическото общество, бяха обвинени в изявления, които застрашават стабилността в Турция. Един от тях, Хилми Айдогду бе цитиран в няколко вестници да казва, че 20 милионото кюрдско население на страната би сметнало всяко нападение върху иракския петролен град Киркук като нападение срещу тях самите. (Хуриет, Милийет, Сабах, АП - 24/02/07; НТВ - 23/02/07)
