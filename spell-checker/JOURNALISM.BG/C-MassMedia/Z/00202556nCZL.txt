Италианският генерал-майор Джан Марко
			Киарини
		
		командващ силите на ЕУФОР
		(ЕУФОР; Би Би Си)
 
		 
			
			Италианският генерал-майор Джан Марко Киарини пое командването на силите на ЕУФОР в Босна и Херцеговина (БиХ) на 6 декември 2005 г. от британския генерал-майор Дейвид Лийки на церемония, на която бе отбелязана и първата годишнина от силите на ЕУФОР с численост 6 500 човека в страната. 
			Той е вторият командващ силите на ЕУФОР след като НАТО прехвърли мироопазващите си задължения в БиХ на ЕС през декември 2004 г. На церемонията по предаването, състояла се в Кемп Бутмир в Сараево, присъстваха Върховният представител по въпросите на сигурността на ЕС Хавиер Солана, председателят на тристрастранното председателство на БиХ Иво Миро Йович, членът на председателството Борислав Паравац и други официални лица. 
			Киарини е роден през 1952 г. във Ферара. Завършва 153-ти курс на Военната академия от 1971-1973 г., където е произведен в чин 2-ри лейтенант. Учи и във Военната школа в Торино. През 1975 г. е назначен в танковия корпус. 
			От 1975 до 1982 г. той служи като командир на бронетанков взвод и рота и като командир на поддържаща рота на 1-ви танков батальон “КРАКО” в Белинзаго Новарезе. 
			През 1991 г. Киарини поема командването на 1-ви танков батальон “КРАКО”. Той е командващ офицер на 32-ри танков полк в Тауриано от 1998 до 1999 г. От 1985 до 1986 г. посещава 110-ти курс на генералния щаб и от 1988 до 1989 г. 110-ти ускорен курс на генералния щаб, като и двата курса се провеждат във Военния колеж в Италия. 
			През 1999 г. е назначен за началник на съвместни операции в щаба на НАТО на Обединените съюзнически сили на Южна Европа в Неапол. Киарини служи като личен помощник на командващия КФОР в Прищина от 2000 до 2001 г. 
			На 1 януари 2001 г. е повишен в ранг бригаден генерал. През май е назначен за началник щаб на корпуса за бързо реагиране в Солбиате Олона. Той остава на тази длъжност, докато НАТО определи бъдещите оперативни възможности на корпуса. От 1 март до 1 септември 2003 г. той е командир на Многонационалната бригада (Саламандър) в БиХ. 
			На 1 януари 2005 г. е повишен в ранг генерал-майор и служи в генералния щаб на италианската армия в Рим като заместник-началник, отговарящ за операциите и обучението. 
			Киарини е женен, има един син.
