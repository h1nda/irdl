Чешкият премиер призова НАТО да приеме всички страни от Западните Балкани
					15/03/2009
					 
						ПРАГА, Чешка република -- Премиерът Мирек Тополанек заяви в петък (13 март), че НАТО би трябвало да приеме всички страни от Западните Балкани. В изявление в края на конференцията на НАТО в Прага Тополанек, чиято страна в момента е ротационен председател на ЕС, заяви, че присъединяването към Алианса на Западните Балкани ще сложи край на "съществуването на огнище на постоянно напрежение в Европа". Конференцията отбеляза десетата годишнина от присъединяването на Полша, Унгария и Чешката република към НАТО. (Бета, Б92 - 13/03/09)
