В Румъния започва масова проверка на приватизационните сделки в енергийния сектор
					24/11/2006
					 
						БУКУРЕЩ, Румъния -- Три съдебни институции - Прокуратурата, Върховният съд и Националният отдел за борба с корупцията - потвърдиха в четвъртък (23 ноември), че са започнали отделни разследвания на приватизационните сделки в енергийния сектор и в частност на продажбата на държавната фирма за нефт и газ "Петром". Агенция "Медиафакс" се позова на собствени съдебни източници, които твърдят, че девет души - румънски държавни чиновници и чуждестранни консултанти - могат да бъдат обвинени в застрашаване на националните интереси. По-рано през седмицата президентът Траян Бъсеску призова притежателите на тези приватизационни договори да ги оповестят публично с оглед на нарастващите опасения. (Адевърул, Котидианул - 24/11/06; Медиафакс - 23/11/06)
