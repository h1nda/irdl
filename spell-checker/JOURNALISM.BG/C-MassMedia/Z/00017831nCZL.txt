Черногорският премиер Джуканович е уверен в резултата от референдума за независимост
					08/03/2006
					 
						ПОДГОРИЦА, Сърбия и Черна гора -- Черногорският премиер Мило Джуканович говори пред националното радио във вторник (7 март) и изрази увереност, че над 55 % от избирателите ще подкрепят независимостта в референдума на 21 май. Джуканович, който бе обещал да подаде оставка, ако референдумът се провали, заяви, че това няма да се наложи, тъй като е убеден, че на 22 май Черна гора ще бъде "независима демократична държава, която в интерес на всички свои граждани ще изгради възможно най-добри връзки със Сърбия." (Блиц - 08/03/06; Танюг - 07/03/06)
