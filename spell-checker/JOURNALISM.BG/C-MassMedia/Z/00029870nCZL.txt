Румъния изрази загриженост във връзка с антиправителствените протести в съседна Молдова
					08/04/2009
					 
						БУКУРЕЩ, Румъния -- Министерството на външните работи съобщи, че наблюдава със загриженост безредиците във връзка с изборите в съседна Молдова. Хиляди протестиращи нахлуха в парламента и президентството в Кишинев във вторник (7 април), оспорвайки законността на победата на Комунистическата партия на парламентарните избори в неделя. Румъния призова властите и протестиращите в Молдова да се въздържат от насилие и провокации. В изявлението се отбелязва, че насилието срещу държавни институции е неприемливо, но се подчертава и важността на зачитането на "неотменимото право на събрания". Министерството изрази надежда, че инцидентите няма да попречат на перспективите за европейска интеграция на Молдова. Молдовският президент Владимир Воронин обвини Букурещ в насърчаване на размириците и обяви посланика на Румъния за “персона нон грата”. Опозиционните лидери заявиха, че протестите ще продължат. (Би Би Си, Евениментул Зилеи, Адевърул - 08/04/09; Агерпрес, Медиафакс, Зиаре - 07/04/09)
