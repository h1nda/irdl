ЕК ще публикува междинни доклади за България и Румъния
					12/02/2009
					 
						БРЮКСЕЛ, Белгия -- Европейската комисия (ЕК) ще публикува своите междинни мониторингови доклади за България и Румъния в четвъртък (12 февруари), каза в сряда говорителят Марк Грей. "Възможни са последни промени преди публикуването им, но все пак ние очакваме това да стане." ЕК критикуваше и двете страни за недостатъчния напредък в борбата им срещу корупцията и по специално в получилите широка гласност случаи, както и за недостатъчните реформи в съдебната власт. (Сега, Зиаре, Адевърул - 12/02/09; БТА - 11/02/09)
