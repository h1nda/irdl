Партньорът ХДП в албанския кабинет ще проведе извънреден конгрес, на който ще бъде сменен нейният лидер
					25/05/2006
					 
						ТИРАНА, Албания -- Младшият партньор в албанската управляваща коалиция, Християндемократическата партия (ХДП) съобщи, че ще проведе извънреден конгрес на 3 юни. В съобщение за печата от сряда (24 май) се твърди, че делегатите на конгреса ще изберат наследник на председателя на партията Никол Леши, който реши да подаде оставка. Нард Ндока, който отскоро е член на ХДП, е смятан за най-вероятният кандидат за поста. (Албейниън нюз - 25/05/06)
