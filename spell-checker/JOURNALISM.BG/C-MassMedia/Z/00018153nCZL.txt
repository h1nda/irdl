Букурещ ще бъде домакин на среща на високо равнище, посветена на зоната за свободна търговия в ЮИЕ 
					05/04/2006
					 
						БУКУРЕЩ, Румъния -- Правителството възнамерява в четъртък (6 април) да бъде домакин на конференция, посветена на евентуалното създаване на зона за свободна търговия в региона. Очаква се в проявата, която се провежда под егидата на румънското председателство на ЦЕФТА и Пакта за стабилност в ЮИЕ, да участват премиерите на 11-те страни от Югоизточна Европа (ЮИЕ). Неотдавна ЕС призова страните от региона да обсъдят създаването на зона за свободна търговия, която да замени съществуващата мрежа от двустранни споразумения. (Нови Лист - 05/04/06; Уеб сайт на румънското правителство, РТС, БНР - 04/04/06)
