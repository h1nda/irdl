Трима души бяха ранени при експлозия в Истанбул
					03/01/2008
					 
						ИСТАНБУЛ, Турция -- Трима души са били ранени при експлозия в кофа за боклук в Истанбул в сряда (2 януари). Взривът е станал в квартала "Кючукчемедже", близо до мястото на взрива миналата седмица, при който загина една жена. Ден преди това, полицията в Истанбул арестува 25-годишен мъж, докато се е опитвал да влезе в подлез с раница, пълна с експлозиви. В турските медии се изказват предположения, че той е преминал военна подготовка в лагер на терористичната Кюрдска работническа партия в Северен Ирак. Предприети са били по-строги мерки за сигурност за мюсюлманските и християнски празници. (Ройтерс, Си Ен Ен Tърк, AП, AФП, Агенция Анадолу - 02/01/08)
