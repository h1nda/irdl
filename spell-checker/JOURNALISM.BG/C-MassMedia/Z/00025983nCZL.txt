Ръководителят на ЮЛЕКС увери, че мисията ще обхване цяло Косово
					01/04/2008
					 
						ПРИЩИНА, Косово -- Ръководителят на съдебната и полицейска мисия на ЕС в Косово (ЮЛЕКС) каза в понеделник (31 март), че мисията ще бъде разположена в цяло Косово, включително и в доминирания от сърбите север, въпреки че ще е нужно известно време, докато всичко започне да функционира. "Ние сме в подготвителната фаза, но нашата цел е да разположим мисията на цялата територия", каза Ив дьо Кермабон. "За мене Косово има само една полиция и това е Косовската полицейска служба (КПС). Аз се радвам, че има много сърби, служители на КПС, които все още работят в Северно Косово." 
						Също в понеделник испанското външно министерство обяви, че Мадрид няма да участва в ЮЛЕКС, докато прехвърлянето на отговорностите от ЮНМИК на ЮЛЕКС не бъде одобрено юридически. Испания е една от страните, членки на ЕС, които все още не са признали Косово. (Коха Диторе, Експрес - 01/04/08; РТК, КТВ, Ройтерс - 31/03/08)
