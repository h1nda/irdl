Според Йеремич Сърбия не може да екстрадира студента, издирван в САЩ
					19/08/2008
					 
						БЕЛГРАД, Сърбия -- Външният министър Вук Йеремич заяви в понеделник (18 август), че решението на сръбския студент да избяга в родната си страна след предполагаемия побой над друг студент, който в момента е в кома, е негов "личен избор". Миладин Ковачевич, на 20 г., отказва да се върне в САЩ, за да бъде съден за побоя на 4 май, в резултат на който Брайън Стийнхауер, на 22 г., получи множество фрактури на черепа.
						Според Йеремич законите на Сърбия не допускат екстрадирането на нейни граждани. Сръбският вестник "Блиц" съобщи в понеделник, че свидетел е видял Ковачевич да тренира с местния баскетболен клуб “KK Върбас”. Преди предполагаемото спречкване със Стийнхауер Ковачевич е играл за Университета в Бингхамтън, щата Ню Йорк. (АП, Блиц, ДПА - 18/08/08)
