Реч на Месич от 1990 г. шокира Хърватия
					11/12/2006
					 
						ЗАГРЕБ, Хърватия -- Реч на президента Стипе Месич, произнесена преди години в Австрия, предизвика спорове в Хърватия. Към края на миналата седмица 30-секунден видеоклип от речта бе публикуван на местния Интернет портал Index.hr. В него Месич изглежда прославя пронацисткия усташки режим в Хърватия по време на Втората световна война. Месич, който е бивш член на националистическата формация на покойния президент Франьо Туджман, се появи по телевизията в неделя (10 декември), заявявайки, че не си спомня тази реч. Той добави обаче, че по онова време Хърватия е била изправена пред военна заплаха от Сърбия, управлявана от Слободан Милошевич, и че е възможно да е използвал такава реч, за да мобилизира хърватите за съпротива. Той подчерта, че днес не поддържа подобни възгледи. (Вечерни Лист, Весник, Пословни Дневник - 11/12/06; ХРТ, Index.hr, ХИНА - 09/12/06)
