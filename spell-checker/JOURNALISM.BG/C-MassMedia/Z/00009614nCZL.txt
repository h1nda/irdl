Междупарламентарният комитет Македония- ЕС провежда свое заседание в Брюксел
26/01/2004
 
БРЮКСЕЛ, Белгия -- Двудневно заседание на Междупарламентарния комитет Македония-ЕС бе проведено в Брюксел, съобщи МИА в петък (23 януари). Участниците са обсъдили напредъка, осъществен от македонското правителство в съдебната реформа и борбата срещу корупцията. Представители на ЕС също така дадоха висока оценка на резултатите от националното преброяване, проведено през 2002 г. Те обаче изразиха загриженост относно ниския стандарт на живот, високия процент безработни и значителния дял на сивата икономика.(МИА, А1 ТВ - 23/01/04)
