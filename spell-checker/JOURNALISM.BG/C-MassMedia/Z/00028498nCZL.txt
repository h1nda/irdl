Бивши босненски сръбски военнопленници съдят прокуратурата
					25/11/2008
					 
						САРАЕВО, Босна и Херцеговина (БиХ) -- В понеделник (24 ноември) асоциация, обединяваща около 50 000 бивши босненски сръбски военнопленници, е завела жалба във Висшия съдебен и прокурорски съвет срещу прокуратурата за липсата на реакция от нейна страна във връзка със жестокостите, извършени срещу сърби. Според жертвите прокурорът Милорад Барашин и неговият заместник Давид Швендиман "не са разследвали повече от 300 случая, получени през 2004 г от Трибунала за военни престъпления в Хага". Случаите са били свързани с военни престъпления, извършени по време на конфликта от 1992-1995 г. в БиХ. (Независне Новине, СРНА, АФП - 24/11/08)
