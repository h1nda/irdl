Албания е домакин на регионална конференция по граничната сигурност
					28/10/2004
					 
						ТИРАНА, Албания -- Втората среща-преглед на Охридския процес за управление и сигурност на границите се проведе в сряда (27 октомври) в Тирана. Охридският граничен процес е съвместно начинание на западнобалканските страни, ОССЕ, ЕС, НАТО и Пакта за стабилност, имащо за цел да работи по деликатния въпрос на граничната сигурност. Петте участващи в процеса държави са Алабания, Босна и Херцеговина, Хърватия, Сърбия и Черна гора и Македония. Централна тема на разговорите бе либерализирането и хармонизирането на визовите режими, борбата с организираната престъпност и незаконния трафик, както и улесняването на придвижването на стоки, капитали и хора. (Албейниън дейли нюз - 28/10/04; ATA - 27/10/04)
