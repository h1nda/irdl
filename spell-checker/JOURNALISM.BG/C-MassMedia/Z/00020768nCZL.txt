Хиляди протестираха срещу посещението на папата в Турция
					27/11/2006
					 
						ИСТАНБУЛ, Турция -- Хиляди поддръжници на национализма се събраха в Истанбул в неделя (26 ноември), за да протестират срещу посещението на папа Бенедикт XVI. Той пристига във вторник. Демонстрантите обявиха папата за враг на исляма, тъй като през септември Бенедикт цитира думите на византийски император, който е казал, че пророкът Мохамед е донесъл "само зли и нечовешки неща". Местните вестници отбелязаха, че неделният протест е бил значително по-малоброен, отколкото са се надявали организаторите му. В очакване на посещението в Истанбул се провежда голяма операция за сигурност. (Радикал, Сабах, Аксам, Хюриет - 27/11/06; AП, АФП - 26/11/06)
