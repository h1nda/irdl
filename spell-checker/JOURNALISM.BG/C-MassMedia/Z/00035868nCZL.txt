Албания и Косово в конфликт за водноелектрически централи 
					01/09/2010
					 
						ТИРАНА, Албания -- Албания и Косово може да са пред своята първа двустранна криза във връзка с борбата им в сферата на производството на електроенергия. В Жур, Южно Косово, е планирано изграждането на водноелектрическа електроцентрала. Експерти от Прищина са вече на финалните етапи от осъществяването на проекта и са близо до подписването на договор с инвестиционна компания. В същото време обаче, от другата страна на границата, властите в североизточния албански град Кукъс се противопоставят на проекта, защото той може потенциално да отклони води от райони, където се планира по-малки водноелектрически централи да увеличат производството на електроенергия. Във вторник (31 август) Районният съд в Кукъс одобри договор с група частни инвеститори, които ще изграждат водноелектрическа централа на стойност от 13 милиона евро. И Албания, и Косово са обещали, че най-малко 20 % от производството на електричество ще идва от „чисти” източници до 2020 г., в съответствие с международните стандарти. (Би Би Си, Кохавижън - 31/08/10)
