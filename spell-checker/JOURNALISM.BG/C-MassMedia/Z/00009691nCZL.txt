Гръцки представител присъства на американско учение по сигурността
02/02/2004
 
КОМПТЪН, САЩ -- Димостенис Янисопулос, шеф по сигурността на атинското метро, присъства на голямо антитерористично учение в Калифорния в петък (30 януари) като част от подготовката на своята страна за предстоящата Лятна Олимпиада. Около 500 служители на сигурността са взели участие в тренировката, чийто сценарий е включвал терористично нападение при използване на отровен газ в театър, последвано от опит за бягство с кола и похищение на влак.
Други новини: ново проучване на общественото мнение, осъществено от гръцката компания МРБ и публикувано в неделя, сочи, че основната опозиционна партия в Гърция "Нова Демокрация" води с 3,7 % пред управляващата ПАСОК. Изборите са насрочени за 7 март. (Катимерини, АНА - 01/02/04; АП - 31/01/04)
