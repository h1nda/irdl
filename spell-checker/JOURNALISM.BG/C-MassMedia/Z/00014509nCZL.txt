Срещата на високо равнище на държавите от ЮИЕ започва в Букурещ 
					10/05/2005
					 
						БУКУРЕЩ , Румъния -- Двудневната среща на високо равнище на Процеса на сътрудничество ЮИЕ (SEECP) започна в Букурещ във вторник (10 май) със среща на външните министри от Албания, Босна и Херцеговина, България, Хърватия, Македония, Румъния, Сърбия-Черна гора и Турция. Молдова има статут на наблюдател. В сряда ще се срещнат правителствените ръководители на страните от SEECP. Срещата на високо равнище бележи края на ротационното председателство на Румъния и началото на мандата на Гърция.
						Други новини: правителствените лидери на Албания, Македония и Черна Гора се срещат в Охрид, Македония, във вторник. Разговорите им са част от редовния диалог, който цели заздравяване на тристранното и регионалното сътрудничество.(Makфакс, уеб сайт на македонското правителство - 10/05/05; Ромпрес, ФоНет, Бета - 09/05/05)
