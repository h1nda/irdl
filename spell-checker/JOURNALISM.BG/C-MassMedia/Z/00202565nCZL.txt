Иво Миро
			 Йович
		
		председател на президентството на Босна и Херцеговина
		(Уебсайт на президентството; Ройтерс)
 
		 
			
			Иво Миро Йович бе избран като хърватски член на тристранното президентство на Босна и Херцеговина (БиХ) на 9 май 2005 г. Той замени Драган Чович, който бе отстранен от поста на 29 март от върховния международен представител Пади Ашдаун. 
			Йович е член на Хърватския демократичен съюз на БиХ. Той е председател на президентството на БиХ от 28 юни 2005 г. и ще заема този пост до следващата ротация в началото на 2006 г. 
			Йович е роден на 15 юли 1950 г. в Требизат, Каплийна. Получава диплома от факултета по философия в Сараево и учи икономика в Риека. По-късно става професор в Илияс, а след това в Киселяк, където понастоящем живее. Бил е също директор на център за обучение на възрастни. 
			От 1997 до 1999 г. Йович е заместник-министър на образованието, науката, културата и спорта в кантона на Средна Босна. От 1999 до 2001 г. е заместник-министър на образованието, науката, културата и спорта на Федерация Босна и Херцеговина. От 1992 до 2002 г. той е също вицепрезидент на хърватската културна асоциация “Напредък” в Сараево. 
			Йович е бил депутат на Хърватския демократичен съюз в камарата на представителите в парламента на БиХ от 2002 до 2005 г. 
			Освен хърватски, Йович говори френски и немски. Женен е, с три деца и внуче.
