Голямо количество експлозиви бяха открити близо до мястото на възпоменателната церемония в Сребреница
					06/07/2005
					 
						САРАЕВО, Босна и Херцеговина (БиХ) -- Във вторник (5 юли) босненската сръбска полиция откри две големи взривни устройства близо до мястото, където официални лица и хиляди опечалени ще се съберат на 11 юли, за да отбележат 10-ата годишнина от клането в Сребреница. Общо 35 кг пластичен екслозив и взриватели бяха открити във фабрика в Поточари. Полицейски експерти казаха, че бомбите са можели да причинят огромни щети. Говорител съобщи, че босненските власти са действали по сигнал на мироподдържащите сили на ЕС. Той посочи също, че босненската сръбска полиция има някои сведения за извършителите на престъплението, но не даде подробности. Във вторник Службата на върховния представител призова за щателно разследване. (Независне новине - 06/07/05; Си Ен Ен, Гласът на Америка, АП, АФП, Фена, РТРС, Източници на Службата на върховния представител - 05/07/05)
