Турските власти прекратиха спасителните операции
04/05/2003
 
БИНГЬОЛ, Турция -- Спасителите в югоизточна Турция прекратиха в неделя (4 май) търсенето на оцелели след земетресението в четвъртък, при което загинаха най-малко 167 души, в т.ч. 83 деца в разрушено общежитие.
Властите съобщиха, че спасителните операции в отдалеченото село Челтиксую, 15 км източно от Бингьол, са прекратени, тъй като от петък насам не са открити признаци на живот под развалините. След гневните протести на местните жители премиерът Реджеп Тайип Ердоган обеща да предприеме разследване на, както той се изрази, "лавина от злоупотреби" на строителни фирми. По-слабо земетресение разтърси Южна Турция в събота следобед, но не предизвика щети. (Си Ен Ен, Би Би Си, Анадолска агенция, АФП - 04/05/03; Ройтерс, АП, АФП - 03/05/03)
