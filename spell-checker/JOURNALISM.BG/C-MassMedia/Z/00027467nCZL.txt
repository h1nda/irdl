Турското правителство представи нова “пътна карта” за присъединяване към ЕС
					20/08/2008
					 
						АНКАРА, Турция -- Правителството се подготвя за ускорена работа по кандидатура на страната за присъединяване към ЕС чрез проект за трета национална програма, съобщи в понеделник (18 август) заместник-премиерът Джемил Чичек. Чичек каза, че документът определя ангажиментите на правителството за следващите четири години и в него се предвиждат 131 законодателни промени, включително промени в конституцията. Чрез тези изменения законодателите искат да подобрят функционирането на съдебната власт и на други публични институции. Правителството изостана в дейностите във връзка с присъединяването миналото лято заради политически конфликти. Интересът на обществеността намалява заради подозрения за протакане от страна на представителите на ЕС. (Хюриет, Милиет, Търкиш Прес - 19/08/08)
