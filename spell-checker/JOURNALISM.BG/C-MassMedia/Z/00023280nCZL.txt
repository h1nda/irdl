Нова топла вълна заля Балканите
					19/07/2007
					 
						БУКУРЕЩ, Румъния -- Нова топла вълна нахлу на Балканите тази седмица, като причини смъртта на петима души в Румъния и остави хиляди в Албания без електричество и течаща вода. Температурите в региона достигнаха до над 40 градуса и румънските власти издигнаха палатки в отделни райони на Букурещ за оказване на спешна медицинска помощ на хора, страдащи от заболявания, свързани с жегата. В Белград цистерни раздаваха питейна вода на минувачите.
						В Албания, която разчита на водноелектрически централи за енергийните си нужди, имаше 14-часови прекъсвания на електроподаването поради пресъхване на реките и спадане на нивото на водата във водоемите. Хората се запасяват с вода, тъй като прекъсванията на електроподаването доведоха и до спирания на водата. Най-големият водопад в Косово, в Клина, пресъхна за първи път от повече от 40 години. Десетки горски пожари опустошиха отделни райони на България и Гърция, като наложиха евакуация от районите в близост до гръцкия град Коринт. (Ройтерс, АФП - 18/07/07)
