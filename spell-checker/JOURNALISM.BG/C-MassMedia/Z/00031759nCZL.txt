Американското посолство в Сърбия изрази безпокойство във връзка с делото "Бютючи"
					25/09/2009
					 
						БЕЛГРАД, Сърбия -- Посолството на САЩ в Белград изрази безпокойство от факта, че никой не е осъден за убийството на трима албански братя с американско гражданство през 1999 г. - Илю, Мехмет и Агрон Бютючи, предадоха в четвъртък (24 септември) местните медии. Във вторник сръбският съд за военни престъпления оправда двама бивши сръбски полицаи, обвинени в изтезаване на тримата братя. Според обвинението след това те ги предали на специализиран сръбски полицейски отряд, който ги е разстрелял в учебния си лагер. Телата на братята Бютючи бяха намерени през 2001 г. в масов гроб в Петрово село, Източна Сърбия. Прокурорите казват, че ще обжалват оправдателните присъди. (Танюг, Б92 - 24/09/09)
