Гръцките митничари прекратиха стачката си
					26/09/2008
					 
						АТИНА, Гърция -- На среща рано сутринта в петък (26 септември) митническите служители решиха да прекратят стачката си. В четвъртък съдът обяви стачката за незаконна, след като министерството на икономиката внесе жалба срещу профсъюза на митническите служители. Министерството настояваше, че стачката е нанесла „значителни щети” на държавата и гражданите, включително сериозен недостиг на гориво в цялата страна. Митничарите протестираха срещу премахването на специална сметка, чрез която около 3 500 от тях получаваха ежемесечни допълнителни доходи. (Катимерини, АНА-МПА, Нафтемборики, ЕРТ, In.news - 26/09/08)
