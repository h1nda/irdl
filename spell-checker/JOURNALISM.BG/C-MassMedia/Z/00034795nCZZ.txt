Култура: Американска актриса посети Косово
					02/06/2010
					Актрисата Алиса Милано бе в Косово по повод на проява на УНИЦЕФ. Още в новините от областта на културата: България бе домакин на благотворителен концерт за жертвите на земетресението в Хаити.
					 
						
Посланикът на добра воля на УНИЦЕФ, Алиса Милано, посети Прищина. [Лаура Хасани/SETimes]
						Посланикът на добра воля на УНИЦЕФ, Алиса Милано, посети столицата на Косово във вторник (1 юни) по случай Международния ден на детето. Тя взе участие в кръгла маса, организирана от УНИЦЕФ, относно констатациите на нов доклад за детската бедност в Косово.
						*** 
						
						Хърватия е домакин на 20-ото издание на Световния фестивал на анимационния филм -- "Анимафест Загреб" -- от вторник (1 юни) до събота. Програмата включва 450 късометражни анимационни филма от 40 страни. 
						*** 
						
						България бе домакин на благотворителен концерт за пострадалата от земетресение държава Хаити в неделя (30 май ). Проявата, спонсорирана от българското правителство, привлече местни и регионални музиканти, а постъпленията са предвидени да отидат за възстановяването на Националния кинотеатър "Триумф" в Хаити.
						*** 
						Австралийският скулптор Андрю Роджърс откри в събота (29 май) нов парк в турската област Кападокия. Десетте изработени от над 10,500 тона камък скулптури в парка се виждат от космоса. Турският проект е най-големият в света подобен парк на съвременното изкуство. 
						*** 
						29-ото издание на Солунския книжен панаир бе открито в събота (29 май) в Гърция. Събитието, организирано от Асоциацията на издателите от Северна Гърция, е посветено на 90-годишнината от рождението на неговия основател, покойната гръцка актриса и бивш министър на културата Мелина Меркуриi. 
						
						(Различни източници -- 26/05/10-02/06/10)
