Джоана ще присъства на Съвета по асоцииране ЕС-Румъния
19/05/2003
 
БУКУРЕЩ, Румъния -- Външният министър Мирча Джоана ще ръководи правителствената делегация за участие в деветото заседание на Съвета по асоцииране ЕС-Румъния, което ще се проведе в Брюксел в понеделник (19 май). Гръцкият външен министър Георгиос Папандреу и комисарят по разширяването Гюнтер Ферхойген ще представят от името на ЕС оценките за прогреса на Румъния по пътя към присъединяването. Основните теми ще включват съдебната реформа, борбата срещу корупцията, както и административния капацитет. Румънската делегация ще настоява за приключване на преговорите за присъединяване до средата на следващата година, което ще позволи на страната да влезе в Съюза през 2007 година. (Ромпрес, Медиафакс, Найн О Клок - 19/05/03)
