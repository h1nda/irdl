Сръбският министър Дачич заяви, че ще подаде оставка, ако министерството му бъде свързано с организираната престъпност
					11/02/2010
					 
						БЕЛГРАД, Сърбия -- Вътрешният министър Ивица Дачич заяви в сряда (10 февруари), че ще подаде оставка, ако висши служители на министерството са свързани с организираната престъпност. Изявлението бе провокирано от нов провалил се опит за арестуване на заподозрения престъпник Дарко Шарич, който е заподозрян в контрабанда на наркотици и друга незаконна дейност. Шарич успява да се изплъзне на властите вече два пъти - в Париж и във Виена - което стана причина за спекулации, че за това му е помогнало изтичане на информация от вътрешното министерство. Черногорският министър-председател Мило Джуканович е сред лицата, обвиняващи сръбските власти в съучастие. (Б92, Бета, Вечерне Новости - 10/02/10)
