Турското правителство е решено да прокара конституционните реформи
					26/03/2010
					 
						АНКАРА, Турция -- Заместник министър-председателят Бюлент Арънч заяви, че правителството е решено да прокара своя пакет от конституционни реформи - първо през парламента и ако е необходимо, чрез национален референдум. Арънч каза в четвъртък (25 март), че периодът за провеждане на референдума е някъде през юни, ако всичко върви по план. Основната опозиционна Републиканска народна партия (РНП) се противопоставя на това и заявява, че ще поиска от Конституционния съд да се намеси, ако президентът Абдула Гюл одобри промените.
						На РНП може да й се наложи да води тежка битка. Венецианската комисия, консултативен орган на Съвета на Европа и Европейския парламент, обяви в сряда, че не вижда проблем с която и да било от предложените промени. Турските медии съобщиха, че управляващата Партия на справедливостта и развитието ще успее да убеди достатъчно депутати да подкрепят пакета от мерки, с което провеждането на референдум ще стане ненужно. (Заман - 26/03/10; Джумхуриет, Заман, Джихан, Ватан, Анадолска информационна агенция, Хюриет - 25/03/10)
