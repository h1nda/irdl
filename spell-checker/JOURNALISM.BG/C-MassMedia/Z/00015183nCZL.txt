Лидери от ЮИЕ осъждат терористичните нападения в Лондон
					08/07/2005
					 
						СОФИЯ, България -- Държавни и правителствени ръководители на всички страни от Югоизточна Европа (ЮИЕ) категорично осъдиха терористичните нападения в Лондон от четвъртък (7 юли), при които загинаха десетки хора и бяха ранени още стотици. В официални изявления на Анкара, Атина, Белград, Букурещ, Сараево, Скопие, София, Тирана и Загреб се осъждат атентатите срещу невинни граждани и се изразяват дълбоки съболезнования на семействата на жертвите. Страните отново потвърдиха решимостта си да предоставят помощ в борбата срещу тероризма. Няколко страни обявиха, че засилват мерките за сигурност, включително и Гърция, която освен това предложи да изпрати във Великобритания свои служители, специалисти по контратерористични действия. Тези специалисти бяха обучени във връзка с олимпиадата в Атина миналото лято. (Уеб-сайт на албанския президент, Фена, бТВ, ХРТ, АНА, A1 ТВ, Ромпрес, НТВ, РТС - 07/07/05)
