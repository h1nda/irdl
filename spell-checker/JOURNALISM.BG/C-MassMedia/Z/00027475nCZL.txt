Караджич поиска от Трибунала на ООН да бъдат сменени съдиите по неговия процес
					20/08/2008
					 
						ХАГА, Холандия -- Бившият босненски сръбски лидер Радован Караджич поиска във вторник (19 август) Трибуналът за военни престъпления в Хага да смени съдиите, които наблюдават подготвителния етап от процеса срещу него. Според Караджич председателстващият съдия Алфонс Ори има "личен интерес" в неговия процес заради участието си в предишните процеси. Караджич, когото полицията залови през юли след 11 години укриване, е изброил няколко дела, включително срещу бившия председател на парламента на Република Сръбска Момчило Крайшник, който според Караджич е получил "драконовска" присъда от 27 години затвор. Караджич поиска да бъдат сменени и другите съдии от състава на Ори. (Ройтерс, Танюг, B92 - 19/08/08)
