Премиерът на Румъния Настасе ще участва в конференция за новия дневен ред на разширения ЕС
19/03/2004
 
БУКУРЕЩ, Румъния -- Премиерът Адриан Настасе пристигна в Братислава, Словакия в четвъртък (18 март) за участие в конференция за новия дневен ред на разширена Европа. Форумът ще събере държавни глави, правителствени представители и политици от 26 европейски страни и Съединените щати. Генералният секретар на НАТО Яп де Хоп Схефер и комисарят по разширяването на ЕС Гюнтер Ферхойген също ще присъстват.
Други новини: В четвъртък румънското министерство на околната среда заяви, че 10 тона токсични отпадъци, в т.ч. цианид, са попаднали в река близо до закрития химически завод "Метадет" във Фалтичени. През 2001 г. подобен инцидент в района изтрови рибата. (Ромпрес, Ройтерс - 18/03/04)
