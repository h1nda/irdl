ЕК ще предложи въвеждането на безвизови пътувания за някои от балканските страни
					05/06/2009
					 
						ЛЮКСЕМБУРГ, Люксембург -- В четвъртък (4 юни) зам.-председателят на Европейската комисия (ЕК) Жак Баро информира вътрешните министри от ЕС за напредъка на страните от Западните Балкани, постигнат в процеса на либерализация на визовите им режими. Той заяви, че Македония, Черна гора и Сърбия са положили значителни усилия да изпълнят необходимите критерии за безвизови пътувания. Словенският вътрешен министър Катарина Кресал прогнозира, че до седмици ЕК ще предложи премахване на визите за някои от страните, въпреки че не спомена за кои точно. (РТЧГ, СТА, Танюг, Макфакс - 04/06/09)
