Хърватия ще търси равен мач с Бразилия 
					12/06/2006
					 
						БАД БРЮКЕНАУ, Германия - Хърватският национален отбор се надява на равен резултат в първия си мач от Световната купа срещу Бразилия във вторник (13 юни). Мениджърът Златко Кранчар каза, че няма да бъде "толкова голяма изненада", ако отборът му победи бразилците, от които всички се страхуват. Синът му Нико отбеляза гола за Хърватия в равния мач с Бразилия 1:1 в Сплит миналата година. Той бе посочен сред титулярите за мача във вторник. 
						Други новини -- Треньорът на Сърбия и Черна гора Илия Петкович отказа да коментира тактиката си в неделната загуба от Холандия. Той бе жестоко критикуван от журналисти и от някои от собствените си играчи за приетата от него отбранителна схема, която предостави на бързите холандци много пространства за действие. Крилото Огнен Короман, който влезе като резерва, заяви, че е бил "смаян" от тактиката на треньора си. (AП, ЮПИ, БиБиСИ, Ройтерс, АФП, Световна купа на ФИФА - 11/06/06)
