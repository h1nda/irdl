Полицията уби заподозрян терорист от „Ал Кайда” в Истанбул
					30/01/2009
					 
						ИСТАНБУЛ, Турция -- Заподозрян активист на „Ал Кайда” загина в четвъртък (29 януари) по време на 10-минутна престрелка в Истанбул. Трима души, заподозрени в терористични действия, бяха арестувани по време на акцията. Тя започна, когато маскирана банда се опита да ограби пощенски клон в един от кварталите на Истанбул. Според очевидци, щом видели полицията, въоръжените мъже незабавно открили огън. Един полицай бил ранен.
						Други новини -- В четвъртък полицията иззе 1,5 тона хашиш от група заподозрени поддръжници на терористичната Кюрдска работническа партия в Диарбекир. Голямата част от хашиша била скрита в минно поле. По време на операцията полицията конфискува оръжия и боеприпаси. (Си Ен Ен Търк, АФП, Ройтерс - 29/01/09)
