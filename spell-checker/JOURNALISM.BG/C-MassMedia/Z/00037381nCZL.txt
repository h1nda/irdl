Румъния уволни началника на митниците си Марджинян във връзка с антикорупционната чистка 
					10/02/2011
					 
						БУКУРЕЩ, Румъния -- В сряда (9 февруари) министър-председателят Емил Бок уволни началника на отдел „Митници” във връзка с антикорупционната чистка. Прокуратурата съобщи, че роля на катализатор е изиграло участието му в случая с жена, която е платила 43 000 евро, за да бъде назначена на служба в митнически граничен пункт на границата с Украйна. 
						Също в сряда, като част от продължаващата операция срещу корупцията в митниците, властите арестуваха около 100 души, заподозрени в участие в контрабанда на цигари от Сърбия. Миналата седмица 59 служители на митниците бяха задържани при подобна операция на границата с Украйна. (Ромъния Либера - 10/02/11; Медиафакс, Зиаре, Адевърул - 09/02/11)
