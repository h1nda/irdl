Скандален хърватски бизнесмен бе осъден за отвличане 
					19/12/2006
					 
						ЗАГРЕБ, Хърватия -- В понеделник (18 декември) Загребският окръжен съд осъди хърватския бизнесмен Хървое Петрач на шест години затвор за това, че през 2004 г. е отвлякъл тийнейджър за откуп. Петима други обвиняеми получиха същата присъда. Това бе втори процес, тъй като първата присъда бе отменена на технически основания. Петрач, за когото се смята, че е близък съратник на хърватския обвиняем във военни престъпления Анте Готовина, се укриваше в продължение на години и накрая бе арестуван в Гърция през 2005 г. и екстрадиран в Хърватия през август тази година. (ХИНА, ХРТ - 18/12/06)
