Албанската опозиция предложи решение за кризата
					17/05/2010
					 
						ТИРАНА, Албания -- Лидерът на опозиционната Социалистическа партия (СП) Еди Рама каза в неделя (16 май), че на правителството е била изпратена формула за решаване на проточилата се политическа криза. В нея се призовава за отваряне на урните с бюлетини, използвани в оспорваните общи избори през юни 2009 г., за проверка от трета страна, Венецианската комисия. Премиерът Сали Бериша обаче твърди, че не е запознат с подобно предложение. Междувременно гладната стачка на десетки депутати от СП продължава вече 17-и ден. Протестиращите настояват за прозрачност във връзка с миналогодишния вот и предупреждават, че няма да приемат храна, докато не бъде намерено решение. (Balkan Web, Дойче Веле, Би Би Си, Шекули - 16/05/10)
