Двама убити и трима ранени при отвличане на автобус в Албания
					09/02/2006
					 
						ТИРАНА, Албания -- Двама души -- един пътник и един полицай -- бяха убити, а други трима са сериозно ранени, след като в сряда (8 февруари) бе отвлечен автобус. Заместник-министърът на вътрешните работи Герг Леша каза, че двама въоръжени мъже са отвлекли автобус с 30 пътници, който пътувал от Тирана за северния град Кукеш. Нападателите са използвали автоматично оръжие и най-малко една граната срещу полицаите, които се опитали да спрат автобуса в град Рубику. Накрая нападателите били арестувани. 
						Също в сряда президентът Алфред Мойсиу призова различните политически партии да положат усилия за подобряване на избирателната система на страната. Дванайсетте най-големи партии сключиха през декември споразумение за избирателна реформа, но оттогава не са предприети почти никакви действия. (Уеб сайт на албанския президент, Дейли телеграф, Ройтерс - 08/02/06)
