Американски генерал пое командването на силите на НАТО в БиХ 
					10/06/2010
					 
						САРАЕВО, Босна и Херцеговина (БиХ) -- Бригаден генерал Дейвид Ениърт от САЩ пое командването на щаба на НАТО в Сараево в сряда (9 юни) от бригаден генерал Джон Булард. На церемонията Ениърт каза, че Алиансът ще продължи да подкрепя министерството на отбраната на БиХ и въоръжените й сили. В прощалната си реч Булард похвали напредъка на страната в реформирането на сектора на отбраната. Командващият на Обединеното командване на НАТО в Неапол адмирал Марк Фицджералд присъства на церемонията в базата „Бутмир”, както и други висши военни и цивилни представители. (БХРТ, Дневни Аваз, РТС, Фена - 09/06/10)
