Прокурорите на ООН се противопоставят на освобождаването под гаранция на Харадинай
					20/05/2005
					 
						ВИЕНА, Австрия -- Главният прокурор на ООН Карла дел Понте заяви в четвъртък (19 май), че прокурорите ще се противопоставят на освобождаването под гаранция на бившия косовски премиер Рамуш Харадинай. Тя не обясни причините за решението, но отбеляза, че в миналото свидетели са били сплашвани в провинцията. 
						Други новини: Дел Понте отхвърли слуховете, че един от най-търсените обвиняеми от трибунала на ООН за военни престъпления, Радован Караджич, е бил забелязан да обядва със съпругата си в Република Сръбска. Дел Понте заяви, че повечето съобщения, че Караджич е бил видян, са били фалшива тревога. Главният прокурор заяви също пред репортери, че хърватският генерал Анте Готовина скоро би бил задържан, ако Загреб е истински загрижен да го предаде на правосъдието. Дел Понте обясни, че беглецът би бил заловен, ако хърватските власти разбият мощната му мрежа от поддръжници. 
						Също в четвъртък международен съд в Косово осъди двама етнически албанци за убийството на сърбин по време на бунтовете през март. Един от ответниците получи 16-годишна присъда, а другият - 11 години затвор. Съдебният състав от международни съдии осъди също други шестима обвиняеми на по-малки срокове затвор за участие в бунт. (Ройтерс - 19/05/05)
