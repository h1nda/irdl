Холандски съд реши, че страната не е отговорна за убийствата в Сребреница
					11/09/2008
					 
						ХАГА, Холандия -- В сряда (10 септември) холандски съд постанови, че страната не е отговорна за неуспеха на нейните войници да защитят анклава Сребреница през 1995 г. Делото беше заведено от босненски мюсюлмани, преживели клането в Сребреница, в което бяха убити около 8 000 мъже и момчета мюсюлмани. В своето решение съдът препоръчва оценяване на поведението на холандските войски в контекста на операцията на ООН, в която те са участвали. Холандия настоява, че ООН е изоставила своите войски, като не им е предоставила въздушна подкрепа срещу настъпващите сърби. Адвокатите на ищците обаче заявиха, че публикувани документи доказват, че холандските военни представители в ООН са блокирали въздушната подкрепа, защото са се опасявали, че "приятелски огън" може да засегне техни войници. (Б92, Ройтерс, АФП, РТРС, Танюг - 10/09/08)
