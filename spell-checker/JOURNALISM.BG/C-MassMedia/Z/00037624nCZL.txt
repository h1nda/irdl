Румънският кабинет започва бърза процедура по приемането на кодекса на труда 
					01/03/2011
					 
						БУКУРЕЩ, Румъния - На извънредно заседание в понеделник (28 февруари) кабинетът одобри окончателния вариант на кодекса на труда и го внесе в парламента за бърза процедура по приемането му. Това означава, че законът ще се приема без обсъждане и гласуване в парламента. Въпреки че ускорява процеса, тази процедура дава възможност на опозицията да внесе вот на недоверие срещу кабинета. Както профсъюзите, така и работодателските асоциации не са доволни от включените в закона промени в разпоредбите, регулиращи пазара на труда, като профсъюзите заплашиха с протестни действия. 
						Крин Антонеску и Виктор Понта, лидери на опозиционния Социаллиберален съюз, обявиха планове да внесат ново искане за вот на недоверие срещу кабинета във връзка с процедурния му ход. Анализатори разглеждат новото искане за вот на недоверие като формалност. На опозицията все още й липсва парламентарно мнозинство след неуспехите й да свали правителството на няколко пъти миналата година. (Реалитатя, Евениментул Зилеи, Hotnews.ro, Котидианул, Зиаре, Антена 3 - 28/02/11)
