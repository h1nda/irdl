Взрив в рудник уби 12 души в Румъния
					16/11/2008
					 
						БУКУРЕЩ, Румъния -- Най-малко 12 души загинаха и 11 бяха ранени при два мощни взрива във въгледобивен рудник в Югозападна Румъния в събота (15 ноември), съобщиха местните власти. Това е деветата подобна трагедия в рудник "Петрила" през последните 20 години, съобщават медиите. 
						Други новини - Профсъюзите на румънските учители заявиха в петък, че са решили да отложат общата стачка, която бе насрочена за вторник. Профсъюзите обаче предупредиха, че ще възобновят протестите си, ако следващото правителство не успее да осигури 50% увеличение на заплатите на учителите. 
						Също в петък профсъюзът на здравните работници в Румъния, федерация "Санитас", подписа споразумение със здравното министерство, което предвижда увеличение от най-малко 10% през 2009 за неговите членове. (AФП, Би Би Си - 15/11/08, Синхуа, AП - 14/11/08, Meдиафакс, Aгерпрес, Зиаре, Реалитатеа ТВ, Ройтерс - 14/11/08)
