Милчо Манчевски: Сътрудничеството е необходимо условие
		29/03/2004
		Милчо Манчевски (в средата) стана предвестник на събития с филма си Преди дъжда. [AФП]
Когато филмът на Милчо Манчевски "Преди дъжда" бе показан в средата на 90-те години, много зрители го възприеха като история, която още не се бе случила. "Г-н Манчевски разказва своят разказ елегантно и оставя на публиката предупреждение, което е твърде силно, за да бъде пренебрегнато", писа Ню Йорк Таймс през февруари 1995 г. "Филмът казва: Събуди се! Вземи си бележка! Това е важно!", написа Робърт А. Розенстоун от Калифорнийския институт по технологии.
		От Валентин Несовски за Southeast European Times - 29/03/04
 
		 
			
Милчо Манчевски (в средата) стана предвестник на събития с филма си Преди дъжда. [AФП]
			Македонският режисьор Милчо Манчевски живее в Ню Йорк и преподава режисьорско майсторство във факултета Тиш за изкуства, кино и телевизия към Нюйоркския университет. В това специално интервю с кореспондента на Southeast European Times Валентин Несовски той говори за условията на Балканите и за хората, които живеят там.
			
Southeast European Times: Вашият филм "Преди дъжда", сниман през 1994 г., третира опасната и напрегната атмосфера в етническите отношения в Македония преди войната в Косово и македонския конфликт. Метафората на гръмотевиците и дъжда очевидно представлява надвисналия конфликт, но беше ли тя също използвана като символ на надеждата? Ако да, то тогава къде се намира Югоизточна Европа по отношение на надеждата сега, 10 години след снимането на тези сцени?
			
Милчо Манчевски: Да, абсолютно вярно, дъждът бе използван като метафора, говореща както за страшни, така и за обещаващи неща. Дъждът също пречиства. "Преди дъжда" не е документален филм за войните в бивша Югославия. Нито пък е документален филм за положението в Македония преди десет години и днес. Това не е документален филм и точка. Ако някой е искал да говори за тези години на Балканите, той щеше да се заеме с политиците- подстрекатели на войната, с опортюнистичните слоеве на населението и международната общност като фактори на тези събития. Филмът е разказ за хората; той описва обикновени хора, замесени в драматични събития, които потенциално биха могли да станат исторически. Тези хора биха могли да бъдат навсякъде. Аз често представям филма пред публика и зрителите идват при мен и ми казват: "Аз съм от Кашмир или от Израел или от бившия Съветски съюз или даже от САЩ и историята във филма е такава, че би могла да се случи в моята страна." Къде са сега Балканите по отношение на надеждата? Не зная. Поне вече хората не стрелят един срещу друг.
			
SE Times: Използването на циклични събития във Вашия филм е също много символично. Някои анализатори характеризират конфликта между балканските народи като фатален цикъл на насилия, който се повтаря с периодична редовност. Не е ли тази позиция ирационална?
			
Манчевски: Вие бихте могли да кажете, че световните войни започват, когато западноевропейските народи фаталистично се хващат за гърлото. Мисля, че има по-дълбоки причини за отиване на война от просто фатализъм и периодична редовност. Такъв тип анализатори намирисва на етноцентризъм и даже на расизъм. Насилието не е изобретено от балканските народи. Ние винаги сме изпъквали в тази област, но нито Холокостът нито атомната бомба са измислени от хора от Балканите. Нито Руанда, нито Камбоджа бяха на Балканите. За съжаление, хората изглежда, че са склонни да извършват насилие много по-често, отколкото би ми се искало. Аз не съм сигурен, че това е редовен цикъл, или пък става заедно със слънчевите изригвания.
			
			
SE Times: Новите технологии, музиката и модата свързват хората по света, особено младите хора, независимо от етническата или религиозната им принадлежност. Какви са перспективите Балканите да се приобщят към развиващата се глобална култура.
			
Манчевски: Това е неизбежно. От една страна, то, надявам се, ще означава, че западните институции и механизми, подкрепящи върховенството на закона и продуктивността, ще станат по-силни. Това ще направи Балканите да приличат повече, например, на Южна Америка. От друга страна, много уникални и местни аспекти на колективния начин на живот - традиции, култура, аспекти на икономиката, аспекти на социалния живот - ще бъдат изтрити от тези тенденции на глобализация, която поставя акцента върху печалбата, скоростта и йерархичното мислене.
			
SE Times: Ние сега на Балканите имаме генерация, която израсна в обстановка на конфликт, генерация, преживяла трагични събития и грандиозни очаквания и митове, вместо рационалност. Ще има ли тя капацитета да придвижи обществото към прогрес?
			
Манчевски: Тя няма да има друг избор. Глобализацията, околната среда и корпоративната култура ще ги закарат там.
			
SE Times: По какъв начин културата и културните събития могат да помогнат? Представлява ли подновеното сътрудничество част от формулата за успех?
			
Манчевски: Сътрудничеството е необходимо условие, ако искаш да не живееш в средновековен град-държава и лично да произвеждаш всички продукти, които ти трябват да оцелееш. Културата е душата на съществуването на човека и тя е от жизнено важно значение за духовното оцеляване. Сътрудничеството по различните проекти и наблюдението на работата на другите обогатява хората духовно. Знанието спира предразсъдъците.
			
SE Times: Голяма част от населението на този регион е на мнението, че бързото интегриране в евро-атлантическите организации ще придвижи ефективно нещата по посока на прогреса. Колко може международната общност да помогне, особено в този младенчески етап на постконфликтния период?
			
Манчевски: Евро-атлантическите организации и народи, които вече имат съдбоносно влияние, могат наистина да дадат този крайно необходим тласък. Даже по-важно е, че интеграцията може да осигури институционалната рамка за тези народи, които преминават от една система в друга. Най-важното, обаче, е това, че тя ще покаже на хората от региона, че те не са третирани като прокажени.
