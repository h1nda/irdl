Похитителите освободиха гръцкия корабен магнат
					20/01/2009
					 
						АТИНА, Гърция -- Похитителите освободиха корабния магнат Периклес Панагопулос невредим в близост до град Аспропириос, на около 20 км западно от Атина, след като семейството му заплати откуп в неназован размер, съобщиха медиите рано сутринта във вторник (20 януари). Болният 74-годишен мъж незабавно беше откаран в болница за медицински преглед. Трима въоръжени мъже отвлякоха Панагопулос, основател на гръцката фериботна компания "Сюперфаст Ферис", близо до дома му в Атина на 12 януари. (АНА-МПА, СКАЙ, Антена, ЕРТ, АФП, АП, Ройтерс, Би Би Си, ДПА - 20/01/09)
