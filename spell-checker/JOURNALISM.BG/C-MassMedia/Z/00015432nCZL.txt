Ердоган определи тероризма като "най-голямото бедствие за човечеството" 
					31/07/2005
					 
						АНКАРА, Турция -- Премиерът Реджеп Тайип Ердоган окачестви тероризма като "най-голямото бедствие за човечеството" в реч пред нацията в петък (29 юли), излъчена по всички национални телевизионни канали. Той отново призова за взаимна воля и "искрен" подход в борбата с международния тероризъм, като изтъкна, че терористите удрят неизбирателно, независимо от език, религия, нация, раса или страна. Ердоган добави, че правителството работи за решаване на социалните и икономическите проблеми, които могат да "подхранват" тероризма. Също в петък заместник-директорът на полицията в Истанбул Шамаз Демиртас каза, че турските служби за сигурност очакват, че ал-Кайда ще удари страната отново. Той допълни, че 1000 турци са под някаква форма на наблюдение заради предполагаеми връзки с терористичната организация.
						В други новини от петък, Турция подписа споразумение за разпространяване на митнически съюз с ЕС на Кипър и другите нови членове на ЕС - ключова стъпка по пътя към започването на преговорите с блока. Турция обаче подчерта, че подписването на споразумението не означава признаване на кипърското правителство. (TurkishPress.com - 30/07/05; НТВ, AП - 29/07/05)
