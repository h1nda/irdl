В Скопие започна работа регионален форум за перспективите за членство в ЕС на страните от Югоизточна Европа
30/05/2003
 
СКОПИЕ, Македония -- Регионална конференция под надслов "Европейските перспективи за присъединяване на страните от Югоизточна Европа" бе открита в Скопие в четвъртък (29 май). Целта на двудневния форум е да се направи преглед на напредъка на всяка страна по пътя на интеграцията. В обръщение към участниците зам.-премиерът на Македония Радмила Секеринска заяви, че сътрудничеството напоследък между страните от Югоизточна Европа в подготовката за предстоящата среща на високо равнище в Солун показва колко добре те могат да работят заедно.
Също в четвъртък лобистът за НАТО Брус Джексън се срещна в Скопие с премиера Бранко Цървенковски, за да обсъдят Адриатическата харта за стратегическо партньорство, която бе подписана наскоро от САЩ, Македония, Албания и Хърватска. Джексън казва, че трите балкански страни имат реален шанс да влязат в НАТО през 2006 г. (Дневник - 30/05/03; МИА, Макфакс - 29/05/03)
