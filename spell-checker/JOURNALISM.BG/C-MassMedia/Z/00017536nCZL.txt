Ръководителят на ЮНМИК предложи нова резолюция на Съвета за сигурност на ООН за статута на Косово
					09/02/2006
					 
						ПРИЩИНА, Косово, Сърбия и Черна гора -- Ръководителят на ЮНМИК Сьорен Йесен-Петерсен съобщи в сряда (8 февруари), че окончателният статут на Косово ще бъде предмет на нова резолюция на Съвета за сигурност на ООН. На пресконференция Йесен-Петерсен каза, че документът ще се основава на сегашната Резолюция 1244, принципите на шестстранната Група за Косово и резултатите от настоящия процес на решаване на въпроса със статута. Срещата между преговарящите екипи на Белград и Прищина, която бе отложена след смъртта на президента на Косово Ибрахим Ругова, ще се проведе във Виена на 20 февруари. (Политика, Данас - 09/02/06; РТС, Бета, KosovaLive - 08/02/06)
