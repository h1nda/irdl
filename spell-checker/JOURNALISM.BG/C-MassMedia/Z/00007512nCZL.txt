Загреб е домакин на международна конференция за интеграция на малцинствата
03/07/2003
 
ЗАГРЕБ, Хърватия -- Загреб бе домакин в сряда (2 юли) на международна конференция за интеграция на малцинствата, организирана съвместно с ОССЕ и Хърватския институт за международни отношения. Откривайки конференцията, хърватският президент Стипе Месич заяви, че толерантността в международните отношения "трябва да се съпътства с толерантност вътре в границите на всички страни".
Също в сряда партиите, съставляващи хърватската управляваща коалиция, се срещнаха в Загреб, за да обсъдят предложенията на Ивица Рачан за преструктуриране на правителството и държавната администрация. Той иска да намали броя на министрите от 19 на 14, за да се повиши ефективността. (ХИНА - 03/07/03; Уебсайт на ОССЕ, ХИНА, AФП - 02/07/03)
