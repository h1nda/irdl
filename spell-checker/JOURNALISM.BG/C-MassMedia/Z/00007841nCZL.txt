Белградски вестник съобщава за освобождаването на 12 генерали
03/08/2003
 
БЕЛГРАД, Сърбия-Черна Гора -- Всекидневникът &lt;I&gt;Политика &lt;/I&gt; съобщи в събота (2 август), че Върховният съвет за отбрана на Сърбия-Черна Гора е уволнил 12 армейски генерали. Според съобщението сред тях са ген. Владимир Лазаревич, който командваше корпуса в Прищиня по време на конфликта през 1999 г., и ген. Радослав Скорич, началник на военното разузнаване. Министърът на отбраната Борис Тадич нито потвърди, нито отрече съобщението. Той е казал, че реформата на въоръжените сили ще включва промени в личния състав.
В други новини, опозиционната Социалистическа народна партия (СНП) в Черна Гора заплаши, че ще напусне завинаги парламента, ако не бъдат възобновени ТВ-предаванията на живо от националното събрание. СНП бойкотира заседанията на парламента от края на май в знак на протест срещу решението за прекратяване на емисиите на живо от парламента. (AФП - 02/08/03; Танюг, Черногорско радио, Би Би Си - 01/08/03)
