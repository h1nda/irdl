Караманлис казва, че Гърция скоро ще ратифицира договорите за присъединяване на София и Букурещ към ЕС
					07/07/2005
					 
						АТИНА, Гърция -- В сряда (6 юли) премиерът Костас Караманлис каза на своя румънски колега Калин Попеску Търичану, че Гърция скоро ще ратифицира договорите за присъединяване към ЕС на Румъния и България. По време на срещата им в Атина Караманлис подчерта, че Гърция иска да бъде една от първите държави в ЕС, приключили с парламентарната ратификация на документите за присъединяване. Той и Търичану обсъдиха и начини за засилване на двустранните връзки и особено на икономическото сътрудничество.
						В петък Гърция смята да проведе международен търг за отдаване под наем на три свободни обекта от Олимпийските игри през 2004 г.: игрище за бадминтон, международния медиен център и съоръжение за кану-каяк. Това ще е първият от серия подобни търгове, чиято цел е да се компенсира част от разходите по организирането на игрите. (АНА, Ромпрес, Найн о'клок, AП - 06/07/05)
