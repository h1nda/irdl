Силна експлозия разтърси Атина
					20/03/2009
					 
						АТИНА, Гърция -- Силна експлозия разтърси офисите на държавна агенция за недвижими имоти в Атина късно в четвъртък (19 март). Според предварителното разследване взривът в района Амбелокипи може да е бил причинен от изтичане на газ. Агенцията наскоро бе замесена в скандал за замени на земи между правителството и влиятелен православен манастир, което е причинило огромни загуби на държавата. Откакто полицията застреля тийнейджър миналия декември в Атина се редуват бомбени експлозии и други актове на насилие.
						Други новини - Пирати са отвлекли гръцки товарен кораб край бреговете на Сомалия. Според търговския флот "Титан" е превозвал желязо за Южна Корея, когато пиратите са го нападнали в четвъртък вечер. На борда е екипаж от 24 души, включително трима гърци и един румънец. (Би Би Си, Си Ен Ен - 20/03/09; AФХ, Синхуа, AНА-MПА, Ройтерс, AП - 19/03/09)
