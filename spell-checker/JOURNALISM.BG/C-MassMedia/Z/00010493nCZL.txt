Хърватия прави промени в своя наказателен кодекс
16/04/2004
 
ЗАГРЕБ, Хърватия -- Правителството представи в четвъртък (15 април) проект на предлаганите от него измененията в наказателния кодекс. Според министъра на правосъдието Весна Шкаре Озболт законодателството въвежда нови дефиниции за престъпления, в т.ч. международен тероризъм, клониране на хора и незаконно строителство. То предвижда минимум пет години лишаване от свобода за престъпления срещу човечеството и до осем години за онези, които носят отговорност за издаване на заповеди за такива престъпления. Клеветата ще се счита вече за правонарушение, а не за криминално престъпление. (Вечерни лист - 16/04/04; ХИНA - 15/04/04)
