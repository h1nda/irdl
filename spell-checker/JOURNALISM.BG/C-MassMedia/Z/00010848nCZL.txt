Албанският посланик и представител на гръцката полиция обсъждат убийство
19/05/2004
 
СОЛУН, Гърция -- Албанският посланик Башким Зенели се срещна във вторник (18 май) с генералния директор на полицията в Солун генерал Никифорос Цацакис. Двамата са обсъдили случая с тримата албански емигранти, убити от гръцки гражданин. Неотдавна полицията задържа Янис Балтас по обвинения в убийство и отвличане; по-късно той е признал, че е убил трима албанци през 1995 и 1996 г. (АТА - 18/05/04)
