Косово представи второ изявление за законността на независимостта
					19/07/2009
					 
						ПРИЩИНА, Косово/БЕЛГРАД, Сърбия -- Косово представи второ писмено изявление за законността на обявяването на неговата независимост на Международния съд (МС) в петък (17 юли), заяви външният министър Скендер Хисени. Той каза пред репортери, че документацията включва факти и аргументи, които оборват твърденията, че този ход е в нарушение на международното право.
						"Логично е да се очаква, че съдът ще насрочи устно изслушване през февруари или март следващата година и че ще даде консултативно мнение в рамките на три месеца", заяви професорът по международно право Тибор Варади за всекидневника "Политика". (Политика, Б92, Taнюг, Глас Сърбие - 18/07/09, Косово Таймс, Фокус - 17/07/09)
