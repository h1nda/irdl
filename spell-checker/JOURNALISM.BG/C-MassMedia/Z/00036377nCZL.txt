Еврокомисарят Фюле призова Западаните Балкани да се мобилизират за членство
					15/10/2010
					 
						ТИРАНА, Албания -- Еврокомисарят по разширяването Щефан Фюле призова страните от Западните Балкани да се мобилизират за членство в ЕС, но в същото време каза, че качеството на процеса е по-важно от скоростта. Главното предизвикателство за страните в региона е преодоляването на трудното минало и демонстриране на готовност да се приеме европейския дневен ред, каза Фюле за Дойче Веле в четвъртък (14 октомври). "Съществуват нерешени двустранни проблеми в региона, които могат да повлияят на процеса за членство и затова окуражаваме тези страни да намерят решения", каза Фюле. Той добави, че в процеса на интегриране в ЕС страните ще бъдат оценявани на основата на индивидуалните им постижения. (Дойче Веле, Топ Ченъл, Teлеграфи, Болкън Уеб - 14/10/10)
