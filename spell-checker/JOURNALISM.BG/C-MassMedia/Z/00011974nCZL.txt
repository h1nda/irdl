Обвиняемият в процеса за бомбените нападения в Истанбул признава, че има връзки с Ал-Кайда 
					14/09/2004
					 
						ИСТАНБУЛ, Турция -- Лице, заподозряно за бомбените нападения през ноември 2003 г. в Истанбул, призна пред местен съд, че Ал-Кайда е осигурила 122 000 евро за нападенията. Аднан Ерсоз също така заяви, че е получил подготовка в Афганистан и се е срещал с Осама бин Ладен преди 11 септември 2001 г. Харун Илхан, обвиняем по същия процес, призна, че е един от атентаторите и че той заедно с още две лица са извършили нападенията. Единият от тях, Хабиб Акдаш, бе убит неотдавна в Ирак, докато Гуркан Бач все още се укрива. Останалите 66 обвиняеми признаха, че са замесени с екстремистки групи или че са били на обучение в лагери в Афганистан, но отрекоха свое участие в бомбените нападения. Взривовете при двете синагоги, британското консулство в Истанбул и седалището на банката HSBC причиниха смъртта на 61 души и нараниха повече от 600. (Си Ен Ен, АФП, НТВ - 13/09/04)
