Съдебната власт в БиХ очаква МНТБЮ да започне прехвърлянето на дела през следващия месец
					07/12/2004
					 
						САРАЕВО, Босна и Херцеговина (БиХ) -- Председателят на съда на БиХ Меджида Кресо и главният държавен прокурор Маринко Юрчевич заявиха в понеделник (6 декември), че първите дела ще бъдат вероятно прехвърлени от Трибунала на ООН за военни престъпления към местни съдилища през януари. Кресо и Юрчевич заявиха пред репортери, че са били образувани пет прокурорски екипа за разследване на дела, касаещи военни престъпления, в отделни части на страната. 
						Други новини: Премиерът на Република Сръбска Драган Микеревич заяви в понеделник, че правителството е решило да замрази авоарите на 18 обвиняеми от "черния" списък на ЕС. Що се отнася до призивите на опозицията целият кабинет да подаде оставка, Микеревич каза, че веднага би предал правомощията си на лидера на опозицията Милорад Додик, ако Додик гарантира ареста на всички укриващи се обвиняеми във военни престъпления до четвъртък. (Независне новине, Дневни аваз - 07/12/04 - 06/12/04)
