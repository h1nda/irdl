Румъния ще продаде последните си самолети Миг-29
21/07/2004
 
БУКУРЕЩ, Румъния -- Румъния планира да продаде последните си 18 съветски изтребители Миг-29 и да ги замени със самолети западно производство, каза началник щаба на ВВС във вторник (20 юли). Според Джордже Катрина военното министерство е решило, че би било по-изгодно да се продадат бойните самолети, вместо да се правят опити за тяхната модернизация. Миг-овете бяха изведени от експлоатация преди две години. Той обяви планове и за придобиване на 38 самолета между 2008 и 2012 г., които да подменят сегашните ескадрили от 100 модернизирани Миг-21. Страната освен това възнамерява да закупи четири транспортни самолети С-130 Еркюл и девет други средно-товарни транспортни самолети, както и 12 хеликоптери и шест ракетни системи земя-въздух. Решението се разглежда като част от румънската програма за превъоръжаване след присъединяване на страната към НАТО по-рано тази година. (АФП - 20/07/04)
