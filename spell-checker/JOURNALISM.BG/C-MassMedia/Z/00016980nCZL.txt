Брюксел ще изпрати експерти в Албания, за да проучат уволненията на митнически служители, както и проблеми в местното управление
					18/12/2005
					 
						ТИРАНА, Албания -- ЕС планира да изпрати екип от експерти в Албания в началото на следващата година, за да проучат съобщения за масови уволнения в митниците. Според митническите служби на Албания около 40 щатни служители са били освободени, но според други източници действителният брой на уволнените е около 140. Уволнените служители са се оплакали, че са освободени по политически причини в нарушение на съществуващите наредби. 
						Според други съобщения, Конгресът на местните и регионални власти на Съвета на Европа е заявил в петък (16 декември), че и той ще изпрати проучвателен екип в Тирана. Конгресът е изразил сериозна загриженост по отношение на застоя в преговорите между централното правителство, ръководено от Демократическата партия и общинския съвет на Тирана, в който преобладават членове на опозиционната Социалистическа партия. (Aлбейниън нюз - 17/12/05; Уеб-сайт на СЕ - 16/12/05)
