Румъния е внесла почти 120 тона заразено с диоксин ирландско свинско месо
					11/12/2008
					 
						БУКУРЕЩ, Румъния -- Почти 120 тона ирландско свинско месо с повишени нива на диоксин са били внесени в Румъния, съобщи в сряда (10 декември) заместник-началникът националната санитарно-ветеринарна служба (ANSVSA) Ласло Чутак. "Потвърдено е, че около 40 тона са достигнали до склад в Клуж чрез френска компания и са били продадени на 37 компании в 24 окръга", каза Чутак. Той добави, че други 74 тона, внесени от Унгария, също произхождат от Ирландия и съдържат повишени нива на диоксин. Заразеното месо не е достигнало до никой от големите месопреработватели, каза председателят на Румънската асоциация на месопреработвателите Сорин Миня. Той обаче предупреди, че заразеното месо е заминало за малки месопреработватели и месарници и е практически невъзможно всички те да бъдат проверени. (Найн О'клок - 11/12/08; Зиуа, Агерпрес - 10/12/08)
