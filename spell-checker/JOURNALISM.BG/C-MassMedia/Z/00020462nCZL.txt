EК одобри румънския еврокомисар Орбан и го определи да отговаря за многоезичието
					31/10/2006
					 
						ЛИСАБОН, Португалия -- В понеделник (30 октомври) председателят на Европейската комисия (ЕК) Жозе Мануел Барозу потвърди, че е назначил Леонард Орбан за еврокомисар на Румъния. Той ще отговаря за многоезичието и културата. След среща с Орбан в Лисабон Барозу изрази увереност, че това е нужният кандидат за тази дейност. Орбан, който в момента е заместник-министър на евроинтеграцията в Букурещ, бе и главният преговарящ на Румъния с ЕС. Той бе номиниран за поста в ЕК, след като Брюксел отхвърли кандидатурата на сенатора Варуян Восганян. (Адевърул, Файненшъл Таймс - 31/10/06; Ромпрес, Медиафакс, EU Observer - 30/10/06)
