Барозу и Рен призоваха България и Румъния да запазят темповете на реформите
					28/09/2006
					 
						СОФИЯ, България -- Председателят на Европейската комисия Жозе Мануел Барозу и еврокомисарят по разширяването Оли Рен призоваха България и Румъния да запазят темповете на реформите по време на отделни посещения в София и Букурещ в сряда (27 септември), един ден, след като Брюксел одобри присъединяването на страните по график на 1 януари. На срещи с високопоставени ръководители Барозу подчерта, че празненствата трябва да бъдат последвани от упорита работа. Той изрази също увереност, че България и Румъния имат възможности да преодолеят останалите проблеми, свързани с кандидатурите им за членство. (Сега, Зиуа, Найн О'Клок - 28/09/06)
