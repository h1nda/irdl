Фюле заяви, че процесът на разширяване на ЕС ще продължи
					28/03/2011
					 
						БРЮКСЕЛ, Белгия -- Еврокомисарят по разширяването Щефан Фюле заяви в събота (26 март), че няма умора от разширяването и че тази година ще бъде важна за процеса. Фюле проведе разговори с черногорския премиер Игор Лукшич в кулоарите на форум в Брюксел. Той отново подчерта, че всяка страна ще бъде оценявана по собствените й постижения в процеса на присъединяване към ЕС, и приветства консенсуса в Черна гора по отношение на кандидатурата на страната за членство в ЕС. Лукшич отново увери Фюле, че Подгорица прави всичко по силите си да изпълни критериите, установени от ЕС, за да открие преговорите за присъединяване. (Уебсайт на Форума в Брюксел - 27/03/11; РТЧГ, Мина, Кафе дел Монтенегро, Портал Аналитика - 26/03/11)
