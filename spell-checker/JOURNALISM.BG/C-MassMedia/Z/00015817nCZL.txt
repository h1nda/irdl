БиХ постигна важна победа в квалификационен мач за световното първенство по футбол
					04/09/2005
					 
						ЛОНДОН, Великобритания -- Босна и Херцеговина (БиХ) постигна важна победа с 1:0 като домакин в мача с Белгия в събота (3 септември), възкресявайки надеждите за класиране на финалите за световната купа в Германия през 2006 г. Сегей Барбарез вкара единствения гол в 62-та минута. 
						Румъния победи Чешката република с 2:0, като Адриан Муту отбеляза двата гола. Хърватия победи Исландия като гост с 2:1. Албания постигна победа срещу Казахстан с 2:1, но предишните й провали я лишиха от шансове да се класира. Сърбия-Черна гора победи у дома Литва с 2:0. Денят не бе толкова удачен за Турция, която завърши наравно 2:2 във важен мач с Дания като домакин. Някога силната България претърпя нова унизителна загуба с 3:0 срещу Швеция в Стокхолм. Тя загуби всякакви надежди, че ще се класира в Германия. (AП, AФП, Ройтерс - 03/09/05)
