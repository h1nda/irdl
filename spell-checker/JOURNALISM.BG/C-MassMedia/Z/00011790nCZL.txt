Държавният секретар на САЩ отложи посещението си в Атина
					29/08/2004
					 
						АТИНА, Гърция – Държавният секретар на САЩ Колин Пауъл отмени посещението си в Гърция, планирано за неделя (29 август), отлагайки го за началото на октомври, съобщиха от министерството на външните работи на Гърция. Пауъл изпрати писмо до гръцкия си колега Петрос Моливиатис, в което казва, че “спешни задължения” са му попречили да направи посещението и да присъства на церемонията по закриването на Олимпиадата в Атина. Той също така поздравява гръцкото правителство за организирането на безопасни и атрактивни игри. (MПA, AП - 28/08/04)
