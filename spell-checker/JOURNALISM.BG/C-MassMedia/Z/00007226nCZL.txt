Папата завършва посещението си в Хърватия
09/06/2003
 
ЗАДАР, Хърватия -- Папа Йоан Павел Втори ще приключи изтощителното си петдневно посещение в Хърватия в понеделник (9 юни) със служба на открито пред около 100,000 богомолци в крайбрежния град Задар, където отново се появиха признаци на неизживян национализъм. Преди пристигането на госта длъжностни лица се втурнаха да отстраняват лозунги, които изразяват подкрепа за Анте Готовина, укриващият се армейски генерал, който е обвинен от Трибунала на ООН за военни престъпления. Независимо от притесненията за здравето му, 83-годишният глава на римокатолическата църква се очаква да посети Босна и Херцеговина по-късно този месец.
В неделя папата проведе среща с хърватския премиер Ивица Рачан, който му благодари за подкрепата за усилията на Хърватия за членство в ЕС. " Посланието му и безрезервната подкрепа в този смисъл са много ценни за нас," каза Рачан. ( АП, Бета - 09/06/03; ХИНА, Би Би Си - 08/06/03)
