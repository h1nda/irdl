Премиерът на Косово подаде оставка
					02/03/2006
					 
						ПРИЩИНА, Косово, Сърбия и Черна гора -- Премиерът на Косово Байрам Косуми подаде оставка в сряда (1 март) след по-малко от година на поста с мотива, че така се опитва да запази мнозинството на управляващата коалиция. Според някои съобщения обаче той е бил свален от своята партия Алианс за бъдещето на Косово (АБК), която била недоволна от дейността на правителството му. АБК номинира за негов приемник 45-годишния Агим Чеку, началник на Силите за отбрана на Косово и бивш командир от АОК. 
						В същото време Демократичната лига на Косово (ДЛК) реши да смени председателя на парламента Неджат Дачи. За тази длъжност бе предложен заместник-председателят на ДЛК Коле Бериша. (Политика, Албейниън Нюз - 02/03/06; AП, AФП, Ройтерс, Синхуа, Танюг, KosovaLive - 01/03/06)
