Британският министър за Европа посети БиХ
					18/09/2005
					 
						САРАЕВО, Босна и Херцеговина (БиХ) -- По време на посещение в Сараево в петък (16 септември) британският министър за Европа Дъглъс Александър изрази разочарование от факта, че БиХ няма да може да започне преговорите по споразумението за стабилизация и асоцииране преди честването на 10-та годишнина от дейтънския мирен договор тази есен. Според Александър, чиято страна в момента оглавява ротационното председателство на ЕС, щеше да бъде много символично, ако започването на преговорите бе съвпаднало с честването на годишнината. (ПБС БиХ, Фена - 16/09/05)
