САЩ повдигнаха обвинение срещу бивш албански правителствен служител 
					26/08/2010
					 
						ВАШИНГТОН, Съединени щати -- Прокурори от САЩ са повдигнали обвинение срещу Алмир Рапо, бивш служител на албанското правителство, за серия от престъпления, извършени в Ню Йорк. Главната прокуратура съобщи във вторник (24 август), че Рапо и неговия съучастник Флориан Веши са обвинени в убийство, изнудване, палеж, отвличане на хора и рекет. Албанската полиция арестува Рапо в началото на юли в посолството на САЩ. Според съобщенията той е бил висш административен сътрудник на министъра на външните работи Илир Мета. Веши пък бе арестуван в понеделник от ФБР и нюйоркската полиция. Двамата участват в една по-голяма група от 16 лица, обвинени за убийството на двама души, отвличане на хора и трафик на 680 кг марихуана. (Гласът на Америка, Топ Чанъл, Ора Нюз - 25/08/10; AП - 24/08/10)
