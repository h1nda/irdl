Среща между началниците на ГЩ на Сърбия и Румъния
25/06/2003
 
БУКУРЕЩ, Румъния -- Висши представители на армията начело с генерал Михай Попеску се срещнаха във вторник (24 юни) с делегация от Белград, водена от генерала от сръбско-черногорската армия Бранко Кръга. Те са обсъдили възможности за засилване на двустранното военно сътрудничество, за взаимна помощ при реформирането на армиите, както и съвместните усилия за укрепване на регионалната сигурност.
Други новини: 60 румънски "черни вълци"- представители на специалните сили от пехотния батальон 151 в Яш - са заминали за Афганистан късно в понеделник, за да се присъединят към силите за сигурност ИСАФ, сменяйки подразделение, което е приключило своята шестмесечна мисия. Разполагането на специалните подразделения е част от приноса на Румъния като бъдещ член на НАТО. (Би Би Си, Танюг, Ромпрес, Медиафакс - 24/06/03)
