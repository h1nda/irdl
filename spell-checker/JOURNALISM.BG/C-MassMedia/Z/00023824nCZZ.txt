Бизнес: Заем, отпуснат на Гърция, ще помогне за преодоляване на щетите от пожарите
					07/09/2007
					Гърция ще получи най-малко 100 милиона евро за преодоляване на загубите от бедствието това лято. Още от седмицата: срокът за търга за "Алуминий Мостар" е удължен и "Рено" планира да увеличи производствения си капацитет в Турция.
					 
						
Изглед от Рафти, село в западната част на Пелопонес в Гърция. Само три къщи са оцелели от пожарите миналия месец. [Гети Имиджис]
						Европейската инвестиционна банка се съгласи да осигури на Гърция заем от най-малко 100 милиона евро за преодоляване на щетите от пожарите това лято. Точната сума ще бъде определена след оценяване на загубите. Заемът ще трябва да бъде изплатен за 20 години. 
						*** 
						Агенцията за приватизация на Федерация Босна и Херцеговина реши да удължи крайния срок на търга за компанията за производство на алуминий "Алуминий Мостар" до 24 септември. С почти 1000 работници "Алуминий Мостар" е водещият износител на Босна и Херцеговина с износ от 121 000 тона метал на стойност около 240 милиона евро през 2006 г. 
						*** 
						
						Румънското правителство одобри в сряда (5 септември) дългосрочна енергийна стратегия за периода 2007-2020 г. Тази стратегия предвижда инвестиране от 35 милиона евро в сектора. 
						*** 
						Компанията "БеърингПойнт" спечели тригодишен договор за оказване на подкрепа на икономическото развитие в Koсово. Новият договор на стойност 20 милиона долара предвижда укрепване на Министерството на финансите на Косово, на данъчната администрация, на Министерството на енергетиката и рудодобива и на управлението на Централната банка. 
						*** 
						"Рено" обяви, че ще увеличи производствения си капацитет в Tурция от 280 000 до 350 000 коли. Според Патрик Блейн, изпълнителен директор на "Рено" компанията също ще произведе втори модел на Рено Меган в Турция. 
						*** 
						Националниятт център за регистрация на бизнес в Aлбания oтвори врати за първи път в понеделник (3 септември) и даде възможност на бизнесите в Албания да регистрират и актуализирват информацията за своите компании редовно и по-бързо. Центърът цели да опрости процедурите по регистрирането на компаниите, да подобри бизнес климата и да направи Албания по-привлекателна за инвеститорите. 
						
						(Различни източници -- 31/08/07-07/09/07)
