Гръцки съд потвърди екстрадицията на осъден хърватски бизнесмен
					23/11/2005
					 
						АТИНА, Гърция -- Гръцкият Върховен съд потвърди във вторник (22 ноември) решението на съд от по-ниска инстанция за екстрадиране на хърватския бизнесмен Хървое Петрач в родината му, където го очаква присъда за отвличане. Той е също така заподозрян, че поддържа връзки с най-издирвания хърватски обвиняем във военни престъпления Анте Готовина. Магнатът бе заловен на о. Корфу с подправени документи през август, след 18-месечно укриване от правосъдието. (Катимерини, Нови лист - 23/11/05; ХИНA - 22/11/05)
