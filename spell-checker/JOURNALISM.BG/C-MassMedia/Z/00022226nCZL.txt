ЕК е доволна от доклада на България за борбата с престъпността и корупцията
					13/04/2007
					 
						СОФИЯ, България -- В четвъртък (12 април) министър-председателят Сергей Станишев каза, че Европейската комисия е доволна от доклада на правителството за напредъка в борбата с престъпността и корупцията и е призовала България да продължи своите усилия в тази насока. Той добави, че следващата седмица правителството възнамерява да започне кампания за усвояването на финансирането от структурните фондове на ЕС. В периода от 2007 до 2013 г. България има право да получи до 11 млрд. евро от фондовете.
						Други новини -- В четвъртък Областният съд във Варна отхвърли искането за екстрадиране в Туркменистан на Анадурди Хаджиев, туркменски дисидент, който избяга в България през 2001 г. Страната отмени също така заповед за временно задържане под стража и освободи Хаджиев, като счете, че няма достатъчно доказателства в подкрепа на обвинението, че той е откраднал около 29,7 млн. евро, докато е бил заместник-управител на централната банка. (24 часа, Дневник - 13/04/07; бTВ, Дарик, News.bg, Фокус, Ройтерс, РСЕ - 12/04/07)
