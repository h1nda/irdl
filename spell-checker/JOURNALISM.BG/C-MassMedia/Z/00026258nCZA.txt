Хърватски банкер: Балканските фондови борси са изправени през проблеми
					28/04/2008
					В интервю за Southeast European Times, хърватският инвестиционен банкер Томислав Тукич заяви, че балканските фондови борси са изправени пред криза не само поради глобалните трудности, произтичащи от фондовите пазари в САЩ и Европа.
					От Иво Шчепанович за Southeast European Times в Сплитt – 28/04/08
 
					 
						
Томислав Тукич. [Иво Шчепанович]
						Томислав Тукич, ръководител на хърватския инвестиционен фонд "СТ Инвест" смята, че политическите вълнения в Сърбия и несигурната развръзка могат да повлияят върху фондовите борси на Балканите. 
						 ''Влошаващите се резултати на акциите и инвестиционните фондове се влияят от кризата в Европа и Съединените щати; балканските страни обаче също страдат от други фактори, включително кризата в Сърбия", заяви Тукич. Той и други експерти отбелязват как фондовите борси на Балканите са загубили ликвидност след оттеглянето на фондове от региона. 
						''Неликвидни фондови пазари увеличават страховете на инвеститорите", заяви той. 
						Други експерти са на мнение, че фондовите борси на Балканите и инвестиционните фондове са регистрирали смайващ ръст през последните няколко години, при което някои акции и сектори надвишиха истинската си стойност. Средните инвеститори се питат дали акциите и фондовете в региона могат да се върнат към равнищата, регистрирани в края на 2007 г. 
						 ''Компаниите ще трябва да поддържат и увеличат почалбите по начин, който инвеститорите очакват от тях. В този случай фондовите борси ще се върнат към равнищата, достигнати в края на миналата година. Но това равнище бе много високо и е трудно да се предскаже способността то отново да бъде достигнато", обяснява Тукич. 
						Според него, ако бъдещите резултати от бизнеса покажат стабилност и ръст на печалбите и ако те съвпаднат с регионалната стабилност, човек може да очаква успокояване на цените на акциите и фондовете. 
						 'Не трябва да забравяме, че технически погледнато, фондовите борси преживяват низходяща тенденция. Глобалната ситуация влияе на региона на Балканите и въпросът е все още открит кога можем да очакваме да преодолеем глобалната низходяща тенденция. При подобни ситуации, инвестиционните фондове се нуждаят от активно управление, способно да реагира бързо на всички възможности, предлагани от пазара. Те трябва да използват променливата тенденция, която ние преживяхме от началото на годината и пред която вероятно ще се изправи и през идващите месеци", каза Тукич. 
						Той вижда отговор, ако компаниите в региона изпълнят очакванията с техните бизнес резултати. Решение на сръбската криза също би помогнало. 
						 ''Целият регион ще има проблеми, ако политическата ситуация в Сърбия не успее да създаде международно признати стандарти за ръст на пазара. След подобно негативно развитие ще бъде съмнително дали дори едно позитивно развитие на американските и европейски пазари ще повлияе много на нашата част от пазара", каза той. 
						Предложението, което Тукич отправя към онези, които купуват инвестиционни фондове, е да признаят техния дългосрочен характер. 
						''Историята ни учи, че дългосрочните инвестиции... показват най-добри резултати. Наблюдателите на инвестициите трябва да признаят, че променливостта е част от фондовата борса. Историята също показва, че в дългосрочен план инвестирането по време на кризи може да донесе големи печалби,'' отбеляза той.
