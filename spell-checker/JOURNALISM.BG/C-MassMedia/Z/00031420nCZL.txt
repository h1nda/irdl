Групировка пое отговорността за нападението срещу посолство в Белград
					26/08/2009
					 
						БЕЛГРАД, Сърбия -- Анархистична група, самоназоваващата се "Църни Илия", във вторник (25 август) пое отговорността за нападението срещу гръцкото посолство в Белград, извършено няколко часа преди това. Група младежи хвърлиха два "коктейла Молотов" срещу сградата, счупвайки прозорец и причинявайки леки щети вследствие на избухналия огън.
						В изявление, изпратено по имейл до местните медии, анархистите призовават за освобождаването на Тодорис Илиопулос, който беше арестуван в Гърция миналия декември. Според обвиненията той е хвърлил експлозивно устройство по време на демонстрация срещу убийството от полицията на тийнейджър по рано същия месец. Илиопулос, който твърди, че е невинен, започна гладна стачка миналия месец в знак на протест срещу продължаващото му задържане. (Бета, Танюг, Б92 - 25/08/09)
