Комисия в Македония все още не може да намери ефективна система срещу корупцията
					29/12/2005
					 
						СКОПИЕ, Македония -- Антикорупционната комисия на страната направи заключението, че все още не съществува ефективна система за предотвратяване или за борба с корупцията. В годишен доклад, публикуван в сряда (28 декември), комисията обвини за това неефективността и липсата на професионализъм в публичната администрация, неспособността да се спазват правилата за конфликт на интереси и бавните съдебни процедури. Комисията също разкритикува липсата на сътрудничество от страна на други институции. 
						Други новини -- Министърът на отбраната Йован Манасиевски даде пресконференция в Скопие в сряда, изразявайки общо удовлетворение от резултатите в областта на реформи в отбраната на страната през тази година. Той посочи като най-важни постижения модернизацията на генералния щаб на македонската армия и продължаващото трансформиране на военни структури в съотвествие с критериите на НАТО. (Макфакс, Уеб-сайт на македонското правителство, A1 TV - 28/12/05)
