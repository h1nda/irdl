ЦИК ще трябва да се произнесе по безпрецедентен изборен сценарий в Албания 
					17/05/2011
					
						ТИРАНА, Албания -- Окончателните резултати от местните избори на 8 май все още не са ясни, като Централната избирателна комисия (ЦИК) и политическите партии са изправени пред безпрецедентен сценарий във връзка с валидността на подадените гласове. Въпросът е дали ЦИК трябва да приеме, или да обяви за невалидни бюлетините, пуснати в погрешни избирателни урни. Ако се реши, че те са валидни, тогава резултатите в изборната надпревара за кметското място в Тирана може да отскочат във всяка посока, тъй като сегашният кмет Еди Рама води засега само с десет гласа. 
						В понеделник (16 юни) имаше разгорещени дебати по този въпрос, тъй като подобен сценарий не е бил обсъждан в рамките на реформата на изборния кодекс през 2009 г. Опозиционната Социалистическа партия, оглавявана от Рама, настоява ЦИК да завери изборните книжа и да обяви победителя, докато управляващата Демократическа партия се надява да преобърне резултатите в полза на своя кандидат за кметския пост, Лулзим Баша. (Топ Чанъл, Balkan Web, Топ Нюз, Гласът на Америка - 16/05/11)
