Тачи и Фейт призоваха косовските сърби да гласуват
					05/10/2009
					 
						ПРИЩИНА, Косово -- Сърбите трябва да участват в общинските избори на 15 ноември, тъй като този вот няма нищо общо със статута на Косово, заявиха и премиерът Хашим Тачи, и ръководителят на Международната гражданска служба Питер Фейт. "Гражданите трябва да вземат съдбата си в свои ръце и да гласуват за своите представители," каза Фейт по време на среща с Тачи извън Прищина в петък (2 октомври), добавяйки, че изборите могат да дадат импулс на процеса на децентрализация. Фейт предупреди, че ако сърбите не вземат участие в гласуването, може да загубят властта в своите общини. Той призова още Белград да не се намесва. (Експрес, Коха Диторе - 03/10/09; Клан Косова, РТК, Кохавижън - 02/10/09)
