Албания оплаква лидера на бекташите
					04/04/2011
					
						ТИРАНА, Албания -- Понеделник (4 април) бе обявен за ден на национален траур в Албания в памет на лидера на Световния център на бекташите хаджи Решат Барди. Лидерът на бекташкия орден през последните 18 години почина в неделя след продължително боледуване. Погребението му ще се проведе във вторник. Световният център на бекташите, за който се смята, че има около 7 милиона последователи по света, е преместен от Турция в Тирана през 1929 г. (Balkan Web, Шекули - 04/04/11; Топ Чанъл - 03/04/11)
