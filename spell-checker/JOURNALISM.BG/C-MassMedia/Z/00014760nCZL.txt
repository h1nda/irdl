Нов проект търси нови методи за откриване на масови гробове в БиХ
					01/06/2005
					 
						САРАЕВО, Босна и Херцеговина (БиХ) -- Международната комисия за издирване на изчезнали лица със седалище в Сараево заяви във вторник (31 май), че работи по нов проект, насочен към откриването и картографирането на масови гробове в БиХ. Според говорителя на комисията Даун Портър първият етап на проекта -- търсене на нови методи за определяне на мястото чрез сателитни изображения, геология и съдебна археология -- тъкмо е приключил. Портър заяви, че в тази първоначална фаза са участвали британски и американски експерти и че съвместният екип е използвал в изследването си някои вече документирани обекти в източния район на БиХ Зворник.
						Други новини: Премиерът на БиХ Аднан Терзич се срещна във вторник в Сараево с бившия малайзийски премиер Махатир Мохамед. Мохамед обеща да лобира пред членовете на малайзийските делови среди за увеличаване на инвестициите в БиХ и за засилване на другите видове икономическо сътрудничество. (Фена, AП, НТВ Хаят - 31/05/05)
