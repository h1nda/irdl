Ремонтът на охридското летище е завършен
					11/04/2011
					
						СКОПИЕ, Македония -- Обновеното международно летище "Апостол Св. Павел" в Охрид бе отворено в неделя (10 април) с церемония, на която присъстваха премиерът Никола Груевски и други гости. Турският концесионер "ТАВ Еърпортс Холдинг" е инвестирал 10 млн. евро в реконструкцията. "Този проект е от значение за Охрид и за развитието на туризма в региона. Надяваме се, че реконструкцията ще допринесе за ефективността на летището и, естествено, ще увеличи броя на пътниците," каза Груевски по време на церемонията. Изпълнителният директор на ТАВ Сани Шенер обяви, че реконструкцията на друго летище, в Скопие, се очаква да започне на 8 септември - Деня на независимостта на Македония. (MИA, Макфакс, ОхридНюз - 10/04/11)
