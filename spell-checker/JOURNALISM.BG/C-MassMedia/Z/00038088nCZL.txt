Гърция ще бъде първата европейска страна, която ще получи азербайджански газ директно 
					07/04/2011
					
						БАКУ, Азербайджан - Висш представител на азербайджанската енергетика заяви в сряда (6 април), че Гърция ще стане първата европейска държава, на която ще бъде доставян директно азербайджански газ. Ровнаг Абдулаев, президент на държавната петролна компания ГНКАР заяви това, след като неговата компания и гръцката национална газова компания ДЕПА подписаха меморандум за разбирателство в кулоарите на гръцко-азербайджански бизнес форум в Баку. Понастоящем азербайджанският газ се доставя до Гърция през Турция. Откривайки форума заедно с азербайджанския президент Илхам Алиев, гръцкият президент Каролос Папуляс подчерта усилията, които неговата страна полага за излизане от дълбоката икономическа криза. Той призова азербайджанския бизнес да се възползва от новата инвестиционна рамка на Гърция. (Тренд, АНА-МПА - 06/04/11)
