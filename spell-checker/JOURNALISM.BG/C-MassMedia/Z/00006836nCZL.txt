Румъния и Русия нормализират своите отношения.
06/05/2003
 
БУКУРЕЩ, Румъния -- Външните министри на Румъния и Русия Мирча Джоана и Игор Иванов подписаха договор за приятелство в понеделник (5 май), което подчертава нормализацията на двустранните връзки през последните години. В документа Москва признава правото на бившия си съюзник да провежда независима външна политика и да се присъедини към НАТО. Договорът пропуска два спорни въппроса: германо-съветския пакт от 1939 година, по силата на който Русия получи някои румънски територии, както и въпроса за румънските авоари, оставени за съхранение в Русия през 1917 година. Двата въпроса вероятно ще бъдат засегнати в политическа декларация, която ще бъде приета по време на визитата на президента Йон Илиеску в Москва през юли. (Ромпрес, Медиафакс, Nine O'clock - 06/05/03; АФП - 05/05/03)
