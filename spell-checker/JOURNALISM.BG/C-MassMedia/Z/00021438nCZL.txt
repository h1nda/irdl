САЩ приветстваха предложение на сина на либийския лидер за решаване на случая с медиците
					31/01/2007
					 
						ВАШИНГТОН, Съединени щати -- Във вторник (30 януари) Съединените щати приветстваха предложението на Сейф Ал Ислам Кадафи, син на либийския лидер Муамар Кадафи, за решаване на случая с българските медицински сестри и палестинския лекар, осъдени на смърт в Либия в скандален процес за заразяване на деца с HIV. Кадафи младши, който ръководи хуманитарна фондация, неотдавна каза пред водещ български вестник, че има план, който ще удовлетвори всички заинтересовани страни - България, Либия, семействата на заразените деца и ЕС - и че медиците няма да бъдат екзекутирани. Във вторник говорителят на Държавния департамент на САЩ Шон Маккормак каза, че това е добра новина, ако е истина. 
						Също във вторник българските адвокати, които представляват петте медицински страни, потвърдиха, че защитата ще обжалва смъртните присъди, издадени през декември. (AФП, БНР, бТВ, Дарик - 30/01/07)
