Албания е домакин на среща на Централноевропейската инициатива
					28/05/2006
					 
						ТИРАНА, Албания -- Заместник-външни министри и други високопоставени лица от 16 страни, както и представители на десет международни организации пристигнаха в Тирана в петък (26 май) за среща на Централноевропейската инициатива (ЦЕИ). Участниците приеха изявление, приветстващо успешното организиране на референдума в Черна гора и призоваха всички страни да признаят резултатите. Те също се обявиха за по-тясно сътрудничество помежду си в борбата срещу международния тероризъм и заявиха, че очакват с нетърпение присъединяването на Хърватия, Албания и Македония към НАТо, което ще укрепи регионалната стабилност. Албания в момента е ротационният председател на ЦЕИ. Другите страни-членки са Австрия, Беларус, Босна и Херцеговина, България, Хърватия, Чешката република, Унгария, Италия, Македония, Полша, Румъния, Сърбия-Черна гора, Словакия, Словения и Украйна. (Албейниън нюз, БНР, Правда - 27/05/06; AП - 26/05/06)
