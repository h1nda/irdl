Сръбско-черногорският министър Ляич се срещна с лидери на етническите унгарци от Войводина
					03/11/2005
					 
						БЕЛГРАД, Сърбия и Черна гора -- Министърът по човешките права и правата на малцинствата на Сърбия и Черна гора Расим Ляич нарече "конструктивна" срещата, която той проведе в сряда (2 ноември) със сръбския премиер Воислав Кощуница и с лидери на етнически унгарци от Войводина. Ляич каза, че са били обсъдени конкретни решения на десетте проблема, посочени от унгарците във Войводина. Федералното правителство е решило да сформира и специална комисия, която да разследва етническите инциденти във Войводина през тази и миналата година.
						Също в сряда високопоставени ръководители на Сърбия и Черна гора и на двете републики се срещнаха в Белград, за да обсъдят Косово и предстоящите преговори за статута. Те подчертаха, че решението трябва да се намери чрез компромис и диалог. (Политика, Блиц, Данас, РТС - 03/11/05; РТС, Танюг - 02/11/05)
