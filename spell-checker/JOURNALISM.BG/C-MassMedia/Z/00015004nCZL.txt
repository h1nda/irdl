Паси и Драшкович са единодушни, че връзките между България и Сърбия и Черна гора са най-добрите в съвременната история
					22/06/2005
					 
						ДИМИТРОВГРАД, Сърбия и Черна гора -- Българският външен министър Соломон Паси и колегата му от Сърбия и Черна гора Вук Драшкович изказаха във вторник (21 юни) общо мнение, че сегашните двустранни отношения са най-добрите в съвременната история. Двамата дипломати се срещнаха в граничния град Димитровград, Сърбия и Черна гора, в който живеят предимно етнически българи, за да демонстрират съществуващото ниво на двустранните отношения. Паси и Драшкович подписаха споразумение за сътрудничество в сферите на образованието, културата и спорта за периода 2005 -2007 г. Тази седмица българите в Димитровград ще имат възможност за първи път от 85 години насам да вземат участие в парламентарни избори, провеждани в България. (Монитор, Данас - 22/06/05; Уеб-сайт на българското правителство, Танюг, БНР - 21/06/05)
