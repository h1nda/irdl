Представителят на ЕС Солана заяви, че не се тревожи от разделяне на Косово
					26/02/2008
					 
						БРЮКСЕЛ, Белгия -- Върховният представител на ЕС по въпросите на външната политика Хавиер Солана казва, че не се тревожи, че Косово може да бъде разделено в бъдеще. В понеделник (25 февруари) той се срещна с генералния секретар на НАТО Яп де Хоп Схефер в Брюксел, за да обсъди събитията, свързани със сигурността, в Европа и извън нея. На съвместната пресконференция Солана заяви, че ЕС е започнал да разполага своята мисия ЮЛЕКС и че тя ще покрива цялата територия на Косово. В репортажи на сръбски медии обаче се казва, че поради някои пропуски в процеса части от Северно Косово -- където живеят голяма част от сърбите -- са останали извън обхвата на ЮЛЕКС.
						От своя страна Де хоп Схефер изрази подкрепа за мисията на ЕС и настоя, че тя не е в нарушение на Резолюция 1244 на Съвета за сигурност на ООН, както твърдят Русия и Сърбия. Той подчерта още, че НАТО ще положи усилия за разширяване на партньорството си със Сърбия. (Дневни Аваз - 26/02/08; Танюг, Бета, Б92, Фена, Синхуа - 25/02/08)
