МВФ предупреди Гърция за възможен провал, ако не бъдат осъществени реформи 
					19/05/2011
					
						АТИНА, Гърция - Плановете за съкращаване на бюджетния дефицит могат в скоро време да бъдат провалени, ако правителството не работи по-усилено за осъществяване на фискалните и структурните реформи, предупреди в сряда (18 май) специалният пратеник на МВФ Паул Томсен. „Програмата няма да успее без решително даване на нов импулс на структурните реформи през идните месеци”, каза Томсен, който пристигна миналата седмица за да направи оценка на напредъка в изпълнението на поставените фискални цели. Финансовият министър Георгиос Папаконстантину обеща да продължат усилията за преодоляване на тежката финансова криза, но призна, че „няма магически сценарии за преструктуриране, които могат да помогнат на Гърция да реши своите проблеми.” (Вима, Та Неа, Етнос, Reporter.gr, Имерисия - 18/05/11)
