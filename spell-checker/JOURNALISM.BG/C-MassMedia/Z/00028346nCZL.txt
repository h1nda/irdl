Хърватия реагира остро на твърденията на Сърбия за етническо прочистване
					11/11/2008
					 
						ЗАГРЕБ, Хърватия -- Министерството на външните работи реагира остро в понеделник (10 ноември) на изявлението на сръбския външен министър Вук Йеремич, който твърди, че сърбите в Хърватия са били жертви на етническо прочистване. Хърватия няма да позволи никаква манипулация на фактите или фалшифициране на новата хърватска история по отношение на войните в бивша Югославия, се казва в изявление на външното министерство на Хърватия. Йеремич призова Хърватия да се откаже от делото в Международния съд, обвиняващо Сърбия в геноцид. "Трябва да имаме предвид, че Хърватия е страната, която извърши етническо прочистване на сръбското население на нейна територия. Сърбия не е извършвала подобно нещо. Който е живял в Сърбия през 1990-те години продължава да си живее там и сега. Това не е така в Хърватия. Там имаше етническо прочистване на 250 000 души, тъй като те бяха сърби", заяви Йеремич за агенция "Танюг". (Б92, Javno, Taнюг - 10/11/08)
