Сръбско-черногорският министър Ляич каза, че Хага иска да получи три материала от досието на Младич
					20/12/2005
					 
						БЕЛГРАД, Сърбия и Черна гора -- Федералният министър по човешките права Расим Ляич, който е и председател на националния съвет за сътрудничество с трибунала в Хага, каза в понеделник (19 декември), че прокурорите настояват да получат три материала, които според тях липсват от военното досие на Ратко Младич. Сред тях е и пощенска разписка от юни 2002 г., подписана от Младич, която според прокурорите ще докаже, че по това време Югославската армия е знаела местонахождението му. Според Ляич армията твърди, че тези три материала не са били в досието и следователно не могат да бъдат предоставени от архивите. (Блиц - 20/12/05; Б92 - 19/12/05)
