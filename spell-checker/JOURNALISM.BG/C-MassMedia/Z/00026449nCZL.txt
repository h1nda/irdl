Адриатическата програма популяризира своята дейност като ИППП в Албания
					15/05/2008
					 
						ТИРАНА, Албания -- Министерството на евроинтеграцията, италианското посолство и Европейската комисия проведоха в сряда (14 май) ден на информираността относно Инструмента за предприсъединителна помощ (ИППП) Програма за адриатическо трансгранично сътрудничество. Заместник-министърът на интеграцията Зеф Бушати каза, че този инструмент ще улесни процеса на стабилизиране на Албания и асоциирането й към ЕС. Ръководителят на делегацията на Европейската комисия в Тирана Хелмут Лохан подчерта, че трансграничното сътрудничество е важен компонент от процеса. "Чрез тази програма ние имаме за цел да засилим взаимните контакти като важен атрибут на интеграцията", каза Лохан. (BalkanWeb, Нюз 24, Официален уебсайт на Министерството на евроинтеграцията - 14/05/08)
