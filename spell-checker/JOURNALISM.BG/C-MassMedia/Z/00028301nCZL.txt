Румънски профсъюз подаде оплакване до ЕП относно забавянето на повишението на учителските заплати
					06/11/2008
					 
						БУКУРЕЩ, Румъния -- Федерацията на съюзите в образованието „Спиру Харет” внесе оплакване в Европейския парламент (ЕП) относно решението на правителството да отложи с шест месеца 50%-ото увеличение на учителските заплати, предадоха медиите в сряда (5 ноември). Оплакването бе отправено до Комисията за петиции на ЕП. Очаква се ЕП да направи допитване по случая до румънския парламент преди да вземе решение. Правителството настоява, че не може да си позволи повишението.
						Други новини -- в сряда транспортният министър Людовик Орбан заплаши да съди железопътните работници във връзка със стачката която планират за петък. Те протестират срещу решения на управлението свързани с държавната железница „Каиле Ферате Романе”. (Зиаре, Медиафакс, Реалитътея ТВ - 05/11/08)
