Турският премиер вероятно е представил предложения относно Кипър 
					17/01/2005
					 
						АНКАРА, Турция -- Премиерът Реджеп Тайип Ердоган вероятно е представил няколко предложения на Генералния секретар на ООН Кофи Анан относно кипърския проблем и възобновяването на процеса на обединение на острова, съобщават дипломатически източници, цитирани от регионални медии. Твърди се, че Ердоган ще се срещне с Анан, за да обсъди въпроса по-късно този месец. 
						Междувременно вицепремиерът на Севернокипърската турска република и външен министър Сердар Денкташ каза в неделя (16 януари), че нови опити за решаване на проблема чрез преговори с кипърско-гръцката страна се очакват през април. (НТВ - 17/01/05)
