ЕС призова за по-нататъшни мерки в борбата с престъпността в Албания
25/04/2004
 
ТИРАНА, Албания -- Делегация на Европейската комисия (ЕК) завърши в петък (23 април) четвъртия кръг на разговорите с албанското правителство и заяви, че страната е все още далеч от постигането на стандартите за интеграция с ЕС. Представители на ЕС казаха, че правителството трябва да предприеме мерки за ограничаване на организираната престъпност и корупцията. Делегацията също така посочи липсата на политическа стабилност като друга пречка по пътя към интеграция с ЕС. (Албейниън Дейли Нюз - 24/04/04/; АТА - 23/04/04)
