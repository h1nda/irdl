Турция обвинява заподозрян в поръчване на нападенията в Истанбул
30/11/2003
 
ИСТАНБУЛ, Турция -- Турският съд за държавна сигурност повдигна обвинения срещу мъж в събота (29 ноември) за поръчване на нападенията срещу синагогите в Истанбул. Юсуф Полат е обвинен в "опит насилствено да промени конституционния ред". Полат е брат на Месут Чабук, който се самовзриви в микробус пред синагогата Бет Израел. "Разследванията показаха, че този мъж е дал нареждания за провеждане на операцията", съобщи зам.-началникът на полицията в Истанбул Халил Ялмъз. Полат бе арестуван в момент, когато се е опитал да влезе в Иран с фалшив паспорт на 25 ноември. Четирима заподозрени, арестувани заедно с него, бяха по-късно освободени. Броят на жертвите от четирите терористични нападения достигна 61, а на ранените - 712 души. Над 50 човека са задържани и разпитани и срещу 18 от тях са повдигнати обвинения. (Анадолска агенция - 29/11/03; Ройтерс, AП, АФП, Си Ен Ен - 28/11/03)
