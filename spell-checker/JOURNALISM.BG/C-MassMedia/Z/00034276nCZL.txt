Сръбски съд оттегли обвиненията срещу футболни запалянковци
					23/04/2010
					 
						БЕЛГРАД, Сърбия -- Съд в Белград отхвърли в четвъртък (22 април) обвиненията срещу шестима привърженици на футболния отбор „Партизан” по подозрения, че са отправяли смъртни заплахи срещу сръбската журналистка Бранкица Станкович. Съдия Йелена Милинович заключи, че репортерката е била обиждана, но не и заплашвана. Прокуратурата смята да обжалва решението. Станкович е написала редица репортажи за престъпната дейност на сръбските футболни фенклубове и техните лидери (Б92, Бета, Танюг, РТС, АП - 22/04/10)
