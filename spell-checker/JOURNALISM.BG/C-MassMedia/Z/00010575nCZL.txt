Кипърските гърци отхвърлят плана на ООН за повторно обединение
25/04/2004
 
Членове на избирателната комисия в гръцко-кипърската част на разделената Никозия броят гласовете след затварянето на избирателните участъци в събота. Кипърските гърци отхвърлиха спонсорирания от ООН план, осуетявайки по този начин усилията за повторно обединяване на острова преди Кипър официално да стане член на ЕС на 1 май. [AФП]
НИКОЗИЯ, Кипър -- Кипърските гърци гласуваха масово в събота (24 април) срещу плана на ООН за повторно обединяване на Кипър. Извадки от референдума показват, че 70% от гласувалите са против плана. В турската част на острова около 60% от гласувалите са подкрепили плана. Премиерът на кипърските турци Мехмет Али Талат, голям привърженик на обединението, веднага призова международната общност да вдигне или облекчи санкциите срещу самообявилата се република в северната част на острова. "Кипърско-турският народ вече не може да бъде третиран като сепаратистки или непримирим", заяви той. В подобен дух изявление направи и турският външен министър Абдуллах Гюл, който каза че не бива да продължава ембаргото срещу турската част на острова. Отхвърлянето на плана означава, че само гръцката част на Кипър ще се присъедини към ЕС на 1 май. Генералният секретар на ООН Кофи Анан и Европейската комисия изразиха съжаления относно отхвърлянето на плана и похвалиха кипърските турци за вота им. (Блумберг, AФП, Анадолска агенция, Турска преса, Бюлетин за печата на ООН - 24/04/04)
