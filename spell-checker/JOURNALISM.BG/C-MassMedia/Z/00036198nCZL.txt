Гръцките власти претърсиха кораб за материали с възможна двойна употреба 
					29/09/2010
					 
						АТИНА, Гърция -- Във вторник (28 септември) военни експерти претърсиха в Пирея товарен кораб, плаващ под германски флаг, по подозрения в превоз на материали, използвани за производството на оръжие. Обискът е бил извършен след получаване на информация, че корабът превозва балистични ракети и оръжие. Източници от министерството на отбраната казаха, че инспекцията е констатирала, че материалите, открити на борда, могат да имат двойна употреба. Според съобщенията корабът е френска собственост и е пътувал от Азия за Сирия. В някои съобщения се изказват предположения, че товарът може да е с произход от Северна Корея. (ДПА, АНА-МПА, Ройтерс, Флаш - 28/09/10)
