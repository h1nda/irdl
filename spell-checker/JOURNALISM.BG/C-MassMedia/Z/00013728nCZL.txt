Ръмсфелд похвали приноса на Румъния в борбата с тероризма
					27/02/2005
					 
						БУКУРЕЩ, Румъния -- Румънското министерство на отбраната съобщи, че министърът на отбраната на САЩ Донълд Ръмсфелд е изпратил писмо до румънския си колега Теодор Атанасиу, в което хвали приноса на Румъния в глобалната борба с тероризма. По думите на министерството, Ръмсфелд е изразил благодарност за румънската роля в мироопазващите мисии в Ирак и Афганистан. 
						В други новини, френският министър на външните работи Мишел Барние потвърди подкрепата си за румънската кандидатура за членство в ЕС през 2007 г. Като призова за завършване на необходимите реформи, Барние подчерта, че интеграционният процес няма да приключи през 2007 г. и че нови предизвикателства ще продължат да възникват. (Ромпрес - 26/02/05)
