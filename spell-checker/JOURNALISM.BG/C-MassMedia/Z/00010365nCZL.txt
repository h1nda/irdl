Македония и Швейцария ще създадат регионален център за обучение
04/04/2004
 
ОХРИД, Македония -- Министерствата на отбраната на Македония и Швейцария се споразумяха в събота (3 април) да създадат регионален център за обучение по връзки с обществеността. В неговата дейност ще влиза издаването на съвместни видео продукции от страните в Югоизточна Европа, в това число македонските партньори от Адриатическата харта Албания, и Хърватия. Швейцария ще отдели 200000 евро за проекта в допълнение към осигуряването на техническо оборудване и инструктори. Обучението ще започне до една година.
В други новини, македонският министър на финансите Никола Поповски и представителят на Световната банка за Македония Сандрар Бльоменкамп подписаха кредитно споразумение за 5 млн. долара в петък за финансиране на проект за модернизация на образованието в Македония. (MИA - 03/04/04; MИA - 02/04/04)
