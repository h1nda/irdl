Албанската опозиция призова за нови протести 
					15/11/2010
					 
						ТИРАНА, Албания -- Опозиционният блок, воден от Социалистическата партия (СП), обяви в неделя (4 ноември) плановете си за нова вълна от протести, чиято крайна цел е сваляне на правителството. СП го обвинява, че се опитва да контролира всички институции в страната. Опозиционните партии казват, че са предложили да прекратят политическата криза с управляващата коалиция в замяна на щателно разследване на материалите, използвани в общите избори през юни 2009 г., които според опозицията са били помрачени от сериозни нарушения. Правителството, водено от Демократическата партия, обаче настоява, че всяко подобно искане трябва да мине през съда. СП планира също да внесе предложение за вот на недоверие срещу премиера Сали Бериша и председателя на парламента Йозефина Топали заради изборите от 2009 г. (Balkan Web, Топ Чанъл, Ню 24, ТВШ, Алсат, Клан - 14/11/10)
