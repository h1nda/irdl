Българският кабинет и учителският профсъюз се споразумяха за по-високи заплати
					29/10/2007
					 
						СОФИЯ, България -- Правителството и стачкуващите профсъюзи на учителите достигнаха до предварително споразумение за по-високи заплати късно в петък (26 октомври), макар че то трябва да бъде одобрено от членовете на профсъюзите. Ако минимум 50 % от учителите го подкрепят, продължилата повече от пет седмици стачка може да завърши във вторник. Съгласно споразумението заплатите на учителите ще се повишат с 19,1 % от ноември и с 46,4 % до края на 2008 г. Заплатите на помощния персонал ще се увеличат с 46,7 %. Първоначално профсъюзите искаха повишения от близо 100 %, заявявайки, че членовете им получават жалки възнаграждения. (Дневник, Сега - 29/10/07; Сега - 27/10/07; Дарик, Фокус, Нетинфо - 26/10/07)
