САЩ заявиха, че засега в България няма да се разполагат елементи от противоракетния щит
					17/02/2010
					 
						СОФИЯ, България -- Във вторник (16 февруари) посланикът на САЩ в България Джеймс Уорлик каза, че на този етап в България няма да се разполагат елементи от отбранителния противоракетен щит на САЩ. Миналата седмица министър-председателят Бойко Борисов каза, че София и Вашингтон може да проведат предварителни разговори по въпроса. Уорлик каза, че въпросът все още „е във въздуха” и е бил обсъждан само неформално като част от партньорството в НАТО. Въпросът се появи в публичното пространство, след като този месец Румъния се съгласи да приеме елементи от американската система, която се очаква да бъде пусната в действие до 2015 г. (Финанчиарул - 17/02/10; БТА, Стандарт, Фокус, Новините, Hotnews.ro - 16/02/10)
