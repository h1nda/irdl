Расте броят на случаите на свински грип в Румъния и Гърция
					14/06/2009
					 
						БУКУРЕЩ, Румъния/АТИНА, Гърция -- В Румъния бяха установени още три случая на грип H1N1 през уикенда, което увеличи общия брой на заразените до 14, съобщиха медиите. Тримата нови пациента са дете, 34-годишна жена и 48-годишен мъж, които наскоро са се завърнали от Канада. Сега те са в болницата за инфекциозни болести "Виктор Бабес" в Тимишоара. В петък министърът на здравеопазването Йон Базак обяви национален план за справяне с възможна пандемия на грипа. Мерките включват закупуване на допълнителни съоръжения за защита за граничната полиция, медицинските и държавни служители.
						Междувременно Гърция регистрира в петък четири нови случая на свински грип сред чужди граждани - четирима американски граждани и един италианец, които пристигнали от Съединените щати. Общият брой на заразените в страната сега е 12. (Meдиафакс, Хотнюз, Агерпрес, AНА-MПА, Kaтимерини - 13/06/09)
