ПКК уби седем турски войници 
					05/06/2007
					 
						АНКАРА, Турция – Седем турски войници загинаха, когато техният аванпост в Източна Турция бе атакуван от членове на терористичната Кюрдска работническа партия (ПКК) в понеделник (4 юни). Трима партизани са врязали кола във военния пост и са хвърлили гранати срещу войниците. Войниците са отговорили на огъня, убивайки единия от нападателите, който е носел пояс на атентатор самоубиец, зареден с експлозиви. Другите партизани са се оттеглили, след като са получили ранявания. Новината за атаката дойде в момента, когато турският външен министър Абдула Гюл бе на среща с висши представители на ЕС. Те са дискутирали, наред с останалите въпроси, и проблема с тероризма на ПКК и предупрежденията на Турция, че може да проведе трансгранична операция в Ирак. (АП, Дойче Веле - 04/06/07)
