Сейдиу заяви, че статутът на Косово е приключен случай
					22/10/2009
					 
						ПРИЩИНА, Косово -- Президентът Фатмир Сейдиу каза в сряда (21 октомври), че окончателният статут на Косово трябва да бъде смятан за приключен случай. С това той отговори на руския президент Дмитрий Медведев, който каза по време на посещение в Белград във вторник, че Москва подкрепя сръбския суверенитет и решенията й относно Косово. "Колелото на историята не може нито да бъде спряно, нито да бъде върнато назад", каза Сейдиу. Той припомни на Медведев, че Москва е била за стабилно и дълготрайно решение в полза на мира и стабилността по отношение на Косово. (Коха Диторе, Зери, Експрес - 22/10/09; Клан Косова, РТК, Кохавижън - 21/10/09)
