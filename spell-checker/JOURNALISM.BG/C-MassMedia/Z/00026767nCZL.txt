Македония повтаря гласуването от 1 юни в 187 избирателни секции
					15/06/2008
					 
						СКОПИЕ, Maкедония -- Македонските гласоподаватели гласуват в неделя (15 юни) в повторен вот, наложен поради големи нарушения и прояви на въоръжено насилие в деня на изборите на 1 юни. Тези инциденти са били регистрирани в области, населени преимуществено с етнически албанци. Около 161 874 души или 10% от македонците с избирателни права ще могат отново да гласуват в 187 избирателни секции. Скопие реши да проведе прегласуване след като ОССЕ, ЕС и САЩ го призоваха да го направи. Специалният представител на ЕС в Скопие Ерван Фуер заяви в събота, че вотът в неделя ще бъде последният шанс на Македония да докаже способността си да организира и проведе избори без прояви на насилие. Според експертите прегласуването няма да промени позицията на лидерите, но може да повлияе върху позициите на Албанския демократически съюз за интеграция и Демократическата партия на албанците. Лидерът на ВМРО-ДПМНЕ и премиер на страната Никола Груевски предупреждавайки за повторни нарушения, заяви: "ВМРО-ДПМНЕ няма да влезе в коалиция с нито една политическа партия, която спечели мандати в парламента незаконно". Той добави, че управляващата коалиция може дори да мине и без албански партньор, ако е необходимо. (Maкфакс, A1, МИА, AП, АФП, РИА Новости - 15/06/08)
