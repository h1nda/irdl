Белград предоставя гаранции за освобождаването от арест на още обвиняеми от МНСБЮ
					21/04/2005
					 
						БЕЛГРАД, Сърбия и Черна гора -- Националният съвет на Сърбия и Черна гора за сътрудничество с Хагския трибунал внесе в сряда (20 април) гаранции за освобождаването от арест на още четирима обвиняеми. Гаранции за освобождаване бяха дадени за Винко Пандуревич, Любомир Боровчанин, Сретен Лукич и Вуядин Попович. Към края на миналата седмица още четирима обвиняеми се завърнаха в Белград в очакване на началото на процесите им в Хага. 
						Също в сряда сръбският министър на правосъдието Зоран Стойкович се срещна с посланика на ОССЕ в Сърбия и Черна гора Маурицио Масар. Двамата обсъдиха помощта на ОССЕ за реформирането на съдебната и законодателната система на страната. (Танюг, Бета, Б92, FoNet - 20/04/05)
