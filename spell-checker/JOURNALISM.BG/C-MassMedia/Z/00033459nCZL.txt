Експерт на ООН разследва смъртта на информатор в Албания 
					17/02/2010
					 
						ТИРАНА, Албания -- Представителят на ООН Филип Алстън разследва смъртта на мъж, който съобщи за нелегален трафик на оръжие. Алстън се срещна с омбудсмана на Албания Ермир Добяни във вторник (16 февруари), за да обсъди случая с Коста Требицка. Информаторът загина през септември 2008 г. при странни обстоятелства, определени от разследващите като автомобилна катастрофа. Требицка подаде информацията за сложна операция, свързана със Съединените щати и продажбата на остарели китайски боеприпаси. По време на едноседмичното си посещение за проучване на фактите Алстън ще пътува до северния град Шкодра, за да научи повече за делото и да се срещне с представители на министерствата на вътрешните работи и правосъдието, както и на главната прокуратура. (Лаймифундит, НОА, Топ Ченъл, Телеграфи - 16/02/10)
