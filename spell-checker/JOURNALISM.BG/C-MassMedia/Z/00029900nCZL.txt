България обяви кризисно положение заради проблема с битовите отпадъци на София
					10/04/2009
					 
						СОФИЯ, България -- В четвъртък (9 април) правителството официално обяви кризисно положение в столицата поради липсата на адекватно сметосъбиране. Кабинетът твърди, че това вече е въпрос на националната сигурност, съгласно доклад на министерствата на здравеопазването, регионалното развитие и околната среда. В него се заключава, че поради неспособността си да се справи с проблема, Софийската община е изложила на сериозна заплаха общественото здраве и околната среда. Улиците са затрупани с купища отпадъци от няколко седмици, откакто Софийската община анулира договора си с фирмата за сметосъбиране. (Агенция София нюз, бТВ, Нова ТВ, Медиапул, Дарик, БНР, АФП, Ройтерс - 09/04/09)
