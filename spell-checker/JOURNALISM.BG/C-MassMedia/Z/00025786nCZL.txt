Доклад на правителството на САЩ посочва проблеми с правата на човека в България
					13/03/2008
					 
						ВАШИНГТОН, Съединени щати -- Местните избори в България през октомври показаха безпрецедентно купуване на гласове на стойност от около 102 млн. евро, заявява Държавният департамент на САЩ в публикувания в сряда (12 март) годишен доклад за състоянието на човешките права в България. Докладът посочва като сериозен проблем така наречения "изборен туризъм", който намира израз в превози с автобуси на хора от турска националност и с двойно гражданство в България, за да подадат своите гласове. Докладът хвърля вината за това на бизнесмени и фигури от организираната престъпност, които се опитват да получат достъп до финансирането от страна на ЕС чрез български политици.
						Други въпроси, предизвикващи загриженост и посочени в доклада, са свободата на словото, полицията, системата на затворите и злоупотребите с деца. (Дарик, БГНЕС, БТА - 12/03/08)
