След две седмици се очаква Дел Понте да направи прощално посещение в Сърбия
					19/11/2007
					 
						ХАГА, Холандия -- Главният прокурор на Трибунала на ООН за военни престъпления Карла дел Понте смята да посети Сърбия следващия месец за последен път преди изтичането на мандата й. Тя определи датата по време на среща в петък (16 ноември) със сръбския външен министър Вук Йеремич в Хага. По-късно Йеремич подчерта нуждата от пълно сътрудничество с Хагския трибунал както заради перспективите на Сърбия за членство в ЕС, така и заради процеса на помиряване в региона.
						В неделя сръбският министър на труда Расим Ляич, който оглавява и националния съвет за сътрудничество в областта на военните престъпления, обяви, че миналата седмица са били осъществени четири акции за издирване на укриващи се обвиняеми. Едната, каза той, доведе до откриването на значително количество оръжие, достатъчно да се "въоръжи един взвод". (РТРС, Бета - 18/11/07; Б92, ФоНет, Бета - 17/11/07)
