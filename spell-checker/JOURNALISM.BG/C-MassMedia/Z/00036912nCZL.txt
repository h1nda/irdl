Гърция обмисля по-строги мерки срещу имигрантите на турската граница
					02/01/2011
					 
						АТИНА, Гърция - Гърция би искала да построи "стена" на сухопътната си граница с Турция, която е главният пункт за влизане в страната на нелегалните имигранти, които се опитват да стигнат до Европа. "Обществото вече надвиши капацитета си да поеме повече нелегални имигранти", заяви министърът за защита на гражданите Христос Папуцис в интервю за агенция АНА-МПА в петък (31 декември). "Само онези имигранти, които имат международно признато право на защита или право на убежище ще останат в страната, никой друг." 
						Също в петък полицията откри 65 нелегални имигранти, скрити в камион близо до Атина. Имигрантите, които са от страни от Близкия изток, са били на път към пристанищния град Патрас в западната част на страната, където са се надявали да се качет на ферибот за Италия. Бяха арестувани шофьорът на камиона и един заподозрян за нелегалния трафик. (Хюриет - 02/01/11; Дойче Веле - 01/01/11; ДПА, АФП, АНА-MПА - 31/12/10)
