Броят на жертвите на експлозиите в склада за боеприпаси в Албания достигна 21
					23/03/2008
					 
						ТИРАНА, Албания -- Броят на жертвите от серията експлозии в склада за боеприпаси близо до Тирана миналата събота достигна 21, след като още едно тяло бе открито късно в петък (21 март). Около 1000 войници и членове на спасителен екип продължават да търсят жертви на мястото на експлозиите, при които бяха ранени 3000 души и разрушени 412 къщи. Междувременно албанските медии събщиха, че бившият министър на отбраната Фатмир Медиу, който подаде оставка след трагедията, е бил разпитван във връзка с взривовете. Медиу бе призован от следователите като "свидетел, който е запознат със ситуацията". (MИАA, Фокус - 22/03/08)
