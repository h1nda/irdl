Бившият хърватски премиер Санадер отхвърля обвиненията в пране на пари
					06/02/2011
					 
						ВИЕНА, Aвстрия - Бившият хърватски премиер Иво Санадер, който понастоящем е задържан в Залцбург, отново отхвърли обвиненията в пране на пари в петък (4 февруари). Санадер бе разпитван от австрийски прокурори в продължение на повече от пет часа. Тиролска банка представи доклад миналия декември, в който се твърди, че в банковата сметка на Санадер и в сметката на член от неговото семейство има повече от 1,3 милиона евро. Австрийският адвокат на Санадер Вернер Супан заяви, че неговият клиент е спечелил парите като бизнесмен, преди да влезе в политиката. Санадер бе арестуван на 10 декември в Австрия с международна заповед за арест, издадена от Хърватия. (ХРТ, Хина, tportal.hr - 04/02/11)
