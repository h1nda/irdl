Турция създава комисия, която да разследва проверката на флотилията
					13/08/2010
					 
						АНКАРА, Турция -- В четвъртък (12 август) външното министерство съобщи, че Турция ще създаде своя собствена комисия за разследване на израелското нападение от 31 май срещу предвождана от турски кораби флотилия с хуманитарна помощ, пътуваща за Газа, при което загинаха девет души. Комисията ще включва представители на министерствата на вътрешните работи, правосъдието и външните работи, както и служители на морската администрация. Тя ще представи резултатите от своята работа на ръководената от ООН комисия, която вече разследва инцидента и заседава в четвъртък в Ню Йорк. "Дискусиите протекоха при добро сътрудничество и в позитивна атмосфера," каза говорителят на ООН Мартин Несирки. Израел също създаде комисия за разследване на инцидента.
						Други новини -- Местните медии съобщиха, че полицията, действала по сигнал, е обезвредила бомба, поставена в петък пред щаба на полицейските сили за борба с безредиците в Анкара. Според Анадолската информационна агенция взривното устройство е било поставено на около 100 метра от сградата. "Си Ен Ен Тюрк" съобщи, че бомбата е била направена от 3,5 кг пластичен експлозив, използван в миналото от терористическата Кюрдска работническа партия (ПКК). (АП, Анадолска информационна агенция, Си Ен Ен Тюрк, АФП, Радио Свободна Европа, Хюриет - 12/08/10)
