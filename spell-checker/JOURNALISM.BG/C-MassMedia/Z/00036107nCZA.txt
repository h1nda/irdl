EС се стреми към сигурни доставки на газ
					22/09/2010
					Европейският парламент прие законопроект, целящ предотвратяването на кризи като миналогодишната, предизвикана от спора между Русия и Украйна за цените. 
					(ЮрАктивv, ЕУобзървър - 22/09/10; AП, Ройтърс, AФП, ФТ, Блумбърг, Би Би Си, РФЕ/РЛ, Юропиън Войс, Европейски парламент - 21/09/10)
 
					 
						
Нов закон на ЕС изисква гарантирани доставки на газ. [Гети Имиджис]
						Европейският парламент прие закон, който цели да се гарантират доставките на газ за 27-те страни членки на ЕС и да ги направи по-малко уязвими за бъдещи кризи с газа. 
						Членовете на Парламента одобриха закон с 601-27 гласа и 23 въздържали се във вторник (21 септември). Законът бе гласуван след месеци преговори и се очаква да бъде окончателно одобрен от страните членки след седмици. 
						Според новите правила, 27-те страни членки ще разполагат с период до две години, за да изготвят подробни планове за доставки на газ при кризи. Последната бе през януари 2009 г., когато доставките до повече от 20 европейски страни бяха нарушени поради спора за цените между Русия и Украйна. 
						В резултат на това милиони граждани на страните членки на ЕС, най-вече страните в Източна Европа останаха без топлина в продължение на две седмици през зимата. 
						ЕС покрива около една четвърт от потребностите си от газ с износ от Русия и 80% от тези доставки се транспортират до страните от блока през Украйна. 
						Законопроектът, приет във вторник, също принуди газовите компании да гарантират доставките за местните потребители най-малко за седем дни при крайно ниски температури, най-малко 30 дни на изключително голямо търсене или докато продължава период на "инфраструктурно нарушение" при нормални климатични условия. 
						Националните правителства разполагат с четири години, за да се съобразят с този стандарт и с три години, за да изградят нови трансгранични връзки. Установено бе, че липсата на такива връзки значително допринесе за проблемите с доставките в началото на 2009 г. 
						Европейската комисия (ЕК) отдели 1,4 милиарда евро за "инфраструктурни проекти като обратни потоци". 
						Според новия закон ЕК ще играе важна роля в координирането на спешни мерки и гарантирането, че националните планове няма да застрашат сигурността на доставките на газ до други страни членки по време на криза, се казва в изявление на ЕП. 
						Законът предвижда нива на кризата "ранно предупреждение", "тревога" и "извънредно положение". 
						ЕК ще трябва да обяви "извънредно положение в Съюза" или регионално извънредно положение по искане най-малко на две страни членеки, които са обявили извънредно положение в страните си. 
						Испанският евродепутат Алехо Видал Кадрас, който прокара закона през законодателния орган на ЕС от 736 членове, приветства одобряването на онова, което той нарече "крайъгълен камък по отношение на този проблем в ЕС". 
						"Tова е важна промяна, според която страните членки се придвижват отвъд чисто националния подход", каза той и също отбеляза, че евродепутатите са гарантирали, че правилата "няма да бъдат използвани от правителствата като вратички за нарушаване на функционирането на вътрешния пазар с извинението,че се задава криза". 
						Еврокомисарят по енергетика Гюнтер Йотингер прояви не по-малък ентусиазъм, като приветства одобряването на правилата, които други високопоставени европейски представители описаха като стъпка към укрепване на солидарността в областта на енергетиката в блока. 
						"Този закон е важна стъпка напред за гарантиране, че всяко домакинство ще има газ, дори в случай на нарушаване на доставките," каза Йотингер.
