Еврокомисарят Рен настоява Турция да ратифицира протокола за митническия съюз
					07/10/2005
					 
						АНКАРА, Турция -- В четвъртък (6 октомври) еврокомисарят по разширяването Оли Рен каза, че Турция трябва бързо да ратифицира протокола за разширяване на митническия й съюз с ЕС, за да бъдат включени в него новите страни членки, включително Кипър. Той каза още на външния министър Абдула Гюл, че продължаващите политически и социални реформи в страната ще бъдат "наблюдавани още по-внимателно", след като присъединителният процес вече е започнал. 
						Междувременно в Атина говорителят на правителството Теодорос Русопулос каза, че решението на ЕС да започне присъединителни преговори с Турция е създало нова основа за укрепване на гръцко-турските отношения и за решаване на кипърския въпрос. (Файненшъл таймс - 07/10/05; Turkishpress.com, Ройтерс, НТВ, АНА, ЕРА, МПА - 6/10/05)
