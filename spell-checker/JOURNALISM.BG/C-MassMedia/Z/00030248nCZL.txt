МКГ очерта проблемите на косовските сърби
					13/05/2009
					 
						ПРИЩИНА, Косово -- Интегрирането на сръбското малцинство остава главното предизвикателство, пред което е изправено Косово, една година след като Прищина обяви своята независимост, се казва в доклад на Международната кризисна група (МКГ), публикуван във вторник (12 май). Според документа Белград е насочил значителни финансови средства към сръбските общини, но с ограничен успех. Паралелните структури, се казва там, не са в състояние да отговорят на нуждите на населението. Докладът отбелязва усилията на правителството на Косово и международната общност да привлекат сърбите в косовските институции и да ги убедят, че за тях има бъдеще в независимо Косово. (Кохавижън, Косовалайв, Телеграфи, ТВ 21 - 12/05/09)
