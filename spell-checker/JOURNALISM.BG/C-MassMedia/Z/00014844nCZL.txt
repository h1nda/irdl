Комисия на СЕ призовава в проекторезолюция Скопие и съседните страни да решат откритите въпроси
					08/06/2005
					 
						СКОПИЕ, Македония -- В своя проекторезолюция Комисията по политическите въпроси към Съвета на Европа (СЕ) призовава Македония и нейните съседки да увеличат усилията си за решаване на откритите въпроси. Документът бе изпратен на македонското правителство във вторник (7 юни). Наред с други препоръки, комисията на СЕ призовава Македония и Гърция да увеличат дипломатическите усилия за решаване на продължаващия спор за наименованието на Македония. Освен това тя призовава Македония, ЮНМИК, временните власти в Косово и Сърбия и Черна гора да завършат процеса на очертаване на границата между Македония и Косово преди началото на преговорите за статута на Косово. (Уеб-сайт на македонското правителство - 08/06/05)
