Висш американски дипломат предвижда решение за статута на Косово до април 
					12/01/2007
					 
						ВАШИНГТОН, Съединени щати -- Заместник държавният секретар по политическите въпроси Никълъс Бърнс заяви в четвъртък (11 януари) пред "Гласът на Америка", че решението за окончателния статут на Косово може да бъде намерено до април. Той добави, че пратеникът на ООН Марти Ахтисаари ще започне преговорите с етническото албанско правителство на Косово и лидерите от Белград скоро след изборите в Сърбия на 21 януари. След това до един-два месеца може да се вземе решение, добави той. В отделен репортаж БиБиСи съобщи, че Ахтисаари възнамерява да представи своето предложение за статута в Прищина и Белград на 2 февруари, както и че Съветът за сигурност на ООН ще гласува окончателното предложение до м. април. (Политика - 12/01/07; ЮПИ, Б92, Танюг, Макфакс, БиБиСи - 11/01/07)
