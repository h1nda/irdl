Гръцкото правителство предложи важен законопроект за реформа на пенсионната система
					11/05/2010
					 
						АТИНА, Гърция -- В понеделник (10 май) правителството представи проект за пенсионна реформа като част от всеобхватните мерки за строги икономии, имащи за цел възстановяване на икономиката. Според пакета пенсиите ще бъдат намалени, а общата пенсионна възраст ще бъде увеличена от 61 на 65 години до 2015 г. ”Изправени сме пред историческа дилема - да позволим или да предотвратим рухването на пенсионната система”, заяви министърът на труда и социалната защита Андреас Ловердос. Според официалните прогнози, ако не бъдат взети мерки, финансирането на пенсиите ще достигне през 2020 г. 13,2 % от БВП на Гърция. Предстои тези мерки да бъдат обсъдени от парламента. (АФП, Дау Джоунс, АНА-МПА - 10/05/10)
