Съдебният процес срещу Караджич няма да започне преди септември
					02/07/2009
					 
						ХАГА, Холандия -- Процесът за военни престъпления срещу бившия босненски сръбски лидер Радован Караджич няма да започне преди септември, заяви в сряда (1 юли) съдията от Трибунала Иън Бонъми. Караджич обаче отхвърли това твърдение и заяви, че датата е твърде скорошна, защото проучването на материалите, свързани с делото, ще отнеме "няколко месеца". Съдията изрази загриженост във връзка с крайните срокове и каза, че очаква прокуратурата да се нуждае повече от година, за да изложи своята теза. "Ние може би ще трябва да обмислим други пътища за подход към делото", заяви Бонъми на прокурорите.
						Караджич, на 64 г., беше арестуван в Белград през юли 2008 г., след като прекара 13 години, укривайки се от правосъдието. Той е обвинен по 11 точки в геноцид, военни престъпления и престъпления срещу човечеството. (Вечерне Новости - 02/07/09; АФП - 01/07/09)
