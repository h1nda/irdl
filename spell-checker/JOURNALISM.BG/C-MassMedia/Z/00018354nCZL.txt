Палестинският лидер Абас посети Турция
					25/04/2006
					 
						АНКАРА, Турция -- По време на посещението си в Анкара на 23 и 24 април палестинският президент Махмуд Абас помоли Турция да помогне на страната за преодоляване на финансовата криза в Палестина и възстановяване на мирния процес в Близкия изток. Абас се срещна с турския си колега Ахмет Недждет Сезер, с министъра на външните работи Абдула Гюл, с председателя на парламента Бюлент Арънч и с Дениз Байкал, лидер на основната опозиционна Републиканска народна партия. Местните медии съобщават, че Абас ги е помолил да му помогнат да убеди Запада да не спира помощта за палестинската автономия заради избраното през март радикално правителство на "Хамас". 
						Други новини -- Местните медии съобщиха във вторник, че още около 40000 войници и допълнително оборудване са били разположени в югоизточната част на страната с цел засилване на действията на армията срещу терористичната организация Кюрдска работническа партия. Според съобщенията така общият брой на войниците е достигнал около 250000 души. (Фокус - 25/04/06; Turks.US, АФП, Кюрдски медии - 24/04/06)
