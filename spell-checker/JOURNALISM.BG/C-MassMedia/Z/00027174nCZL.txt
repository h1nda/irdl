Турция бомбардира цели на ПКК в Северен Ирак
					24/07/2008
					 
						АНКАРА, Турция -- Военни самолети са бомбардирали 13 цели на терористичната Кюрдска работническа партия (ПКК) в Северен Ирак в сряда (23 юли). Според изявление, публикувано на уебсайта на армията в четвъртък, самолетите са нанесли удари срещу "съоръжения" на ПКК в региона на Заб, в близост до турско-иракската граница. В него се казва, че операцията срещу ПКК ще продължи. Групата използва Северен Ирак като база за организиране на нападения срещу турските войски в граничните райони. Турция, снабдявана с разузнавателна информация от Съединените щати, започна да засилва военните действия срещу ПКК през декември. (Хюриет, АП, Ройтерс, АФП - 24/07/08)
