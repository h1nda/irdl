Папандреу подкрепя специалния статут за Косово
					16/09/2007
					 
						АТИНА, Гърция -- На Косово трябва да бъде даден специален статут, заяви в интервю за Би Би Си в петък (14 септември) лидерът на водещата опозиционна партия в Гърция ПАСОК Георгиос Папандреу. Запитан за възможността Косово едностранно да обяви независимост от Сърбия, Папандреу заяви, че "тези връзки и без това вече са прекъснати. Косово трябва да получи специален статут, докато постигне пълна независимост". Това, каза той, може да помогне на провинцията да привлече необходимата й финансова подкрепа и чужди инвестиции. Независимо от начина, по който ще бъде решен проблема със статута, целият регион трябва да има европейска перспектива, добави Папандреу. (РТС, НТВ Хаят - 15/09/07)
