Предстоят промени в албанското правителство 
					14/09/2010
					 
						ТИРАНА, Албания -- Очакват се правителствени промени в най-малко три министерски поста, като се има предвид искането на министър-председателя Сали Бериша, изпратено в понеделник (13 септември) до канцеларията на президента. Причина за това беше внесено преди шест месеца искане от по-малкия партньор в правителствената коалиция, Социалистическото движения за интеграция (СДИ). Бериша отказа да предприеме действия по-рано, позовавайки се на напрегнатата програма на правителството. Сега президентът Бамир Топи ще трябва да подпише указ, с който на заместник министър-председателя и министър на външните работи Илир Мета се дава постът на министър на икономиката, който той ще поеме от Дритан Прифти, определян от опозицията като най-корумпирания член на правителството. Едмонд Хаджинасто, също член на СДИ, ще замени Мета като външен министър. Президентският указ ще бъде внесен след това в парламента за одобрение. (Шекули, Ора Нюз, Би Би Си, Топ Ченъл - 13/09/10)
