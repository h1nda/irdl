САЩ ще продължат участието си в мисиите в БиХ и Косово, заявява американски дипломат
14/04/2003
 
ПРИЩИНА, Косово, Сърбия-Черна гора -- САЩ ще продължат участието си в мисиите на НАТО в Босна и Херцеговина (БиХ) и Косово, заяви американският посланик в НАТО Никълъс Бърнс в интервю в неделя (13 април) за всекидневника в Прищина &lt;I&gt;Kоха диторе&lt;/I&gt;. Вашингтон спазва ангажиментите си, подчерта Бърнс, добавяйки че нито един американски войник не е бил изтеглен от мисиите на Балканите, за да бъде изпратен в Персийския залив.
В други новини, очаква се в понеделник ръководството на мюсюлманската Партия за БиХ (ПБиХ) да избере нов председател на партията и негови заместници. Те ще бъдат назначени от деветте члена на ръководството на ПБиХ, които бяха избрани на партийния конгрес в събота.
Също в събота, неправителствената организация "В служба на децата" започна акция по кръводаряване, призовавайки обществото да дари кръв за децата, пострадали по време на войната в Ирак. Една от организаторките заяви, че се надява младите хора, преживели обсадата на Сараево, да бъдат сред първите донори. (Независне новине - 14/04/03; НТВ Хаят, ХИНА, ОНАСА, БиБиСи - 13/04/03; АФП - 12/04/03)
