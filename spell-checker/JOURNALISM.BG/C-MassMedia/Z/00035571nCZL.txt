Турски съд анулира заповедите за арестуването на заподозрени заговорници
					08/08/2010
					 
						АНКАРА, Tурция -- Съд в Истанбул анулира в петък (6 август) 102 заповеди, издадени миналия месец, за арестуването на действащи офицери и офицери от резерва, обвинени в заговор за сваляне на правителството. Съдът прие искането, внесено от адвокати на заподозрените, за канцелиране на заповедите, но не аргументира решението си. Анулирането дойде само дни, след като Висшият военен съвет блокира повишението на някои от обвинените. Общо 196 бяха обвинени през юли. 
						Според прокурори заговорът, замислен през 2003 г., е предвиждал систематично предизвикване на хаос в обществото чрез различни въоръжени операции, включително убийствата на известни религиозни лидери, журналисти и учени, както и поставяне на бомби в известни джамии. Предизвиканият хаос би подготвил положението за военна намеса. (AФП, Aнадолска информационна агенция, Aл Джазира, Би Би Си - 06/08/10)
