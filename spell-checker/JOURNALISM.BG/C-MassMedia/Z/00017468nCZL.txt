Пратеникът на ЕК каза, че Румъния е постигнала значителен напредък в защитата на децата 
					03/02/2006
					 
						БУКУРЕЩ, Румъния -- Ръководителят на делегацията на Европейската комисия (ЕК) в Румъния, Джонатан Шийли, каза, че страната е постигнала значителен напредък по въпросите, свързани със защитата на правата на децата. На международна конференция в четвъртък (2 февруари), посветена на политиката за защита на децата, Шийли отбеляза, че Румъния е предприела през последните 16 години съществени мерки, за да реши проблемите с изоставените деца. Той добави, че се очаква правителството да предприеме допълнителни стъпки в тази насока, като специално се обърне внимание на децата с физически или умствени недъзи. От началото на процеса на присъединяване на Румъния досега ЕК е отделила около 25 млн. евро в подкрепа на реформи и социални програми, свързани с правата на децата. (Найн о'клок - 03/02/06; Уеб сайт на Съвета на Европа, Ромпрес - 02/02/06)
