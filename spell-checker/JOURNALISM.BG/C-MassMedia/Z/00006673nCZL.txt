Планирани регионални срещи в Гърция и БиХ
21/04/2003
 
АТИНА, Гърция -- Във вторник (22 април) министрите на правосъдието и вътрешните работи от държавите-членки на ЕС и страните от ЮИЕ ще проведат среща в Солун. Основните теми в дневния ред ще бъдат граничният контрол, борбата с организираната престъпност, миграцията и търсенето на убежище в региона.
Други новини: Сараево ще бъде домакин на международна конференция през следващата седмица, с която ще се открие официално Трансграничната адриатическа програма Интеррег 3А. Очаква се на форума да присъстват дипломати от БиХ, Италия, Албания, Хърватия и Сърбия- Черна Гора. Те ще обсъждат регионалното развитие и сътрудничество. ( Анадолската агенция- 21/04/03; Дневник- 20/04/03; ХИНА, Би Би Си- 18/04/03)
