Официален американски представител заяви, че НАТО ще предотврати евентуално насилие в Косово
					24/11/2006
					 
						ВАШИНГТОН, Съединени щати -- НАТО има пълната решимост да предотврати всякакви възможни изблици на насилие в Косово, заяви в четвъртък (23 ноември) висш представител на американската администрация. Никълъс Бърнс, помощник държавен секретар по политическите въпроси, заяви пред репортери във Вашингтон, че Алиансът ще потуши всякакви възможни безредици в провинцията, евентуално предшестващи решението за бъдещия статут. Той отбеляза също, че бъдещето на Косово ще бъде на дневен ред по време на срещата на върха на НАТО в Рига. (ЮПИ, Файненшъл Таймс - 23/11/06)
