ЕС и САЩ свикват среща за БиХ
					04/10/2009
					 
						СТОКХОЛМ, Швеция -- Председателят на ЕС Швеция съобщи в петък (2 октомври)у че Съюзът и Съединените щати ще проведат среща с лидерите на Босна и Херцеговина (БиХ) в Сараево на 9 октомври в опит да преодолеят политическата стагнация в страната. ЕС и САЩ искат да работят заедно, за да подкрепят евроатлантическите амбиции на БиХ, заяви Швеция в изявление и отбеляза, че шведският външен министър Карл Билд и заместник-държавният секретар на САЩ Джеймс Стайнбърг са решили да свикат срещата, за да окуражат политическия диалог в страната. Сегашното положение влияе върху хода на реформите, поради което БиХ изостава от другите страни в региона, се казва в изявлението. (РТРС, Дневни Аваз, БТА - 02/10/09)
