Представител на НАТО призова България за по-активно участие в чуждестранни мисии 
					16/12/2005
					 
						СОФИЯ, България -- Председателят на Военния комитет на НАТО, генерал Ремон Ено, каза, че България трябва да намери баланс между ресурсите, които харчи за модернизация на армията, и тези за чуждестранни мисии. По време на посещението си в София той отбеляза, че сегашната задача на НАТО е сформирането на експедиционни сили в отговор на глобалната терористична заплаха. В това отношение, каза той, Алиансът очаква от България по-активно да участва в чуждестранните мисии на НАТО. В българската столица той се срещна с премиера Сергей Станишев, с министъра на отбраната Веселин Близнаков и с началника на генералния щаб на армията, генерал Никола Колев. (Сега - 16/12/05; Медиапул - 15/12/05)
