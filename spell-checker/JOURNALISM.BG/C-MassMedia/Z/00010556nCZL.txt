Лабус: "Сърбия активно се стреми към участие в "Партньорство за мир"
22/04/2004
 
БЕЛГРАД, Сърбия и Черна гора -- Сърбия и Черна гора желае да бъде приета в програмата на НАТО "Партньорство за мир", заяви в сряда (21 април) заместник-министър председателят Миролюб Лабус по време на среща с британския министър за Европа Денис Макшейн в Лондон. Лабус заяви, че членството в програмата "значително ще стабилизира политическото напрежение и ще спомогне за още по-голямо приближаване на страните до ЕС". Белград се надява по време на срещата на върха в Истанбул през юни да влезе в инициативата, която се счита за съществена стъпка към интеграцията в НАТО. Като основна пречка обаче се разглеждат досегашните резултати от сътрудничеството във връзка с военните престъпления. (Б92, Танюг, ФоНет - 21/04/04)
