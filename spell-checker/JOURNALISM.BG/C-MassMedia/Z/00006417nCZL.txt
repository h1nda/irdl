България изпраща офицери за свръзка в Тампа и Кувейт
28/03/2003
 
СОФИЯ, България -- В четвъртък (27 март) правителството обяви, че ще изпрати петима свързочни офицери в Централното американско командване в Тампа, Флорида, и още петима в Кувейт. Те ще координират разполагането на около 150 български специалисти по химическа защита близо до Ирак. Миналия месец Народното събрание гласува да съдействува с войници във водената от САЩ кампания и разреши на САЩ да използват българското въздушно пространство и летища.
В други новини, премиерът Симеон Сакскобургготски заяви, че засега не вижда причина за изгонването на иракските дипломати от България, а външният министър Соломон Паси съобщи, че още не е взето решение. Вашингтон поиска от 56 страни да изгонят дипломатите. Също в четвъртък, Паси обяви, че България е поканена да участва в следвоенното възстановяване на Ирак. (Сега, Дневник, Труд, 24 часа, Пари - 28/03/03; АП, АФП, БТА - 27/03/03)
