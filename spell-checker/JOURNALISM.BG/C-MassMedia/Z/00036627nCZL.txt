Хърватия издаде международна заповед за арестуването на бизнесмен
					07/11/2010
					 
						ЗАГРЕБ, Хърватия -- Властите издадоха в петък (5 ноември) международна заповед за арестуването на бизнесмен, обвинен в измама. През септември съд в Загреб потвърди присъдата на Мирослав Кутле и го осъди на две години и осем месеца затвор за корупция, свързана с незаконни приватизационни сделки, от които е спечелил милиони евра. Кутле, който също има и босненско гражданство, избяга в съседна Босна и Херцеговина. (Нова ТВ, ХРТ, РТРС - 05/11/10)
