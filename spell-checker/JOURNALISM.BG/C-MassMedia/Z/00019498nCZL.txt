Де Карло заяви, че САЩ ще подкрепят всеки законно сформиран македински кабинет
					06/08/2006
					 
						СКОПИЕ, Македония – Заместник-помощник държавният секретар на САЩ по европейски и евроазиатски въпроси Розмари Ди Карло заяви, че Вашингтон ще подкрепи всяко македонско правителство, сформирано според конституцията. В изявление за “Гласът на Америка” Ди Карло подчерта, че от новия кабинет се очаква да осъществи демократичните реформи. Тя допълни, че етническият албански Демократичен съюз за интеграция (ДУИ), стабилен партньор в предишното правителство, трябва да подкрепи реформите сега като част от опозицията. 
						Ди Карло направи това изявление след като ДУИ заплаши да започне протести, той като не е бил поканен да се включи в новата управляваща коалиция. (Утрински Вестник, Вечер, Вест, A1 ТВ - 05/08/06; Макфакс, МРТ - 04/08/06)
