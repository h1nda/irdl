Премиерът на Турция Ердоган е на посещение в Москва
					18/07/2005
					 
						МОСКВА, Русия -- След първата си среща с турския премиер Реджеп Тайип Ердоган президентът Владимир Путин отново потвърди важността на двустранното и регионалното сътрудничество. Ердоган започна двудневното си посещение в Москва в неделя (17 юли). Разговорите с Путин продължиха в понеделник, като се съсредоточиха върху политическото и икономическо сътрудничество в черноморския регион, дейността на групата за военноморско сътрудничество "БЛЕКСИЙФОР" и общите усилия за регионална стабилност и и сигурност. Ситуацията в Ирак и Близкия Изток, Централна Азия, Южен Кавказ и Кипър също е в дневния ред на разговорите. (Итар-ТАСС, БНР - 17/07/05)
