ЕКОФИН започна процедури срещу България и Кипър 
					14/07/2010
					 
						БРЮКСЕЛ, Белгия -- Във вторник (13 юли) Съветът по икономически и финансови въпроси на ЕС (ЕКОФИН) започна процедури при прекомерен дефицит срещу България и Кипър съгласно препоръката на Европейската комисия. Това е последица от общия бюджетен дефицит на България, който надхвърли прага от 3 % от БВП. През 2009 г. той е бил 3,9 % от БВП. Съветът призова правителството да предприеме корективни мерки до януари 2011 г. и да сведе дефицита в приемливи граници до края на следващата година. За Кипър ЕКОФИН даде на правителството една допълнителна година, до 2012 г., за да намали дефицита в рамките на лимита от 3 %. Кипърските власти съобщиха, че дефицитът е достигнал 6,1 % през 2009 г. (Дневник, Си Ен Ей, Файненшъл Мирър - 13/07/10)
