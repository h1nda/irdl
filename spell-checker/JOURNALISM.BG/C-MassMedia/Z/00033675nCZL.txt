Антонеску бе преизбран за лидер на НЛП в Румъния
					07/03/2010
					 
						БУКУРЕЩ, Румъния -- Крин Антонеску бе преизбран за лидер на Националлибералната партия (НЛП) на партиен конгрес в събота (6 март). Той събра 986 гласа, докато неговият конкурент Лудовик Орбан бе подкрепен от 357 делегати. Конгресът също гласува цялото ръководство, предложенно от Антонеску, включително заместник-председателите на партията и други високопоставени преставители. антонеску бе кандидат на НЛП на президентските избори през 2009 г., където бе трети с 20% от гласовете. (Meдиафакс, Aгерпрес - 06/03/10)
