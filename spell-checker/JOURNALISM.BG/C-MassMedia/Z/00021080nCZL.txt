Съобщава се, че либийският лидер и Романо Проди са обсъдили случая с българските медицински сестри
					26/12/2006
					 
						СОФИЯ, България -- Либийският лидер Муамар ал-Кадафи е съобщил на премиера на Италия Романо Проди, че либийският закон е бил напълно спазен в процеса срещу българските медицински сестри и палестинския лекар, според съобщения в медиите в София във вторник (26 декември). Според местните медии Ал-Кадафи се е обадил на Проди в понеделник, а Проди по-късно е окачествил продължителния разговор като много полезен. Не се съобщават повече подробности. ЕС, ООН, САЩ и Русия заклеймиха смъртните присъди, произнесени миналата седмица на преразглеждането на делото.
						 По време на коледните литургии във всички български православни църкви в неделя бяха прочетени молитви за медиците. В събота вечер, светлините в София и в повечето български градове бяха изгасени за няколко минути в знак на протест срещу смъртните присъди. (Дарик, News.bg - 26/12/06; бТВ - 25/12/06)
