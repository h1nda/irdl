Словенското посолство пое ролята на бюро за контакти на НАТО в Македония 
					18/01/2007
					 
						СКОПИЕ, Македония -- В сряда (17 януари) словенското посолство в Скопие съобщи, че от 1 януари е поело ролята на бюро за контакти на НАТО в Македония. Словения обеща пълно съдействие за "ускорена подготовка" на Македония за приемане в Алианса и че ще работи за подобряване на връзките с македонската общественост и институции, като информира хората за ползите и задълженията, свързани с членството в НАТО. Словенският външен министър Димитрий Рупел ще посети Скопие в петък.
						В Европейския парламент в Страсбург в сряда словенският премиер Янез Янса също обеща да лобира за интеграцията на Македония в ЕС. Любляна ще поеме ротационното председателство на ЕС след една година. (Вечер - 18/01/07; Макфакс, A1 ТВ - 17/01/07)
