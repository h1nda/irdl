Милич: в този регион може да има мир
					03/08/2009
					В ексклузивно интервю за Southeast European Times, лидерът на опозиционната Социалистическа народна партия Сърдан Милич обсъжда Косово, НАТО, ЕС и бъдещето.
					От Брайън Салми за Southeast European Times в Подгорица -- 03/08/09
 
					 
						
"През следващите пет или десет години страните от Югоизточна Европа ще бъдат заедно в Европа", заяви лидерът на СНП Сърдан Милич. [РЕФ/РЛ] 
						На 3 октомври 2008 г. лидерът на опозиционната Социалистическа народна партия (СНП) Сърдан Милич се изправи в Черногорския парламент и направи смело, изненадващо изявление за ширещите се слухове, че правителството на премиера Мило Джуканович се кани да признае Косово. 
						Черна гора може да признае Косово в деня, след като Сърбия го направи", каза Милич. По-малко от седмица след това Черна гора призна бившата сръбска провинция за независима страна. 
						СНП получава голяма подкрепа от голямото сръбско малцинство в Черна гора - около 30% от населението. 
						СНП спечели 54,545 гласа в изборите през март и има 16 места в парламента. 
						В ексклузивно интервю за Southeast European Times Mилич направи друго изявление, свързано с Косово. "Албанският въпрос не е приключен в Черна гора. Нека почакаме да видим какво ще каже Международния съд в Хага", заяви Милич. 
						
						Членство в НАТО на Черна гора? 
					
						Въпросът за статута на Косово не е единствения проблем в страната. Черна гора стана член на Програмата "Партньорство за мир" на НАТО, първа стъпки към потенциално пълно членство на 14 декември 2006 г. Съществува голямо скрито недоволство и враждебност в Черна гора към Алианса заради интервенцията на Балканите през 1999 г. 
						
Черногорците протестираха срещу признаването на Косово. [Архив]
						Милич намеква, че кампанията за членство на Черна гора в НАТО досега е ефективна. "Преди две години бих казал, че сте луди, ако ми кажехте, че Черна гора ще се присъедини към НАТО", казва той. 
						Милич твърди, че СНП все още не е излязла с позиция по отношение на членството в НАТО и той няма да позволи партията да научи какво той мисли по въпроса чрез медиите. 
						Проучване, проведено от Центъра за демокрация и човешки права (ЦДЧП) обаче показва, че 30% от респондентите са за членство в НАТО, 43,3% са срещу присъединяването към Алианса и 26,7% не изразяват мнение по въпроса. Тези цифри не са се променили с повече от 4% след октомври 2007 г., когато ЦДЧП започна да проучва мнението на черногорците по въпроса. 
						Милич твърди, че НАТО се е променило през десетте години след тримесечната военна кампания срещу Сърбия и тогавашния й брат Черна гора. Усилието да се пропагандира членството в Алианса сред съотечествениците му може би не е непременно упражнение в сизифовски безплодни усилия поради този факт. 
						"Не мисля, че НАТО е същото през 2009 г. каквото беше през 1999 г. Мисля, че днес НАТО е повече политическа организация, отколкото военна", заяви опозиционният лидер. Проучването на ЦДЧП показва, че малко мнозинство черногорци не са съгласни с Милич - 20,3% твърдят, че НАТО е "военна организация", 30,6% го наричат "военно-политическа организация", докато 21,7% смятат, че НАТО е "политическа/военна организация".. 
						"Мисля, че ние се отдалечаваме от един биполярен свят и отиваме към свят, който се бори с бедността, който осигурява помощ при природни бедствия, който работи по предизвикателствата на модерната епоха и не наподобява на студената война на НАТО и Варшавския договор", казва Милич. 
						Милич казва, че трябва да се направи нещо, за да се просветят почти 50% от черногорците, които проявяват невежество по въпроси, свързани с отбраната на страната и отношенията й с НАТО. "Това е нещо, което трябва да решим сега. Не трябва да останем зад барикадите си и да сме разделени по този въпрос." 
						
						Стремежите на Черна гора за членство в ЕС
					
						
Жена минава покрай билборд в Подгорица с надпис "НЕ на НАТО". Повече от 43% от населението на страната не желае да се присъедини към Алианса. [Гети Имиджис]
						Едногодишният мандат на Милич като председател на Националния съвет за европейска интеграция на страната приключи миналата седмица. Докато бе на поста, той вярваше, че страната може и ще се присъедини към Съюза. Той вярва, че "през следващите пет или десет години страните от Югоизточна Европа ще бъдат заедно в Европа." 
						"През 1990 г. Югославия бе на прага на ЕС. През този период ние имахме много млади, умни политици и загубихме 18 - 19 години. Моето поколение е загубено поколение. Не искам да загубим още едно поколение." 
						Въпреки това Милич казва, че черногорците не трябва да бързат да изпълнят стандартите на ЕС. "Ние трябва да ръководим този процес. Не мисля, че е добре да се каже: "Ако свършите работата си, ще бъдете член през 2011 г." Не трябва да има краен срок за това кога ще станем членове на ЕС." 
						 "Черна гора може да успее да се присъедини към ЕС, но преди всичко ние трябва да интегрираме черногорците в Черна гора и после можем да говорим за [европейска, евроатлантическа] интеграция." 
						
						 Стъпка към регионален мир
					
						"Ще позволите ли на някое от децата ви да сключи брак с албанец?" 
						"Да," казва Милич без колебание. "Tова [за кого ще се оженят децата му] не е моя работа." 
						След малка пауза Милич казва: "Искам да ви разкаже една история." 
						 На 23 март, 1999 г. в началото на интервенцията на НАТО на Балканите, Милич получава телефонно обаждане от стар негов приятел албанец. Първите бомби били хвърлени само на 10 км от дома на Милич часове след телефонното обаждане. Двамата учили заедно икономика в Дубровник, Хърватия. Албанецът живеел в Германия от девет години. "Приятелят ми каза: 'Виждам какво ще се случи. Моля те изпрати жена си и децата си при мен.'" 
						Милич замълча, после добави тържествено: "Този дух ми даде надежда, че в региона може да има мир."
