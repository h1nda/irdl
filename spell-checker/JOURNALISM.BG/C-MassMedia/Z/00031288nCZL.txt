Премиерът на Турция Ердоган обеща равноправие за религиозните малцинства
					16/08/2009
					 
						AНКАРА, Tурция -- Премиерът Реджеп Тайип Ердоган обеща демократични реформи на среща с лидери на религиозни малцинствени групи в събота (15 август), подчертавайки, че проблемите, свързани с правата на малцинствата блокират пътя към членство в ЕС. Вселенският патриарх Вартоломей и лидери на арменски, еврейски, сирийски православни и сирийски католически общности обядваха с Ердоган и министри от неговото правителство на остров Буюкада, близо до Истанбул. Неотдавна правителството предприе инициатива да се справи с кюрдските вълнения в страната. Ердоган заяви, че "за нас е от съществено значение точно сега да приобщим 71,5 милионното население на тази страна."
						Срещата се проведе в момент, когато страната отбеляза 25-тата годишнина от първото кюрдско нападание срещу Турция. Лидерът на Кюрдистанската работническа партия (ПКК) Абдула Йоджалан, който излежава доживотна присъда в затвора, се очакваше да разкрие пътна карта за демократично решаване на дългогодишния конфликт. Един от неговите адвокати обаче заяви, че планът трябва да се отложи засега. (Си Ен Ен Тюрк, Ройтерс, AП, AФП - 15/08/09)
