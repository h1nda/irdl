Политик етнически албанец е арестуван в Македония, според източници
04/11/2002
 
СКОПИЕ, Македония -- Дженат Адеми, един от лидерите на албанската Народнодемократична партия, се обади в Асошиейтид прес в неделя (3 ноември), за да се оплаче, че е бил задържан от македонската полиция по обвинения, че е ръководел партизански отряд по време на бунтовете миналата година. Той описа задържането си като лош старт за новото правителство, одобрено миналата седмица. Партията на Адеми спечели едно място в парламента и не е член на коалиционния кабинет. Прокурорите са издали заповед за задържане срещу няколко бивши лидери на Армията за национално освобождение, включително Али Ахмети, като ги обвинява в престъпления, които не са включени в амнистията, предложена от Охридския мирен договор. Въпреки че македонската полиция не коментира задържането на Адеми, говорител на вътрешното министерство по-късно потвърди, че това е станало на ГКПП Блато на македонско-албанската граница. (AП, МИА, A1 ТВ - 03/11/02)
