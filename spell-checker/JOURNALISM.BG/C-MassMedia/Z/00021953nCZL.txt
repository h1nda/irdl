САЩ ще изпратят първите свои военнослужещи в България и Румъния през лятото
					19/03/2007
					 
						СОФИЯ, България -- Съединените щати ще изпратят първите свои военнослужещи в базите си в България и Румъния през юни, съобщи в петък (16 март) Банц Градок, върховен командващ съюзническите войски на НАТО в Европа. Той добави, че Вашингтон планира да разположи между 2 000 и 3 000 военнослужещи в двете страни, с цел укрепване на стабилността в стратегическите райони на Черно море и Кавказ. Споразумения за базите бяха подписани миналата година. 
						В други новини от петък се съобщава, че българското правителство е приело резолюция за увеличаване на мироопазващите сили на страната в Афганистан с 320 военнослужещи, с което броят им ще възлезе на 400. Около 120 войници ще се присъединят към 80-те, които вече оказват помощ за подсигуряването на летището в Кабул. Още 200 ще бъдат изпратени да охраняват летището в Кандахар. (24 часа, Дневник, Сега - 17/03/07; Уеб-сайт на българското правителство, News.bg, Фокус, Медиафакс - 16/03/07)
