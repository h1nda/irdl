Оставката на Блага - удар върху надеждите за Шенген?
					29/09/2010
					Оставката на вече бившия румънски вътрешен министър Василе Блага може да забави усилията за присъединяване към зоната без вътрешни граници на ЕС до пролетта на 2011 г., смятат опозицията и анализаторите.
					От Паул Чокою за Southeast European Times от Букурещ -- 29/09/10
 
					 
						
Василе Блага казва, че решението му е било въпрос на чест. [Виктор Барбу/SETimes]
						Съобщението на вътрешния министър Василе Блага от понеделник (27 септември) не бе изненада след полицейския протест, който се излезе от контрол и предизвика гнева на правителството и президентството. 
						От друга страна, оставката му би могла да забави и без друго мудните усилия на Румъния да влезе в Шенгенската зона до април 2011 г. 
						Блага заяви, че решението му е било въпрос на чест. "Уважавам правото на полицаите да протестират, но само в законовите рамки", каза той на пресконференция в понеделник. 
						С доброволното си напускане на поста Блага на практика пое отговорността за ситуацията, която излезе извън контрол. Протестът на около 6 000 полицаи в петък премина границите на приетите законови граници. Демонстрантите напуснаха площада пред правителствената сграда, където имаха разрешение да демонстрират срещу намаленията на заплатите, и се отправиха към президентската резиденция. 
						Там те скандираха обидни лозунги и хвърляха шапките си през оградата на президентския дворец. Твърди се, че петима от тях са носели оръжие. 
						Разгневен, президентът Траян Бъсеску поиска от правителството да състави доклад за инцидента. 
						"Много румънци демонстрираха в Букурещ, но всички спазиха закона. Единствените, които го нарушиха, са служителите на вътрешното министерство", каза Бъсеску в телевизионно обръщение. 
						Той е свикал среща на върховния съвет за отбрана на страната в четвъртък за обсъждане на протестите. 
						 Блага бе заменен от Траян Игаш, лидер на либералдемократите в Сената. Румънците ще очакват да видят дали ще можем бързо да поемем трудната задача да вкараме Румъния в Шенген в установения времеви график. 
						 "Страхувам се, че това може да ни коства присъединяването към Шенгенската зона. Блага свърши много сериозна работа в подготовката за това присъединяване," каза председателят на Сената Мирча Джоана. 
						Някои политически анализатори изказват същите опасения. 
						"Оставката на Блага и липсата на опит у приемника му може да ни създадат някои проблеми по пътя на присъединяване, имайки предвид, че бившият министър се ползваше на Запад с репутацията на убеден реформатор," каза за SETimes Кристиан Чуперка, редактор в областта на правосъдието и вътрешните работи във вестника "Рyмъния Либера". 
						 "Румъния трябваше да спринтира през второто полугодие, съдейки по факта, че някои европейски гласове се оплакват, че все още сме неподготвени за зоната без вътрешни граници," добави той. 
						Блага обаче омаловажи последиците от оставката си за присъединяването към Шенген, заявявайки, че подготовката се води от екип от професионалисти в министерството. 
						 "Строго следваме графика за присъединяване към Шенгенската зона," каза той.
