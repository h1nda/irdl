България и Румъния получиха покани за присъединяване към НАТО
21/11/2002
 
ПРАГА, Чехия -- В четвъртък (21 ноември), членовете на НАТО официално поканиха седем нови държави да се присъединят към алианса: България, Естония, Латвия, Литва, Румъния, Словакия и Словения. Генералният секретар на НАТО Джордж Робъртсън отправи поканите по време на встъпителната сесия на двудневната среща на НАТО в Прага. Седемте страни ще станат членове през 2004 г., след като подпишат и ратифицират Северноатлантическия договор, учредителния документ на НАТО, и след като 19-те настоящи държави-членки ратифицират техните присъединителни протоколи. От своя страна, чешкият президент Вацлав Хавел настоя алиансът да потвърди пред другите балкански държави - включващи Албания, Босна и Херцеговина, Хърватска, Македония, Черна Гора и Сърбия - че "рано или късно" те ще получат предложения за членство. Албанският колега на Хавел, Алфред Моисиу, каза в сряда, че Тирана остава силно мотивирана за постигане на двете си равнопоставени цели, членството в НАТО и интеграцията с ЕС. (НАТО уеб-сайт, Медиапул, БТА, бТВ - 21/11/02; АП, АФП, Ройтерс, ATA - 20/11/02)
