Специалните сили за сигурност в БиХ отбелязаха първата си годишнина
					13/09/2006
					 
						САРАЕВО, Босна и Херцеговина (БиХ) -- Отрядът за специална поддръжка към Държавната агенция за разследване и охрана (ДАРО) отпразнува във вторник (12 септември) своята първа годишнина с церемония в Източно Сараево, на която присъстваха ръководителят на ДАРО Средое Нович и началникът на полицейската мисия на ЕС Винченцо Копола. Няколко тренировъчни упражнения, демонстриращи процедурите за задържане на опасни престъпници и терористи, бяха проведени като част от тържествата. В своя реч Нович изрази увереност, че БиХ разполага с обучени професионалисти, способни да допринесат за международните усилия срещу организираната престъпност и тероризма. (Дневни Аваз, Независне Новине - 13/09/06)
