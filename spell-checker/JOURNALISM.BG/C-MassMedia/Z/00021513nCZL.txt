Турското правителство уволни служител на полицейското разузнаване в Истанбул заради убийството на Динк
					07/02/2007
					 
						АНКАРА, Турция -- Правителството е освободило от длъжност ръководителя на информационния отдел на полицията в Истанбул, Ахмет Илхан Гюлер, във връзка с убийството на известния турски журналист от арменски произход Хрант Динк миналия месец. Канцеларията на управителя на Истанбул публикува във вторник (6 февруари) изявление, в която се казва, че Гюлер е бил уволнен заради разследването. Според местните медии обаче той е бил уволнен, защото не е предприел действия, след като преди година е получил информация за заговор за убийството на Динк. Той бе освободен от длъжност в момент, когато властите са обект на остра критика от страна на медиите. "Само Хрант Динк не е знаел, че ще го убият," твърди в свой репортаж ежедневникът "Радикал". (Радикал, НТВ - 07/02/07; Анадолска агенция, Медиапул - 06/02/07)
