Шестима бяха изправени пред съда в Белград за подпомагане на Жуплянин
					11/04/2011
					
						БЕЛГРАД, Сърбия -- Процесът срещу шестима заподозрени в подпомагане на обвиняемия във военни престъпления Стоян Жуплянин да се укрива от правосъдието започва в понеделник (11 април) в Белград. Според обвинението шестимата са осигурявали подслон на Жуплянин между май 2002 и юни 2008 г. Предполага се, че докато се е укривал от правосъдието, военновременният шеф на босненските сръбски сили за сигурност е пребивавал на 26 места в Сърбия под фалшива самоличност. Жуплянин бе арестуван през 2008 г. и обвинен от Трибунала на ООН във военни престъпления срещу мюсюлмани и хървати по време на босненския конфликт от 1992-1995 г. (Танюг, Радио Свободна Европа - 10/04/11)
