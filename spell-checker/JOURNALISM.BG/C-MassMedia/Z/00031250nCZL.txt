Албански селяни попречиха на разследването за трафик на човешки органи
					12/08/2009
					 
						ТИРАНА, Албания -- В понеделник (10 август) селяни попречиха на екип от европейски следователи да влезе в къща, за която се подозира, че е била използвана от косовските бунтовници за събирането на човешки органи от стотици сръбски жертви на конфликта в Косово от 1998-99 г. Според съобщения в местната преса от вторник жителите на село Рипа са блокирали пътя в продължение на два часа и са попречили на разследващите от Съвета на Европа (СЕ) да влязат в къщата без заповед за обиск, издадена от албанската прокуратура. Разследващите, водени от специалният докладчик на СЕ Дик Марти, са били принудени да се откажат от опитите си да посетят дома на семейство Катучи. Марти беше в Албания като част от проучвателна мисия, която включваше посещения в Сърбия и Косово. Неговият екип разследва сръбските обвинения, че косовските бунтовници са убили около 500 сръбски граждани в Албания, за да вземат органите им и след това да ги продадат в чужбина. Жертвите са били отвличани в Косово. (АФП, Нюз 24 - 11/08/09)
