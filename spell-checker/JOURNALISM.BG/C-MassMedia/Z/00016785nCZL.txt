САЩ ще бъдат домакин на среща на министрите на отбраната от ЮИЕ
					30/11/2005
					 
						ВАШИНГТОН, Съединени щати -- Министърът на отбраната Доналд Ръмсфелд ще бъде домакин на двудневна среща на министрите на отбраната от Югоизточна Европа, която ще бъде открита на 5 декември, според съобщение от вторник (29 ноември). Министрите ще разискват въпроси на регионалната сигурност и в частност борбата с разпространението на оръжия за масово унищожение, граничната сигурност, мироопазването и регионални учения, каза той. Редовните срещи започнаха да се провеждат в средата на 90-те години, по време на конфликта в бивша Югославия. (AП, Индекс, ХИНА - 29/11/05)
