ООН отчита намаляване на престъпността в Косово
24/01/2003
 
ПРИЩИНА, Косово, Югославия -- Жан Кади, главен представител по въпросите на полицията и правосъдието към мисията на ООН в Прищина, заяви пред местното събрание в четвъртък (23 януари), че престъпността в провинцията е намаляла значително през 2002 г. По данни на ООН, миналата година е имало 68 убийства, в сравнение с 245 през 2000 г., а цифрите показват и силен спад в престъпленията на етническа основа. Според доклада на мисията на ООН обаче се наблюдава нарастваща тенденция в престъпленията от "мафиотски тип", като взривяване на бомби и поръчкови убийства. "Ние ще се борим с организираната престъпност, но не можем да се справим с тези престъпления, ако нямаме свидетели, а свидетелите се нуждаят от защита. Поради това ние ще работим за осигуряването на по-добра защита на свидетелите", заяви Кади пред законодателите. (АФП -23/01/03)
