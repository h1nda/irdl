ОССЕ и Хърватия обсъждат евроатлантическата интеграция
28/04/2004
 
ЗАГРЕБ, Хърватия -- Министърът на отбраната Берислав Рончевич се срещна с ръководителя на мисията на ОССЕ в Хърватия Петер Семнеби във вторник (27 април). Двамата са обсъдили въпроси, свързани с евроатлантическата интеграция и процеса на реформите. Рончевич посочи, че е отхвърлил твърденията, че министерството му е било по някакъв начин въвлечено в задържането на завръщащи се сръбски бежанци. Освен това той обеща да представи доклад на своето министерство, касаещ зачитането на правата на собствениците на жилищни имоти. Той и Семнеби обсъдиха Плана за действие за членство в НАТО, както и становището на Европейската комисия по кандидатурата на Хърватия за членство. (Вечерни лист - 28/04/04; ХИНА - 27/04/04)
