БиХ се надява да получи план за присъединяване към НАТО през април
					04/03/2010
					 
						БРЮКСЕЛ, Белгия -- Босна и Херцеговина (БиХ) се надява да получи План за действие за членството си в НАТО на срещата на външните министри на Алианса в Талин следващия месец, каза в сряда (3 март) министър-председателят Никола Шпирич. Той говори на съвместна пресконференция с генералния секретар на НАТО Андерс Фог Расмусен в Брюксел.
						Шпирич каза, че делегация на НАТО ще посети БиХ по-късно този месец, за да определи дали Алиансът да предложи по-близки отношения със страната. Той добави, че интеграцията в ЕС и НАТО - заедно със солидното регионално сътрудничество - е приоритет на външната политика на страната. През декември НАТО отложи решението си да предложи на БиХ план за членство поради политическата криза в страната и спрелия процес на реформи. (РТРС, Dnevnik.ba, ДПА - 03/03/10)
