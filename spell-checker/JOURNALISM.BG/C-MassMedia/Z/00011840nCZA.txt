Новият командващ КФОР обещава по-големи усилия за предотвратяване насилието в Косово
					02/09/2004
					Обещавайки да засили сигурността в Косово френският генерал-лейтенант Увес деКермабон пое командването на КФОР по време на церемония в сряда.
					(Интернешенъл херълд трибун – 02/09804, АФП,СНЮЗ – 01/09/04,КФОР- 20/05/04)
 
					 
						
Напускащият командващ КФОР генерал-лейтенант Холгер Камерхоф (вдясно) поздравява своя наследник генерал-лейтенант Увес деКермабон по време на церемония по предаване на командването в Прищина в сряда (1 септември). [АФП]
						Новият командващ КФОР френският генерал-лейтенант Увес деКермабон даде обет за засилване усилията за предотвратяване повтарянето на насилието от средата на март в Косово. 
						“Ситуацията е нестабилна, така че безспорно е необходимо да се променят начините на действие на силите за сигурност за да бъдат те по-подвижни, по-противодействащи и да се подобри разузнаването”АФП цитира да казва деКермабон по време на церемонията по предаване на командването в Прищина на (1 септември ) сряда. 
						Той пое командването месеци след избухване на етническите размирици, в които бяха убити 19 човека и стотици други ранени. По време на тридневните вълнения , най-големите след конфликта от 1998-1999 година , стотици домове, принадлежащи на етническите малцинства, предимно косовски сърби бяха или повредени или разрушени, както и десетки църкви и религиозни обекти. 
						Напомняйки тази криза деКермабон каза, че тя изпраща “червен сигнал”,че положението остава нестабилно и много неща трябва да бъдат направени, за да се постигне прогрес. 
						“Първата задача е засилване на сигурността” каза той, добавяйки че планира да работи с ”всички власти в Косово, сръбски и албански - политици, военни, религиозни представители и представители на сигурността, защото всичко се прави за тях и чрез тях”.. 
						Замествайки генерал-лейтенант Холгер Камерхоф, деКермабон е деветият командващ КФОР откакто те бяха разположен през 1999 година. Той е бил заместник командващ на силите от март 2003 до сега. Преди това е служил като Командир на Северна международна бригада в Митровица.. 
						На церемонията в сряда командирът на Обединените сили на НАТО в Неапол, адмирал Грегори Джонсън оцени високо работата на Камерхоф, но също и отправи критика към мироопазващите сили за тяхната неспособност да осуетят вълненията от средата на март. 
						“Поведението от тези дни не отговори на изискванията на Северно-атлантическия съюз”, каза Джонсън, признавайки че различното управление на задълженията сред войските от 36- те страни участващи в ръководените от НАТО многонационални сили, усложни техния отговор.
						Френският министър на отбраната Михаел Алиот- Марие присъства на церемонията. “Ние навлизаме в период на максимален риск” каза тя, обръщайки внимание ,че на 23 октомври в Косово ще се проведат парламентарни избори. “Положението е спокойно, но крайно крехко”. 
						Междувременно, косовският президент Ибрахим Ругова обеща своята подкрепа и тази на хората в Косово за КФОР, които той каза “доказаха своята способност и зрялост”.
