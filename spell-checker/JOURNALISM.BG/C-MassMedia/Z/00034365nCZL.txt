Гръцката полиция използва сълзотворен газ, за да разпръсне протестиращи
					30/04/2010
					 
						АТИНА, Гърция -- В четвъртък (29 април) полицията използва сълзотворен газ, за да разпръсне стотици протестиращи, които се бяха събрали пред сградата на министерството на финансиите в Атина, за да демонстрират срещу правителствените мерки за строги икономии. Протестиращите, главно привърженици на опозиционната лява партия СИРИЗА, издигнаха лозунги, критикуващи МВФ. Очевидци заявиха, че протестиращите са се опитали да разкъсат полицейския кордон и да влязат в министерството и са замервали представителите на сигурността с пластмасови бутилки. (Ройтерс, АФП - 29/04/10)
