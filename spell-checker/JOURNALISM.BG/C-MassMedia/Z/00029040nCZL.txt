Сърбия помоли западните разузнавателни агенции да издирват Младич
					20/01/2009
					 
						БЕЛГРАД, Сърбия -- Правителството помоли западните разузнавателни агенции да помогнат за издирването на най-търсения беглец от Трибунала в Хага, бившия босненски сръбски военновременен командир Ратко Младич. В интервю за "Ройтерс" от понеделник (19 януари) вътрешният министър Ивица Дачич каза, че засега издирването не е дало никакви резултати. Той добави, че въпреки че сръбските власти остават решени да сложат край на въпроса за военните престъпления, ЕС "изнудва Сърбия" по този повод. Сърбия подписа Споразумение за стабилизация и асоцииране през април 2008 г., но Холандия блокира прилагането му, докато Младич не бъде поставен зад решетките.
						Други новини от понеделник -- Бившият босненски сръбски лидер Радован Караджич заяви пред Трибунала в Хага, че няма пари за подготовката на своята защита. По време на заседание на съда по процедурни въпроси Караджич каза, че Хага преднамерено е ограничила финансирането му, за да го принуди да се съгласи с назначаването на адвокат. Караджич разкритикува и внезапното претърсване на дома на жена му в Босна и Херцеговина, извършено от силите на НАТО на 2 декември. (Ройтерс, АФП, Бета, Б92 - 19/01/09)
