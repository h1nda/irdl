Официални представители на ЕС дават висока оценка на мерките, които Тирана взема срещу мафията
					08/05/2006
					 
						ТИРАНА, Албания -- Председателят на Европейската комисия Жозе Мануел Барозу е дал висока оценка на мерките, които правителството предприема срещу организираната престъпност, довели неотдавна до стотици арести. В репортажи в местната преса от понеделник (8 май) се цитира изявление на премиера Сали Бериша, който заявява, че Брюксел привества решимостта на страната да разбие организираната престъпност, което е условие за подписване на Споразумението за стабилизация и асоцииране с ЕС. Бериша казва, че неговото правителство е успяло да прекъсне връзката между политиците и организираната престъпност, добавяйки, че няма да има амнистия за който и да е член на правителството или парламента, уличен във връзки с престъпните среди. 
(Албейниън Нюз - 08/05/06; Албейниън Нюз - 06/05/06)
