Заместник-председателят на ЕК Ферхойген каза, че ЕС се нуждае от Турция
					19/10/2009
					 
						БЕРЛИН, Германия -- Заместник-председателят на Европейската комисия (ЕК) Гюнтер Ферхойген каза в интервю за германската радиостанция "Дойчландфунк" в неделя (18 октомври), че ЕС се нуждае от Турция повече, отколкото Анкара се нуждае от Брюксел. "Турция има огромно стратегическо значение в светлината на сигурността на целия регион", каза Ферхойген. "ЕС трябва да помисли какво би станало, ако Турция предпочете да следва друг път, а не спечелването на място сред западните държави." Той каза, че Турция може да улесни отношенията между западните демокрации и ислямския свят. Ферхойген обаче подчерта, че Турция все пак трябва да изпълни определените изисквания за членство. (Заман - 19/10/09; Ан Нахар, МИА - 18/10/09)
