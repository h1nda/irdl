Груевски изпрати писмо до председателя на ЕК Барозу във връзка с македонското малцинство в Гърция
					21/07/2008
					 
						СКОПИЕ, Македония -- Министър-председателят Никола Груевски е написал писмо до председателя на Европейската комисия (ЕК) Мануел Барозу във връзка с признаването на македонското малцинство в Гърция, съобщиха местните медии в неделя (20 юли). Писмото е било изпратено скоро, след като Груевски изпрати писмо и на своя гръцки колега Костас Караманлис по този въпрос. В писмото си до Бароозу Груевски твърди, че гръцките власти оспорват правата на македонците и тяхната идентичност от години в разрез с международното право. Той призова председателя на ЕК да гарантира защитата на правото на свободно изразяване на етничността в Гърция. "Очакваме Гърция, като страна-членка на ЕС и НАТО да започне да изпълнява препоръките на Европейската комисия", пише Груевски. (Вечер - 21/07/08; A1 - 20/07/08)
