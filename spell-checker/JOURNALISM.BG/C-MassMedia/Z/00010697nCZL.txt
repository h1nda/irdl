Кощуница отрича съществуването на сделка около предаването на Легия
05/05/2004
 
БЕЛГРАД, Сърбия-Черна гора -- Сръбският премиер Воислав Кощуница заяви категорично във вторник (4 май), че на са били водени предварителни преговори между правителството и предалия се в неделя Милорад "Легия" Лукович, обвинен, че е организирал убийството на премиера Зоран Джинджич. "Сръбското правителство не е насърчавало Лукович да се предаде, той се предаде сам," заяви Кощуница, допълвайки, че предаването е изненадало властите. Медиите лансираха хипотези, че правителството е предложило на Легия статут на "защитен свидетел" в замяна на негови показания, които биха засегнали Демократическата партия на Джинджич.
Други новини: ЮНЕСКО призовава сръбските власти да засилят гаранциите за свободата на медиите. По време на конференция в Белград във вторник Генералният директор на ЮНЕСКО Коичиро Матсура призова страната да осигури нормални условия за функциониране на свободни и конкурентноспособни медии. (Б92, Танюг, Бета - 04/05/04)
