Еди Рама предупреди правителството за унищожаване на документи
					22/09/2010
					 
						ТИРАНА, Aлбания -- Лидерът на опозиционната Социалистическа партия (СП) Еди Рама предупреди правителството във вторник (21 септември), че ако бъдат унищожени материали, свързани с оспорваните общи избори през юни 2009 г., преговорите между управляващата Демократическа партия (ДП) и опозицията за решаване на кризата, ще пропаднат. Централната избирателна комисия съобщи, че изборните материали, включително бюлетини, трябва да бъдат унищожени, за да продължи подготовката за местните избори през следващата година. СП настоява за подробно разследване на изборите миналата година, като твърди, че е установила много нарушения в изборния процес. Рама говори в Решен, където той проведе серия срещи с поддръжници на СП за протести, целящи сваляне на правителството заради икономическите проблеми и безработицата. (НОА, Шекули, Клан, Алсат - 21/09/10)
