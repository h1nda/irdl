Новата кметица на Атина остана невредима след опит за покушение
15/12/2002
 
АТИНА, Гърция -- Избраната наскоро за кмет на Атина Дора Бакояни остана невредима след опит за покушение, извършен в петък (13 декември) близо до офиса й в центъра на града. Неизвестен мъж стрелял по колата й, ранявайки сериозно шофьора. Бакояни е получила леки наранявания по лицето и ръцете от счупените стъкла на автомобила. По-късно полицията задържа атентатора, тридесет и пет годишния Йоргос Сандалис, който се оказал бивш пациент на психиатрията. В събота той беше обвинен в опит за убийство и незаконно притежаване на оръжие. Когато поеме поста през януари, Бакояни ще стане първата жена-кмет на Атина. (АНА, Катимерини - 14/12/02)
