Грегорян е оптимистичен за сектора на отбраната в БиХ
					19/12/2005
					 
						САРАЕВО, Босна и Херцеговина (БиХ) -- Съпредседателят на Комисията за реформа в отбраната Рафи Грегорян изказа оптимизъм относно бъдещето на въоръжените сили на БиХ след последната сесия на комисията в петък (16 декември), чийто мандат изтича на 31 декември. В интервю за сараевския ежедневник "Дневни аваз" Грегорян дава висока оценка на бързия темп на реформите, които се провеждат в армията.
						Други новини -- Премиерът на Република Сръбска Перо Букейлович призова в петък парламента да приеме проектобюджета за 2006 г. до края на тази година. В слово пред сесията на Търговската камара на РС Букейлович предупреди, че в противен случай автономната област ще бъде изправена пред период на нестабилност, тъй като правителството ще трябва да разчита на временно финансиране през следващата година. (Дневни аваз - 19/12/05; Независне новине - 17/12/05; Фена - 16/12/05)
