Арестът на Готовина премахна натиска върху Хърватия
					16/12/2005
					 
						НЮ ЙОРК, Съединени щати -- Еврокомисарят по разширяването Оли Рен изрази задоволството си от ареста с думите, че той доказва, че на правителството на Хърватия, което в продължение на месеци твърдеше, че Готовина не е в страната, може да се има доверие. От своя страна премиерът Иво Санадер каза, че Хърватия се надява да се присъедини към ЕС до 2009 г. 
						В сряда Камарата на представителите на САЩ прие резолюция, с която препоръчва бързото приемане на Хърватия в НАТО. Резолюцията очертава напредъка, постигнат при изпълнение на политическите, икономическите, военните и другите критерии за членство. 
						В изказване пред Съвета за сигурност на ООН в четвъртък (15 декември) главният прокурор на ООН за военни престъпления Карла дел Понте официално благодари на правителствата на Хърватия и Испания за помощта им при арестуването миналата седмица на укриващия се обвиняем Анте Готовина. Тя каза, че в края на септември Загреб е предоставил важна информация за местонахождението на Готовина, което я е мотивирало да даде положителна оценка за сътрудничеството на Хърватия. (Нови лист, Вечерни лист - 16/12/05; ХИНА, Правда, Ройтерс, EUObserver - 15/12/05)
