Турското правителство поиска от опозицията да даде свои предложения за реформи
					24/03/2010
					 
						АНКАРА, Турция -- Във вторник (23 март) министър-председателят Реджеп Тайип Ердоган поиска от опозиционните партии в парламента да прибавят свои мерки към пакета от 26 конституционни реформи на правителството. Промените предвиждат намаляване на правомощията на съдиите и изменения в начините за избиране на съдиите и държавните прокурори. С промените се цели също създаване на по-стриктни процедури за забрана на политически партии. На заседание на парламентарната група на управляващата Партия на справедливостта и развитието (ПСР) Ердоган каза, че Турция не трябва да губи повече време с отлагане на промените, които имат за цел да проправят пътя за евентуално присъединяване към ЕС и по-високи демократични стандарти. Очакваме опозиционните партии да дадат своя принос към предложения пакет до края на седмицата, добави той. Дениз Байкал, лидер на опозиционната Републиканска народна партия, обаче заяви, че промените обслужват единствено интересите на управляващата партия. (Заман, Радикал, Милиет - 24/03/10; Ройтерс - 23/03/10)
