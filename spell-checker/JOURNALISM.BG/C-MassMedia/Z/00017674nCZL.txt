Петрашевич се призна за виновен за убийствата в Сребреница, заснети на видео
					22/02/2006
					 
						БЕЛГРАД, Сърбия и Черна гора -- Бивш член на сръбската военизирана групировка "Скорпиони", Перо Петрашевич, се призна във вторник за виновен по обвиненията, свързани с убийството на шестима босненски младежи през 1995 г. в Сребреница. В специалния съд за военни престъпления в Белград Петрашевич заяви, че е участвал в убийствата под преките заповеди на висшестоящи офицери. Екзекуциите са били заснети на видеокасета, която се появи миналата година. 
						Други новини -- Във вторник (21 февруари) сръбските медии масово пренебрегнаха правителствените изявления, отричащи, че обвиняемият във военни престъпления Ратко Младич е бил проследен и се очава да се предаде. Местните медии и международните осведомителни агенции се позоваха на източници, които търдят, че скривалището на беглеца е било открито. Сърджан Джурич, говорител на премиера Воислав Кощуница, обаче заяви, че медиийните репортажи за ареста на Младич на практика пречат на усилията на правителството да го предаде на правосъдието. Слуховете се появиха преди очаквания идната седмица доклад до външните министри на ЕС от еврокомисаря по разширяването Оли Рен, който ще направи оценка на сътрудничеството на Сърбия с Хагския трибунал. Преговорите по Споразумението за стабилизация и асоцииране между Сърбия и Черна гора и ЕС може да бъдат спрени, ако степента на сътрудничество бъде преценена като недостатъчна. (Блумбърг, БиБиСи, Независне новине, Блиц, Данас, Нови лист - 22/02/06; Ройтерс, АФП, АП, ЮПИ, БиБиСи, Фена, ПБС БиХ, Танюг, Б92, Бета - 21/02/06)
