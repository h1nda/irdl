Иракският външен министър даде висока оценка за ролята на България в усилията за стабилизация
18/12/2003
 
НЮ ЙОРК, Съединени щати -- Иракският външен министър Хошияр Зебари се срещна с българския си колега Соломон Паси в сряда (17 декември) на среща, съпътстваща работата на заседанието на Съвета за сигурност на ООН. Зебари изрази благодарност към България за ролята й в стабилизирането на Ирак в качеството й на председател на съвета този месец. Паси бе в Ню Йорк, за да председателства откритото заседание на съвета по въпросите на Косово. Той приветства инициативата на ръководителя на ЮНМИК Хари Холкери за очертаване на по-конкретни насоки за прилагане на политиката "стандарти преди статута". (Труд, 24 часа - 18/12/03; БTA, БНT, бТВ - 17/12/03)
