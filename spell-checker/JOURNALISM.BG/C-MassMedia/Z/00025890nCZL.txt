Вицепрезидентът на САЩ е на посещение в Анкара
					24/03/2008
					 
						АНКАРА, Турция -- Американският вицепрезидент Дик Чейни пристига в понеделник (24 март) в Анкара като част от обиколката си в Близкия изток. Основни теми на разговорите му с президента Абдула Гюл, премиера Реджеп Тайип Ердоган и началника на генералния щаб, генерал Яшар Буюканът, се очаква да бъдат ситуацията в Ирак и Афганистан, ядрената програма на Иран, разполагането на ракетни системи в Европа и перспективите за уреждане на арабско-израелския конфликт. Очаква се още турските власти да повдигнат въпроса за усилията в борбата с терористичната Кюрдска работническа партия (ПКК), която организира нападения срещу Турция от своите бази в Северен Ирак.
						Президентът на Туркменистан Гурбангули Бердимухамедов също се очаква в Анкара в понеделник, когато ще започне двудневното му посещение по покана на Гюл. (РИА-Новости, Си Ен Ен Търк - 24/03/08; Анадолска информационна агенция - 23/03/08)
