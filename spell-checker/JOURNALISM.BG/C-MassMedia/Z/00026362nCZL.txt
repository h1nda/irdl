Хърватия се стреми към равни права за хърватите в БиХ
					07/05/2008
					 
						ЗАГРЕБ, Хърватия -- Външният министър Гордан Йандракович заяви, че Хърватия иска босненските хървати да имат същите конституционни права като другите две националности в Босна и Херцеговина. Той заяви за всекидневника "Независне Новине" в Баня Лука във вторник (6 май), че правата на всички хора, живущи в БиХ, трябва да бъдат гарантирани чрез конституционни поправки, одобрени както от босненските сърби, така и от мюсюлманите. Той добави, че Хърватия е изразходвала около 3,5 милиона евро през 2007 г. и планира да инвестира повече от 4 милиона евро тази година, за да помогне на босненските хървати да се завърнат по домовете си, в които са живели преди конфликта през 1992-1995 г. 
						Изявлението на Яндракович бе в отговор на призивите от страна на лидерите на босненските хървати за промени в босненската Конституция. Според тях сегашните текстове в конституцията маргинализират етническата им група, която представлява около 15% от населението на БиХ. (Независне Новине, ДПА, Javno.com - 06/05/08)
