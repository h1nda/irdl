Премиерът на Черна гора Джуканович каза, че отношенията със Сърбия са се влошили
					02/02/2009
					 
						ПОДГОРИЦА, Черна гора -- Премиерът Мило Джуканович каза в неделя (1 февруари), че отношенията между Подгорица и Белград са на „неприемливо” ниско равнище и че Сърбия изглежда не желае да приеме нов посланик на Черна гора. Посланикът на Подгорица бе изгонен миналата година, след като Черна гора призна независимостта на Косово. Джуканович каза в неделя, че процедурата за назначаване на нов посланик няма да започне, докато Белград не покаже недвусмислено, че дипломатът е добре дошъл. Джуканович съобщи още, че Черна гора скоро ще установи дипломатически отношения с Прищина и недълго след това ще избере „модела на представителство”. (Танюг, Б92 - 01/02/09)
