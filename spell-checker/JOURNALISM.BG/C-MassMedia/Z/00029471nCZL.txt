Албания потвърди, че ще кандидатства за статут на страна-кандидатка за членство в ЕС до юни
					02/03/2009
					 
						ТИРАНА, Албания -- Външният министър Лулзим Баша потвърди в неделя (1 март), че правителството планира да кандидатства за статут на кандидат за членство в ЕС до юни. "Сега Албания е променена и надеждна страна и е в състояние да изпълни задълженията си", заяви Баша на среща на управляващата Демократическа партия (ДП). Миналата седмица ЕС предупреди, че може да се наложи Албания да отложи кандидатурата си поради глобалната финансова криза.
						В други новини от неделя се съобщава, че Партията на демократическия алианс е заявила, че ще постигне коалиционно споразумение с ДП преди парламентарните избори през юни. Партията цели да спечели шест места, заяви лидерът Неритан Чека.
						По друг повод в неделя Министерството на вътрешните работи призова всички граждани да подадат молби за издаване на нови лични карти, ако искат да гласуват през юни. Гласоподавателите трябва да представят или паспорт или електронна лична карта в избирателните секции. Крайният срок за подаване на моблите е 15 април. (Aтш, Шекули, Болкън Уеб, Телеграфи, Tоп Ченъл, Коха Йоне, Шкип - 01/03/09)
