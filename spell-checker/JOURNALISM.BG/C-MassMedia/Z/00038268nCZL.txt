ОССЕ: "Новият български наказателен кодекс може да засегне свободата на медиите"
					22/04/2011
					
						ВИЕНА, Австрия -- ОССЕ предупреди в четвъртък (21 април), че измененията в българския наказателен кодекс може да бъдат използвани за ограничаване на свободата на медиите. Промените, приети от парламента на 13 април, предвиждат лишаване от свобода до четири години за журналисти, които подбуждат към омраза, дискриминация или насилие. В писмо до българския външен министър Николай Младенов медийният представител на ОССЕ Дуня Миятович каза, че страната трябва "да намери ефективни начини за справяне с езика на омразата, без да застрашава свободата на изразяване, и да гарантира възможността за изразяване на легитимна критика. Лишаването на журналисти от свобода "е крайна мярка и нарушава международните стандарти за свободно изразяване." (Медиапул, бТВ, Дневник, Труд - 21/04/11)
