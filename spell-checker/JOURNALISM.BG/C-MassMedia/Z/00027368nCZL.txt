Македония настоява, че признаването на малцинство не представлява заплаха за Гърция
					11/08/2008
					 
						АТИНА, Гърция -- Македонският външен министър Антонио Милошоски отново повтори в неделя (10 август) искането на страната си за признаване на македонско малцинство в Гърция. В интервю за гръцкия всекидневник „Елефтеротипия” Милошоски заяви, че признаването на „една малка етническа група” не би представлявало заплаха за Гърция, добавяйки, че т.нар. македонско малцинство има право на свобода на изразяване и на съхраняване на езика, националната си и културна идентичност. Той добави обаче, че въпросът не би трябвало да влияе на водените с посредничеството на ООН преговори по въпроса за името между двете страни. Нов кръг от преговори по въпроса започва в четвъртък в Ню Йорк. (Елефтеротипия, ЕРТ, Катимерини, In.news - 10/08/08)
