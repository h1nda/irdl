Еврокомисарят Фюле призова Косово да засили борбата с корупцията и организираната престъпност
					17/03/2010
					 
						ПРИЩИНА, Косово -- Във вторник (16 март), дни преди визитата си в Прищина, еврокомисарят по разширяването Щефан Фюле ясно посочи, че ще поиска от властите в Косово да засилят борбата си срещу корупцията, организираната престъпност и прането на пари и да реформират публичната администрация. Фюле заяви, че косоварите трябва да са горди със своите постижения, но предупреди, че те трябва да разберат, че много още трябва да бъде направено, за да не се допусне изоставане на процесите на евроинтеграция. В изявление за пресата, публикувано от Бюрото за връзка на Европейската комисия в Косово, Фюле отбелязва, че поддържането на стабилността и налагането на върховенството на закона в цяло Косово остават предизвикателствата пред Косово. (Зери, Коха Диторе - 17/03/10; Клан Косова, КТВ - 16/03/10)
