Румънският кабинет одобрява проектоспоразумения за заеми
					30/01/2006
					 
						БУКУРЕЩ, Румъния -- В петък (27 януари) кабинетът одорби проектоспоразумения, упълномощаващи финансовото министерство да уреди заеми на обща стойност 930 млн. евро от международни финансови институции през 2006-2009 г. Финансирането ще бъде за жилищни и инфраструктурни проекти, както и за възстановяване на водоснабдителните и канализационни системи в няколко района. Кабинетът одобри и споразумение със Световната банка за кредит от 110 млн. евро за подкрепа на реформите в съдебната система.
						Други новини -- Словенският президент Янез Дърновшек започва двудневно посещение в Румъния в понеделник. В дневния ред се очаква да преобладават въпроси, свързани с подготовката на България и Румъния за членство в ЕС, както и за бъдещия статут на Косово. (Найн о'клок, Дневник, СТА - 30/01/06; Уеб сайт на румънското правителство - 27/01/06)
