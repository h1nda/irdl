Недоволни кипърски гърци се опитаха да щурмуват разделителната бариера
25/04/2003
 
НИКОЗИЯ, Кипър -- Стотици недоволни кипърски гърци се опитаха да преминат през веригата на мироопазващите войски на ООН в Никозия в петък (25 април), за да влязат в зоната на кипърските турци на север. Войските на ООН поставиха бариера до двореца Ледра, за да въведат ред на граничната пункт, където за един ден се бе образувало задръстване от коли на разстояние 11 километра. Кипърските гърци, започнали 4-дневна великденска ваканция, се опитаха да се промъкнат през бариерата на ООН, но бяха спрени и блокирани от войската. В понеделник бяха премахнати ограниченията на границата между севера и юга за първи път от разделянето на този средиземноморски остров през 1974 г. В четвъртък гръцкият външен министър Георгиос Папандреу приветства мярката, като каза, че тя е резултат от решението на ЕС да приеме в своите редици Република Кипър като пълноправен член. (Ройтерс - 25/04/03; САН, МПА - 24/04/03)
