Ашдаун ще се срещне с ръководителя на Световната банка, за да обсъди реформите в БиХ 
					23/03/2005
					 
						САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун продължава своята обиколка на САЩ в сряда (23 март) с разговори в централата на ООН в Ню Йорк и със срещи с висши представители на САЩ във Вашингтон. Във вторник Ашдаун се срещна с президента на Световната банка Джеймз Улфънсън, за да обсъди темпа на реформите в БиХ, както и местните проекти на Банката. 
						Междувременно представителят на ВКБООН в БиХ Удо Янц призова властите във Федерация БиХ (ФБиХ) да гарантират достатъчно финансиране за процеса на завръщане на бежанците през тази година. Той потвърди, че правителството на ФБиХ трябва да прехвърли парите, които дължи на Фонда на БиХ за завръщане на бежанците. 
						Също във вторник командващият щаба на НАТО ген. Стивън Шук изрази притеснение относно неотдавнашните сигнали, подадени от управляващата Сръбска демократическа партия в Република Сръбска (РС). В края на седмицата законодателният орган на РС одобри документ, в който изрично се изключва провеждането на ключово важни реформи в сектора на отбраната. (Източници на СВП, Фена, РТРС - 23/03/05; Източници на СВП, Фена, НТВ Хаят - 22/03/05)
