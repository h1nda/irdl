Очакват се още персонални промени в Македония във връзка със скандала за износ на оръжие 
					26/12/2006
					 
						СКОПИЕ, Македония -- Министърът на отбраната Лазар Еленовски заяви в понеделник (25 декември), че ще има още персонални промени в армията и в разузнавателните служби в резултат на неотдавнашния скандал, свързан с нелегален износ на оръжие. В съобщения в местните медии се изказват предположения, че са били уволнени високопоставени офицери от военното разузнаване и от цивилните служби в сектора на логистиката и отбраната. Въпросното оръжие изглежда е било дарение от Съединените щати и е било продадено в България. 
						В други новини от понеделник се съобщава, че съюзът, представляващ служителите от сектора на отбраната е представил исканията си за 18% увеличение на заплатите в армията. Съюзът също е отправил протест срещу уволнението на около 113 офицери, настоявайки за равноправно отношение към военните и цивилни кадри в армията. (Дневник, Вечер - 26/12/06; A1 ТВ - 25/12/06)
