МВФ иска Румъния да намали броя на държавните служители
					10/08/2009
					 
						БУКУРЕЩ, Румъния -- Експерти от МВФ преговарят с кабинета да съкрати близо 150 000 служители от публичния сектор през следващата година, предадоха в понеделник (10 август) местните медии, цитиращи източници от правителството. Това ще доведе до икономии от около 0,35 % от БВП. Според съобщенията се провеждат преговори за замразяване на пенсиите и заплатите до 2011 г. МВФ предлага още да се спре заплануваното за тази есен 2-процентно увеличение на пенсиите, а всички държавни служители да си вземат между две и три седмици неплатен отпуск още от следващия месец. 
						Понастоящем близо 1,4 млн. души са заети в румънския публичен сектор. Президентът Траян Бъсеску неотдавна заяви по националното радио, че има твърде много служители в публичния сектор и че кабинетът трябва да започне да преструктурира тези служби възможно най-скоро. (Котидианул, Зиаре, Гардианул - 10/08/09)
