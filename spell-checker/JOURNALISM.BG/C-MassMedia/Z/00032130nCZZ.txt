Наука и технологии: Румъния е домакин на "Глоубъл Форум Ай Ти 2009"
					26/10/2009
					Представители на 30 страни се събраха на изложение за информационни технологии в Румъния. Още новини от областта на науката: здравното министерство на Косово организира шествие за повишаване на информираността по въпросите на рака на гърдата; Белград е домакин на конгрес на кардиолози.
					 
						
Изложение „Глоубъл Форум 2009”, Румъния. [Гети Имиджис]
						
						Румъния бе домакин на 18-ото издание на изложението за информационни технологии „Глоубъл Форум 2009“, което се проведе в понеделник (19 октомври) и вторник. Проявата привлече 350 експерти по информационни технологии и представители на 30 правителства от цял свят. Сред обсъдените теми бяха концепциите за електронно правителство, електронното здравеопазване, системите за електронно разплащане и влиянието на технологиите върху околната среда, телемедицината, цифровите медии и тенденциите във високоскоростния интернет. Проявата се провежда с подкрепата на Европейската комисия. 
						*** 
						
						Косовското здравно министерство организира в събота (24 октомври) в Митровица шествие като част от кампания за привличане на общественото внимание към ранното диагностициране на рака на гърдата. Шествието е част от Балканската инициатива, която се бори за същата кауза. 
						*** 
						17-ият конгрес на Организацията на кардиолозите в Сърбия се проведе от 18 октомври до сряда (21 октомври) в Белград. При откриването сръбският вицепремиер и министър на науката и технологичното развитие Божидар Джелич заяви, че в бъдеще обединяването на научния потенциал на сръбските здравни институции ще бъде приоритет на правителството. 
						*** 
						Два румънски университета бяха включени в класацията на университетите в света „Таймс Хайър Едюкейшън 2009”. Букурещкия университет е класиран сред първите 500-600 университета. Институцията е на 228-о място в категорията „Природни науки”. Университетът „Бабеш-Боляй” в Клуж-Напока участва в класацията за първи път и е на 600-но място. 
						*** 
						
						Хърватски изобретатели спечелиха 15 награди на 9-ото Шоу на британските изобретения, което се състоя от 14 до 17 октомври в Лондон. То получиха три двойни злати медала, пет златни, шест сребърни и един бронзов медал. 
						*** 
						Новата операционна система на "Майкрософт" Windows 7 ще бъде официално пусната на пазара в Румъния на 5 ноември след нейната световна премиера в четвъртък (22 октомври). "Майкрософт Румъния" ще продава и Windows 7 Starter, базова версия на новия софтуер. 
						*** 
						
						Сръбският президент Борис Тадич и министърът на здравеопазването Томица Милосавлевич откриха в четвъртък (22 октомври) Национален център по позитронно-емисионна томография в Сръбския клиничен център в Белград. Центърът получи сложно оборудване за ранна диагностика и лечение на злокачествени заболявания. 
						
						(Различни източници - 19/10/09-26/10/09)
