Папа Бенедикт XVI и вселенският патриарх Вартоломей I се срещнаха в Истанбул
					30/11/2006
					 
						ИСТАНБУЛ, Турция -- Процесът на диалог между източноправославната и римокатолическата църква бе основна тема на срещата при затворени врати между вселенския патриарх Вартоломей I и гостуващия в страната папа Бенедикт XVI в Истанбул в сряда (29 ноември). Двамата присъстваха и на благодарствена служба в катедралата "Св. Георги". По-рано в сряда папата посети градовете Измир и Ефес. 
						Той завърши тридневното си посещение в четвъртък с посещение на известната "Синя джамия" в Истанбул - още един опит, според наблюдателите, за подобряване на отношенията с мюсюлманите, гневни заради цитата от византийски император, който Бенедикт вмъкна в своя реч през септември. (Ватан, БиБиСи - 30/11/06; Заман, AНA-MПA - 29/11/06)
