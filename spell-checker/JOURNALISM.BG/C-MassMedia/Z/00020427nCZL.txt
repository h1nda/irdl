ПРООН призова македонското правителство да продължи с реформите
					27/10/2006
					 
						СКОПИЕ, Макеодния -- Нов доклад на ПРООН призовава правителството да се заеме енергично с по-нататъшните реформи, целящи по-доброто интегриране на страната в глобалната икономика, да се готви ефективно за членство в ЕС и да засили икономическия растеж. Документът, озаглавен "Доклад на експертната комисия", бе официално представен на пресконференция в четвъртък (26 октомври). Давайки висока оценка на завършването на "трудния" първи кръг от реформи за стабилизиране на икономиката, експертите от ПРООН сега препоръчват правителството да предприеме мерки за балансиране на бюджета, увеличаване на кредитирането за експортно ориентирани дейности и премахване на бариерите пред външната търговия и инвестициите. (Вечер - 27/10/06; Уеб сайт на ПРООН, Макфакс, МРТ, Телма ТВ - 26/10/06)
