Сърбия обвини Брамерц в оказване на „политически натиск” 
					08/10/2010
					 
						БЕЛГРАД, Сърбия -- В четвъртък (7 октомври) ръководителят на сръбския съвет за сътрудничество с Трибунала на ООН за военни престъпления Расим Ляич разкритикува главния прокурор на Трибунала Серж Брамерц за оказване на натиск върху страната за арестуването на укриващия се военнопрестъпник Ратко Младич. В сряда Брамерц заяви пред холандския парламент, че „поставянето като условие и оказването на натиск” остават ключови за ареста на Младич. Ляич определи коментарите на Брамерц като „незаслужен политически натиск”, който спъва кандидатурата на Белград за членство в ЕС. В същото време той настоя, че „нашият интерес да видим Младич в Хага е много по-голям от [този] на Трибунала и на холандския парламент.” (АП, Б92 - 07/10/10)
