Белград изпраща медицинското досие на обвинен генерал в Хагския Трибунал 
					21/12/2004
					 
						БЕЛГРАД, Сърбия-Черна Гора -- Ръководителят на Националния съвет на Сърбия-Черна Гора за сътрудничество с Трибунала на ООН за военни престъпления Расим Ляич обяви в понеделник (20 декември), че Съветът е изпратил медицинското досие на обвинения Сретен Лукич в Хага, след като той е бил подложен на сърдечна операция. Ляич добави, че специална медицинска комисия ще прегледа Лукич и ще представи доклада си във вторник. Лукич е един от четиримата генерали от сръбската армия и полиция, които се издирват от Трибунал на ООН. (Бета, Б92 - 20/12/04)
