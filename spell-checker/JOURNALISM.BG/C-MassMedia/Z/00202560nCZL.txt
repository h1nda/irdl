Генерал-лейтенант Ксавие Бот 
			дьо Марнак
		
		Командващ КФОР
		(КФОР, ДПА, Евронюз, Б92, Синхуа, Балканска мрежа за разследващи репортажи)
 
		 
			
			Френският генерал-лейтенант Ксавие Бот дьо Марнак пое поста си на командващ КФОР на 31 август 2007 г. на мястото на генерал-лейтенант Роланд Катър. Той е 12-тият командващ мироопозващите сили, ръководени от НАТО след разполагането им в Косово през юни 1999 г. 
			Дьо Марнак е роден на 7 юли, 1951 г. в Трир, Германия. Произведен е във военен чин чрез френската военна академия Сен Сир през 1971 г. и решава да служи в бронетанкова и пехотна част. 
			Като лейтенант и после капитан, той служи в две различни бронетанкови полкове и командва разузнавателна рота в 4-ти хусарски полк. Като полковник, той командва 6/12 танков полк. В продължение на четири години той ръководи екип за специални операции в 1-ви морски пехотен десантен полк. 
			Между 1993 г. и 1996 г. Дьо Марнак е съветник по разузнаването на министъра на отбраната на Франция. Три години по-късно той постъпва във Френската разузнавателна агенция (ДГСЕ), където в началото е заместник-директор, а между 2000 г. и 2004 г. е директор за операциите.. 
			Дьо Марнак участва в мисии в много части на света - в Европа, Близкия изток, Централна Азия и Африка. Той има две назначения в Германия и завършен курс за генералщабни кадри в Съединените щати. 
			Дьо Марнак е произведен в чин бригаден генерал през 2001 г., в генерал-майор през 2005 г. и в генерал-лейтенант през 2007 г.. 
			През 2005 г. той е назначен за командващ щаба на военните сили № 2 в Нант, в Западна Франция, където служи до август 2007 г. Освен това от август 2005 г. до февруари 2006 г. той служи в Косово като заместник-командващ КФОР.. 
			Дьо Марнак поема поста на командващ КФОР в критична фаза в преговорите за бъдещето на провинцията, спонсорирани от международната общност. Той пое поста от Катър на специална церемония във "Филм сити" в Прищина, председателствана от американския адмирал Х.Г.Улрих ІІІ, командващ Съместното командване на силите на НАТО в Неапол. 
			Дьо Марнак твърди, че мироопазващият контингент от 16 000 военнослужещи на НАТО под негово командване ще гарантира мира в Косово по време на преговорите и след очаквания им край на 10 декември. 
			"Моята роля не включва разсъждения, свързани с политическия процес, но в случай, че е застрашена сигурността, ние имаме планове, и ако се наложи, ще ги използваме", заяви той. 
			Дьо Марнак е женен и има пет дъщери и четири внуци.
