Висш израелски командир защити действията на военнослужещите по време на проверката на флотилията 
					12/08/2010
					 
						ЙЕРУСАЛИМ, Израел -- Началникът на генералния щаб на армията на Израел, генерал Габи Ашкенази, заяви пред израелската разследваща комисия в сряда (11 август), че поема отговорност за действията на своите военнослужещи по време на проверката на 31 май на водената от турски кораби флотилия за Газа, при което бяха убити девет души. Ашкенази заяви, че военнослужещите са подценили заплахата и е трябвало да използват повече сила, за да усмирят активистите, преди да се качат на борда. „Ние трябваше да осигурим стерилни условия, за да изпратим силите в минимални срокове”, каза той. „Аз бих намалил риска за нашите войници, но това не би предотвратило напрежението… Щом решението за спиране на кораба е било взето, конфликтът е бил неизбежен”, каза той и добави, че се гордее с израелските войници. Той защити също така правото им да стрелят с аргумента, че те са почувствали, че животът им е бил застрашен. (Би Би Си, Синхуа, Прес ТВ - 11/08/10)
