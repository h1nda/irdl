Наука и технологии: Метеори се носят над София
					16/08/2010
					Хиляди се събраха да наблюдават падащите звезди в София. Още от областта на науката и технологиите: турска изложба илюстрира ислямските научни постижения и гръцка библиотека спечели награда от 1 милион долара.
					 
						
Жителите на София се наслаждаваха на метеорен дъжд в четвъртък (12 август). [Гети Имиджис]
						Хиляди се втурнаха към планината Витоша, близо до столицата на България през нощта в четвъртък (21 август), за да наблюдават метеорния дъжд, наречен "Персеиди". Явлението, което се случва всяка година през горещите летни месеци, бе особено зрелищно тази година със 100 падащи звезди в час. 
						*** 
						Изложба, наречена "1001 изобретения" ще бъде открита в Tурция във вторник (17 август). На площад "Султанахмет" в Истанбул изложбата ще покаже най-значимите научни открития на мюсюлманския свят и ще илюстрира техния принос за модерния свят. 
						*** 
						Международното летище "Сабиха Гьокчен" в Истанбул е домакин на проекта "Приказки от бъдещето", който се провежда този месец в Tурция. Индустриални роботи свирят на ударни инструменти по време на събитието, което е част от звукова инсталация, наречена "Един град, 1000 звуци", инициатива на програмата "Истанбул - европейска столица на културата за 2010 г.". 
						*** 
						Вранье ще бъде първият град в Сърбия, където вече няма да се използват пластмасови торбички от месец семптември. След решение на градския съвет торбичките ще бъдат заменени с биоразграждащи се торбички. Смята се, че са необходими от 400 до 1000 години за разграждането на пластмасова торбичка. 
						*** 
						Студенти от Сърбия, Израел, Германия, Испания и Хърватия участваха в международен летен научен лагер, организиран от научния център "Петница" в Сърбия от 2 до 15 август. Програмата показа на младите хора как да провеждат научни изследвания и им предложи различни теоретични лекции и лабораторни упражнения. 
						*** 
						
						Хърватия бе домакин на 18-тия Световен конгрес за медицинско право от 8 до 12 август. Събитието събра около 400 експерти от 57 страни в Загреб. Една от главните обсъждани теми бе ефективният мениджмънт на здравните системи в Европа и в света. 
						*** 
						Централната обществена библиотека на град Верия в Северна Гърция получи награда от 1 милион долара от Фондация "Бил и Мелинда Гейтс" в четвъртък (12 август). Наградата "Достъп до учението 2010" бе присъдена на библиотеката за творческото използване на услугите на информацията и технологиите за удовлетворяване на потребностите на повече от 180 000 души. 
						*** 
						Всички 60 главни и висши съдилища в Сърбия започнаха да функционират според единната Система за управление на съдебните дела от четвъртък (12 август). Системата автоматизира провеждането на съдебни дела и бе за пръв път въведена в Търговския съд във Валево. Тя бе въведена през 2009 г. чрез съвместно финансиране на Министерството на правосъдието и Световната банка. 
						*** 
						Археолози откриха при разкопки храм в Акропола на града в древната област Хераион-Теикос в турската провинция Текирдаг в западната част на страната по-рано този месец. Той принадлежи на древна тракийска цивилизация и се е смятало, че е изчезнал по време на пожар през 2-ри век преди Христа. 
						*** 
						Научното развитие ще стане един от главните приоритети в Босна и Херцеговина (БиХ), заяви в сряда (11 август)министърът на науката и технологиите Бакир Аянович . Целта е да се подобри 107-мото място на страната в класацията на Индекса на глобалната конкурентоспособност за 2008-2009 г. 
						
						(Различни източници -- 09/08/10-16/08/10)
