Пауъл: САЩ се ангажират да подкрепят развитието на Македония
07/11/2002
 
СКОПИЕ, Македония -- Държавният секретар на САЩ Колин Пауъл потвърди отново ангажимента на страната си да подкрепи и подпомогне развитието на Македония. В писмо, изпратено във вторник (5 ноември) до външния министър Илинка Митрева, Пауъл отбеляза важните стъпки на Македония по пътя на стабилизацията и възстановяването и поощри новото правителство да насочи усилията си към преобразуване на страната в напълно интегриран и преуспяващ член на международната система за сигурност.
Според друга новина, Македонската армия започна унищожаването на 22 000 противопехотни мини ПМР-2A във военната база в Криволак в сряда. В края на февруари, почти 43 000 ще бъдат унищожени, в съответствие с Конвенцията от Отава, подписана през 1999 г. (Утрински весник - 07/11/02; Максфакс, A1 ТВ, ББС, МИА- 06/11/02)
