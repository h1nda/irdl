Гърция твърди, че дефицитът й е намалял с 42 % 
					06/07/2010
					 
						АТИНА, Гърция -- Финансовият министър Георгиос Папаконстантину каза в понеделник (5 юли), че Гърция е успяла да намали своя бюджетен дефицит с 42 % от началото на годината. Според Централната банка сега дефицитът е 4,9 % от БВП, или 11,45 милиарда евро, в сравнение с 19,685 милиарда евро преди една година. Папаконстантину каза, че Гърция е преизпълнила своята цел за намаляване на дефицита с 40 % през тази година. 
						Междувременно в понеделник Амадео Алтафай, говорител на еврокомисаря по икономическите и валутните въпроси Оли Рен, отхвърли съобщенията в медиите, че Рен планира посещение в Атина по-късно този месец. „Рен не планира посещение в Гърция… и няма намерение [да иска] допълнителни мерки от Атина”, заяви Алтафай, определяйки съобщенията като „безпочвени слухове”. (Катимерини - 06/07/10; Би Би Си, АФП, АНА-МПА - 05/07/10)
