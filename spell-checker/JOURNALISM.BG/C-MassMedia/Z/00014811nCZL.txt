Немските консерватори обещават да забавят разширяването на ЕС 
					06/06/2005
					 
						БЕРЛИН, Германия -- Говорител на германската опозиционна партия Християндемократически съюз (ХДС) заяви, че партията ще забави процеса на разширяване на ЕС, ако дойде на власт след предстоящите извънредни избори. "Абсолютно необходимо е ЕС да се консолидира и да определи своята идентичност и граници," каза Фридберт Флюгер в интервю, публикувано в понеделник (6 юни). Той добави, че едно правителство, водено от ХДС, ще подкрепи присъединяването на България, Румъния и Хърватия, ако те изпълнят съответните изисквания, но ще работи за задържане на по-нататъшното разширяване на съюза. (Интърнешънъл хералд трибюн - 06/06/05; ДВ, AФП - 05/06/05)
