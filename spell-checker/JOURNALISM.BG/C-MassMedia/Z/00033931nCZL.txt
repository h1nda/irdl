Турция връща посланика си в Швеция
					25/03/2010
					 
						АНКАРА, Турция -- Външният министър Ахмет Давутоглу съобщи в сряда (24 март), че Турция връща посланик Зергун Корутюрк в Швеция две седмици след като той беше отзован за консултации след приемането от шведския парламент на резолюция, определяща убийствата през 1915 г. на арменци в Османската империя като геноцид. Корутюрк „ще се завърне на работното си място тази седмица или най-късно в началото на следващата”, каза Давутоглу за турския телевизионен канал „Си Ен Ен Тюрк”. Той приветства опитите на шведското правителство да се дистанцира от „абсурдната” резолюция, отбелязвайки, че Швеция е ключов съюзник на Турция в кандидатурата й за членство в ЕС. (АФП, Си Ен Ен Тюрк, Синхуа - 24/03/10)
