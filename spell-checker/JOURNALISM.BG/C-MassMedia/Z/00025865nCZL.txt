Гърция е парализирана от национална стачка
					20/03/2008
					 
						АТИНА, Гърция -- Полицията използва сълзотворен газ в сряда (19 март), за да разпръсне протестиращите в националната стачка срещу планираните от правителството пенсионни реформи, които ще се гласуват в парламента в четвъртък. Около 100 000 души се събраха в центъра на Атина, за да протестират срещу предложенията, които според критиците им, ще намалят пенсиите и ще увеличат пенсионната възраст. Група от самопровъзгласили се анархисти хвърляха камъни и петролни бомби срещу полицията след демонстрацията, а полицията използва сълзотворен газ, за да ги разпръсне. Милиони служители както от частния, така и от държавния сектор, се присъединиха към стачката. 
						Други новини - Земетресение с магнитуд 5,5 по скалата на Рихтер разтърси Северна Гърция рано в четвъртък. Епицентърът е бил в морето, близо до остров Скирос, на около 115 км северозападно от Атина. Не се съобщава за ранени и за щети. (AП, РБС - 20/03/08; РИА Новости, Би Би Си, Фамагуста Газет, AП, AФП - 19/03/08)
