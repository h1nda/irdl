Управляващата коалиция в Албания обеща да осъществи реформа в избирателната система
		07/12/2005
		 
			ТИРАНА, Албания -- Парламентарните партии от управляващата коалиция излязоха със съвместна декларация във вторник (6 декември), в която подчертават решението си да осъществят реформа в избирателната система и да гарантират свободни, честни и демократични избори в бъдеще. В изявлението се призовават правителството и съответните институции да изпълнят всички законни задължения, както и международната общност да осигури необходимата правна и финансова помощ. 
			От своя страна президентът Алфред Мойсиу се срещна с лидерите на петте извънпарламентарни партии, за да дискутира реформата в избирателната система. В центъра на дискусиите бяха пропуските, които са били установени по време на парламентарните избори през юли и мерките, които трябва да се вземат, за да се избегнат те в бъдеще. (Албейниън нюз - 07/12/05; Уеб-сайт на албанския президент - 06/12/05)
