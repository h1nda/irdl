Специалният пратеник на ООН отново призовава за компромис в спора за името на Македония по време на посещение в Скопие
					21/01/2005
					 
						СКОПИЕ, Македония -- По време на посещение в Скопие в четвъртък (20 януари) специалният пратеник на ООН Матю Нимиц отново призова за компромис в спора между Гърция и Македония за конституционното наименование на последната. Той проведе разговори с македонския президент Бранко Цървенковски, премиера Владо Бучковски и външния министър Илинка Митрева.
						Други новини: Опозиционната ВМРО-ДПМНЕ заяви в четъвртък, че е внесла в парламента искане за вот на недоверие срещу Митрева. Партията отправя обвинения, че скандалите във външно министерство са уронили международния престиж на Македония.
						Също в четвъртък опозиционните Демократическа партия на албанците и Партия за демократичен просперитет са постигнали споразумение за сътрудничество на местните избори на 13 март. Лидерите на партиите заявиха, че са решили да влязат в коалиция, тъй като вотът ще засегне въпроси от особена важност за националните интереси на Македония, както и за етническото й албанско малцинство. (Утрински весник, Вест, Дневник - 21/01/05; A1 TВ - 20/01/05)
