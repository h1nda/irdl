Гръцката полиция арестува шестима заподозрени терористи
					12/04/2010
					 
						АТИНА, Гърция -- Полицията обяви в неделя (11 април), че е арестувала шестима заподозрени членове на терористичната група "Революционна борба". Заподозрените - петима мъже и една жена - бяха задържани в събота в Атина. Компютър, съдържащ предполагаеми съобщения за терористично нападение, също е бил конфискуван, каза говорител на полицията. Новината предизвика смут в столицата. Около 200 маскирани мъже подпалиха контейнер за смет няколко минути след като полицията съобщи за арестите. Някои от вандалите хвърляха камъни по полицаите, които впоследствие използваха сълзотворен газ, за да ги разпръснат. Друг протест е насрочен за понеделник пред главната съдебна палата в Атина.
						"Революционна борба" пое отговорността за няколко нападения, включително за стрелбата срещу полицейски служител миналата година и за едно нападение с гранатомет срещу посолството на САЩ през 2007 г. (AП, Синхуа, AНA-MПA - 11/04/10)
