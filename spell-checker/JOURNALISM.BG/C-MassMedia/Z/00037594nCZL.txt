Петима бяха убити при злополука с туристически автобус в Турция
					27/02/2011
					 
						АНКАРА, Tурция - Четирима гърци и един турски гражданин загинаха при автобусна злополука в Западна Турция в петък (25 февруари), съобщиха властите. Още пет души са били ранени. Злополуката е станала, когато автобусът, пътувал от Атина, е излязъл от шосето и се е преобърнал вследствие на лошите метеорологични условия близо до град Малкара. Това е на около 200 км западно от Истанбул, за където са пътували туристите. (AНА-MПА, Хюриет, Доган - 25/02/11)
