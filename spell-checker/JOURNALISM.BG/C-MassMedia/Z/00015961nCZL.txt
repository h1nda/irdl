Представители на Косово и Сърбия се срещнаха във Виена
					18/09/2005
					 
						ВИЕНА, Австрия -- Представители на Косово и Сърбия се срещнаха във Виена за шест часа в петък (16 септември), за да обсъдят - както един дипломат ги нарече - "основни практически" въпроси. Сръбският министър на местното управление и администрацията Зоран Лончар и косовският му колега Лютфи Хазири оглавяваха двете делегации. В центъра на разговорите бяха въпросите на завръщането на бежанците в провинцията и реформата на местното управление. Това бе първата среща между двете страни на политическо ниво. Предишните срещи бяха на техническо равнище.
						В други новини, сръбският министър на културата Драган Коджадинович съобщи в събота, че очаква да се срещне с косовския си колега Астрит Харакия на 23 септември в Белград. Коджадинович, обаче, отбеляза, че Косово отмени на два пъти подобни срещи в миналото. (Танюг - 17/09/05; Би Би Си, AП - 16/09/05)
