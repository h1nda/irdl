Българското подразделение за химическа защита ще замине за Персийския залив този месец
01/04/2003
 
ВАРНА, България -- Заместник-министърът на отбраната Иво Иванов заяви в понеделник (31 март), че страната ще изпрати контингент за химическа защита в Персийския залив този месец, вероятно в средата на април. Той вероятно ще бъде разположен в страна, съседна на Ирак.
В други новини от понеделник, управляващата коалиция в България и държавната агенция за приватизация решиха да прекратят преговорите за продажбата на големия тютюнев монополист Булгартабак. Правителството беше избрало Табако Кепитъл Партнерс за преференциален купувач в търга, обявен в началото на миналата година. Според членовете на кабинета обаче, купувачът не е успял да представи необходимите банкови гаранции. (Стандарт, Труд, 24 Часа, Дневник, Пари - 01/04/03, БTA, Медиапул - 31/03/03)
