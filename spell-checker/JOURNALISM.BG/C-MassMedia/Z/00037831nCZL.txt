Комисията по външни отношения на ЕП прие резолюция за Македония 
					17/03/2011
					 
						БРЮКСЕЛ, Белгия -- В сряда (16 март) депутатите от Европейския парламент (ЕП) подкрепиха проекторезолюция, призоваваща за започване на присъединителни преговори с Македония. Резолюцията, изготвена от докладчика на ЕП Зоран Талер, беше приета с 49 на 7 гласа и трима въздържали се при обсъждането й в комисията по външни отношения. Талер отбеляза, че Македония е постигнала значителен напредък през последните 20 години, въпреки че все още има нерешени въпроси, свързани с липсата на политически диалог, междуетническите отношения, медиите и независимостта на съдебната система. Документът трябва да бъде обсъден и на пленарна сесия през април. (МИА, Макфакс, A1 - 16/03/11)
