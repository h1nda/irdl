Генералният секретар на НАТО: "Напредъкът на БиХ не е пълен без сътрудничество с Международния наказателен съд за бивша Югославия"
					11/10/2005
					 
						САРАЕВО, Босна и Херцеговина (БиХ) – Генералният секретар на НАТО Яп де Хоп Схефер приветства в понеделник (10 октомври) напредъка на реформите в полицията и отбраната, но предупреди че напредъкът не може да се смята за пълен без пълното сътрудничество на Република Сръбска (РС) с Хагския трибунал. След среща с върховния представител на ЕС по въпросите на сигурността Хавиер Солана в Брюксел Де Хоп Схефер повтори, че главното условие за интегрирането на БиХ в евроатлантическите структури остава арестът и прехвърлянето в Хага на заподозрените във военни престъпления Радован Караджич и Ратко Младич. 
						Други новини от понеделник -- Правителството на Федерация БиХ (ФБиХ) е одобрило споразумението за реструктуриране на полицейския сектор в БиХ и го е изпратило в парламента на ФБиХ за одобрение. Законодателният орган на РС и министерският съвет на БиХ вече одобриха документа. (Дневни аваз, Независне новине - 11/10/05; РТРС, Фена, ПБС БиХ - 10/10/05)
