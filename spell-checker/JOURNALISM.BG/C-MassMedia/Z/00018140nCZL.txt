Високопоставен македонски съдия определи като незадоволителна ситуацията в сектора през миналата година 
					04/04/2006
					 
						СКОПИЕ, Македония -- В понеделник (3 април) председателят на Върховния съд Дане Илиев определи като незадоволителна ситуацията в съдебната система на страната през миналата година. Той представи данни, според които едва 50,6 % от делата, заведени в първоинстанционните съдилища, са решени през 2005 г. Той отбеляза също, че дълговете на съдилищата надхвърлят 150000 евро и социологическите проучвания показват спад на общественото доверие в съдебните институции.
						Също в понеделник македонският премиер Владо Бучковски разговаря по телефона с Никола Груевски, лидер на основната опозиционна партия ВМРО-ДПМНЕ. Бучковски призова партията да посочи възможно най-скоро председател на Държавната избирателна комисия (ДИК). По силата на избирателния закон, приет миналата седмица, седемчленната ДИК трябва да бъде сформирана до събота. (Уеб сайт на македонското правителство - 04/04/06; Телма ТВ, A1 ТВ - 03/04/06)
