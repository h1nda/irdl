Албания издаде първите електронни лични карти
					03/02/2009
					 
						ТИРАНА, Албания -- На официална церемония в понеделник (2 февруари) министерството на вътрешните работи издаде първите електронни лични карти, с което отбеляза началото на втората фаза от процеса. Регистрацията започна на 12 януари. Процедурата има за цел да бъдат идентифицирани всички гласоподаватели преди парламентарните избори през юни. Министерството съобщи, че възнамерява да издава по 15 000 лични карти и 3 000 паспорта на ден. Опозиционните партии критикуваха пропуските в процеса. (Алсат, Топ Нюз, Нюз 24, Би Би Си - 02/02/09)
