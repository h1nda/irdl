Правораздавателните институции от ЮИЕ потвърждават желанието си за партньорство
					05/11/2006
					 
						АНТАЛИЯ, Турция -- Министрите на вътрешните работи на деветте страни от Югоизточна Европа (ЮИЕ) потвърдиха желанието си за партньорство по време на среща в Анталия в събота (4 ноември). Това бе първата подобна среща на министри на вътрешните работи и обществения ред от Албания, Босна и Херцеговина, България, Гърция, Македония, Румъния, Сърбия и Турция след срещата през март във Виена. В декларацията, подписана в събота, се подчертава решимостта на правораздавателните институции в региона за борба с организираната престъпност, нелегалния трафик на хора, оръжие и наркотици, тероризма и прането на пари. (Монитор - 05/11/06; БНР, БТА - 04/11/06)
