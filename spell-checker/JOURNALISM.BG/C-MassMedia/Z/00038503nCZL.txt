Ердоган разкри планове за построяване на нови градове близо до Истанбул
					12/05/2011
					
						АНКАРА, Tурция -- Правителството планира да бъдат построени два нови града близо до Истанбул, съобщи в сряда (11 май) министър-председателят Реджеп Тайип Ердоган, само две седмици, след като бе предложен друг мащабен инфраструктурен проект за строежа на нов истанбулски проток Единият от двата града ще се намира от азиатската страна на Истанбул, докато другият ще бъде построен на мястото на изоставени рудници на европейското крайбрежие на Черно море. Градът в европейската част ще служи като търговски център с пристанища и други съоръжения. Според плана самият Истанбул ще стане водещ финансов център. Ердоган не обясни колко ще струва построяването на двата нови града, нито как ще се финансира строежът, но каза, че той ще започне след изборите на 12 юни. (Уърълд Бюлетин, Aнадолска информационна агенция, Хабертюрк, Сабах - 11/05/11)
