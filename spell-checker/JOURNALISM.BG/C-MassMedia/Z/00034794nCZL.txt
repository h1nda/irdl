ЕС беше призован да даде на Косово конкретна перспектива за членство 
					02/06/2010
					 
						ВИЕНА, Австрия -- Докладчикът на Европейския парламент (ЕП) за Косово Улрике Луначек смята, че Косово се нуждае от ясна перспектива за членство, а не от обещания относно неговото бъдеще в ЕС. Във вторник (1 юни) Луначек представи във Виена документ, съдържащ осем препоръки, изготвени заедно с експерти и представители на гражданското общество в Косово. „Работя по доклад, който трябва да бъде обсъден в ЕП през юли”, каза тя и добави, че той ще бъде предаден и на представители на Брюксел. Документът призовава ЕС да постави конкретни задачи пред Косово, като например „пътна карта за визите”. Луначек също така отново подчерта своята позиция, че страните, членки на ЕС, трябва ясно да заявят на Сърбия, че тя няма да може да се присъедини към ЕС, без да признае Косово. (Коха Диторе, Топ Нюз, Коха Вижън, РТК, Експрес, Б92 - 02/06/10)
