Бивш босненски сръбски комендант на лагер се явява пред трибунала на ООН 
					20/01/2005
					 
						ХАГА, Холандия -- Саво Тодович, военновременният заместник-комендант на прословутия затворнически лагер във Фоча, Босна и Херцеговина, се яви в сряда (19 януари) пред трибунала на ООН, за да изслуша обвинителния си акт. Той включва 18 обвинения в престъпления срещу човечеството, престъпване на законите и обичаите за водене на война и нарушения на Женевските конвенции. Комендантът на същия лагер Милорад Кърноелац бе осъден на 15 години лишаване от свобода. Тодович се предаде на босненските сръбски власти в събота и бе незабавно екстрадиран в Хага.
						Други новини: Бившият босненски сръбски президент Биляна Плавшич, която излежава в Швеция 11-годишна присъда за военни престъпления, заклеймява Радован Караджич в първия том на мемоарите си. Книгата рисува мрачен портрет на босненския сръбски лидер като човек, който се е облагодетелствал от войната и е живял в разточителство и разкош, докато хиляди са умирали. (Ройтерс, Би Би Си, AФП, НТВ Хаят - 19/01/05)
