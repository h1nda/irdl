Косово смята ЮНМИК за пречка за суверенитета
					20/03/2009
					 
						ПРИЩИНА, Косово -- ООН приема, че повечето хора в Косово смятат ЮНМИК за пречка, която затруднява местните институции да упражняват задълженията си според конституцията, съобщиха местните медии в четвъртък (19 март). Последният тримесечен доклад на Съвета за сигурност на ООН за Косово отчита, че ЮНМИК е изправен пред много трудности при изпълняване на задълженията си в съответствие с Резолюция 1244 на Съвета за сигурност на ООН. Външният министър на Косово Скендер Хисени се очаква да направи изявление на заседание на Съвета в понеделник, когато той ще поиска мандатът на ЮНМИК да бъде прекратен и всички негови компетенции да бъдат прехвърлени на мисията на ЕС ЮЛЕКС.
						Други новини - Испания обяви планове за изтегляне на повече от 600 войници от Косово до края на юни. Испанските войници служат в КФОР от създаването им през 1999 г. Коментирайки решението на Испания говорителят на НАТО Джеймс Аратурай заяви в Брюксел, че генералният секретар Яп де Хоп Схефер не е бил доволен, тъй като испанските власти не са се консултирали с Алианса предварително. (Коха Диторе, Зери, Лаим, Експрес, Косовалайв - 20/03/09; Кохавижън, Косовалайв, РТК - 19/03/09)
