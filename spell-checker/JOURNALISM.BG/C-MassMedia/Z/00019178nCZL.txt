Ръководителят на МААЕ предложи Турция да бъде посредник в ядрения спор с Иран 
					07/07/2006
					 
						АНКАРА, Турция -- Мохамед ел Барадей, генерален директор на Международната агенция за атомна енергия, каза в четвъртък (6 юли), че като мюсюлманска страна и съседка Турция може да играе важна роля в намирането на компромис с Иран по отношение на ядрената програма на страната. Ел Барадей се позова на традиционно добрите отношения на Турция със страните от Близкия Изток, ЕС и Съединените щати и посочи, че Анкара би могла да бъде подходящ посредник. (НТВ, TurkishPress.com - 06/07/06)
