Босненски, хърватски и сръбски прокурори ще си сътрудничат по случая Операция "Буря"
					11/08/2006
					 
						ЗАГРЕБ, Хърватия -- Прокурори от Босна и Херцеговина (БиХ), Хърватия и Сърбия се договориха да си сътрудничат в разследването на предполагаемите военни престъпления, извършени срещу цивилни етнически сърби в района на Хърватска Краина по време на Операция "Буря" през 1995 г. Регионалните телевизионни канали миналата седмица започнаха излъчването на видеозапис, който според тях уличава босненски и хърватски военизирани части в убийството на сръбски цивилен гражданин, както и в изгаряне на домове на сръбски бежанци в Краина през лятото на 1995 г. Главните прокурори на трите страни се срещнаха в Загреб в четвъртък (10 август) и се договориха да обменят информация по случая. Властите в Република Сръбска междувременно повдигнаха обвинения срещу Атиф Дудакович, военновременен командир на Пети корпус на Армията на БиХ, който също се появява на видеозаписа. (Дневни Аваз, Вечерни Лист - 11/08/06; ПБС БиХ, РТРС, РТС, ХИНА - 10/08/06)
