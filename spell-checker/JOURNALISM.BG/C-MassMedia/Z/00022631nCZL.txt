Турция е домакин на среща на високо равнище по морски въпроси
					21/05/2007
					 
						ЧАНАККАЛЕ, Турция -- Западният град Чанаккале е домакин в понеделник (21 май) на заседание на Конференцията на периферните морски региони в Европа (КПМРЕ) на Балканско-черноморската регионална комисия. Над 130 областни управители и други официални представители от Гърция, България, Румъния, Естония, Хърватия, Украйна, Белгия и Турция участват в нея. Те разискват новото междурегионално сътрудничество и възможностите за морски транспорт в района на Черно море.
						Други новини -- Близо 50 000 души се стекоха на митинг в подкрепа на светската власт, който се проведе в черноморския град Самсун в неделя. Това бе шестият такъв протест срещу правителството с ислямистки корени преди общите избори на 22 юли. На 19 май 1919 г. в гр. Самсун основателят на модерна Турция Мустафа Кемал Ататюрк започна турската война за независимост.(Радикал, Хюриет, Turkishpress.com - 21/05/07; ЮПИ, АП, РСИ - 20/05/07)
