София и Букурещ обещават повече усилия за спазване на набелязания срок за присъединяване към ЕС - 2007 г.
					07/10/2004
					 
						СОФИЯ, България -- След публикуването на доклада за напредъка на България от Европейската комисия (ЕК) в сряда (6 октомври) премиерът Симеон Сакскобургготски изрази задоволството си от потвърждаването на определения срок за присъединяване, 2007 г., и обеща, че дотогава България ще изпълни всички критерии за членство. Относно критиките на ЕК за забавянето на реформите в съдебната система и други области Сакскобургготски и други официални лица заявиха, че кабинетът има стратегия за решаване на подобни проблеми. 
						В Букурещ правителството окачестви доклада на ЕК за Румъния като "добра новина", както по отношение на насрочването на 2007 г. за дата за присъединяване, така и на официалното признаване на страната за функционираща пазарна икономика. Външният министър Мирча Джоана бързо оповести изготвянето на средносрочна пътна карта за присъединяването и на план за действие в отговор на слабостите, посочени в доклада. (бТВ, БНТ, Медиафакс, Ромпрес - 06/10/04)
