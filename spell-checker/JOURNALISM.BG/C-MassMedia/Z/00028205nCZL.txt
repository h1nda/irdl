Сърбия и Албания обсъждат обвиненията в незаконно добиване на човешки органи
					28/10/2008
					 
						ТИРАНА, Албания -- В понеделник (27 октомври) главният прокурор Ина Рама се срещна със сръбския прокурор за военни престъпления Владимир Вукчевич, за да обсъди случаите на незаконно добиване на човешки органи преди години в Албания. Според книгата "Ловът" на бившия главен прокурор на ООН за военни престъпления Карла дел Понте стотици сърби и роми са били убити в Албания само заради техните органи. Дел Понте съобщава, че този трафик на човешки органи се е осъществявал по време на войната в Косово в северното албанско село Гур. По време на срещата в понеделник Рама каза, че резултатите от местното разследване са отхвърлили тези твърдения. Вукчевич е връчил материали, събрани от сръбското следствие по въпросното дело, каза Бруно Векарич, говорител на сръбската прокуратура за военни престъпления. (Гласът на Америка, BalkanWeb, Б92, Бета, АФП - 27/10/08)
