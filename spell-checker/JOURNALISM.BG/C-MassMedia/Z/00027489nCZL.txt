Според адвокат Сърбия се е опитала да убеди студент да се върне в САЩ, където ще бъде обвинен в насилие
					21/08/2008
					 
						БЕЛГРАД, Сърбия -- Адвокатът, който представлява Миладин Ковачевич, 20-годишният младеж, издирван в САЩ за предполагаем побой над негов състудент от Университета в Бингхамтън през май, заяви в сряда (20 август), че Сърбия се е опитала да убеди Ковачевич да се върне в Ню Йорк, където ще бъде обвинен в насилие. Ковачевич избяга от САЩ с дубликат на паспорта си, издаден от сръбското консулство, вместо със своя оригинален документ за самоличност, който му бе отнет от американските власти след инцидента. Според адвокат Веселин Церович Ковачевич отказва да се върне в САЩ въпреки многобройните опити от страна на сръбските власти да го убедят да направи това. Според Церович Ковачевич е отказал и предложената му от прокурорите сделка да се признае за виновен срещу присъда от 12 години затвор. Жертвата на побоя все още е в кома. (Блиц - 21/08/08; АП, Фокснюз, B92 - 20/08/08)
