Анджелина Джоли и Брад Пит посетиха БиХ
					06/04/2010
					 
						САРАЕВО, Босна и Херцеговина (БиХ) -- Холивудската звездна двойка Анджелина Джоли и Брад Пит неочаквано пристигнаха в БиХ в понеделник (5 април). Те посетиха бежански лагер близо до град Горажде и се срещнаха със семейства, живеещи в лагера. Според съобщенията в местните медии посещението има за цел да се изтъкнат проблемите на бежанците и на разселените лица в БиХ. Джоли е посланик на добра воля на върховния комисар на ООН за бежанците. След посещението двойката е отпътувала за Черна гора. (Дневни Аваз, Онса, Фена, РТРС - 05/04/10)
