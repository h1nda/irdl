Големите коалиционни партньори в Румъния обмислят помирение 
					23/01/2007
					 
						БУКУРЕЩ, Румъния -- Големите партньори от управляващата в страната коалиция, Националлибералната партия (НЛП) и Демократическата партия (ДП), показаха готовност да се сдобрят след отделни срещи между лидери в понеделник (22 януари). Отдавнашните различия между НЛП и ДП се разгоряха миналата седмица, когато президентът Траян Бъсеску от ДП и премиерът Калин Попеску Търичану от НЛП ядосано се обвиниха взаимно в корупция. Но според изявленията, направени след срещите, двете партии са единодушни, че подобно разцепление ще бъде от полза единствено за опозиционната Социалдемократическа партия (СДП). Затова те взеха решение да се опитат да запазят управляващата коалиция. (Реалитатя Ромъняска, Найн О'Клок - 23/01/07; Медиафакс, Уошингтън Таймс - 22/01/07)
