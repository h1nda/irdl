ЮЛЕКС използва сълзотворен газ, за да разпръсне сръбските протестиращи в Северна Митровица
					26/04/2009
					 
						ПРИЩИНА, Косово -- Полицаи на ЮЛЕКС използваха сълзотворен газ в събота (25 април), за да разпръснат сърби, които са се опитвали да попречат на албанци в Северна Митровица, населена преимуществено със сърби, да построят отново къщите си в района Бърдани. Домовете им са били разрушени по време на конфликта през 1999 г. Сърбите са против завръщането на албанците и са заявили, че ще провеждат всекидневни протести, докато въпросът не бъде решен. "Проектът трябва да бъде спрян веднъж завинаги, защото завръщането на албанците в Северна Митровица дестабилизира положението", заяви Небойша Минич, сръбски представител, пред официални представители на ЮНМИК, КФОР и ЮЛЕКС. (Б92, Taнюг, РТС, БТА - 24/04/09)
