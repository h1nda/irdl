Сграда на КФОР в Северно Косово беше нападната 
					20/05/2010
					 
						ПРИЩИНА, Косово -- Сграда, в която се помещават датските мироопазващи части от КФОР в Зубин Поток, Северно Косово, беше нападната в сряда (19 май), според предположенията - от членове на сръбската общност. Никой не е бил ранен, но след нападението е била оставена бележка, написана на сръбски с кирилица, в която се отправят заплахи срещу датския контингент „за това, че е на страната на албанците”. (Коха Диторе, Експрес, Зери, Кохавижън - 20/05/10)
