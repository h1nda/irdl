Хърватската полиция обискира домове и автомобили на известни заподозрени
					11/12/2008
					 
						ЗАГРЕБ, Хърватия -- В сряда (10 декември) полицията арестува шестима души като част от широкомащабна операция срещу заподозрени членове на организираната престъпност в Загреб. Подготовката на акцията, наречена "Шок", е започнала отдавна, заяви полицейски източник. ХРТ съобщи, че като част от операцията полицията е извършила внезапни обиски на домовете и автомобилите на няколко добре известни фигури от престъпния свят. Предприемането на действия срещу организираната престъпност е ключово изискване за членство в ЕС. (АФП, ХИНА, Ройтерс, ХРТ - 10/12/08)
