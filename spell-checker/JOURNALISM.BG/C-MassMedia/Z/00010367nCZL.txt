Схефер: Влизането на Сърбия-Черна Гора в програмата Партньорство за мир се забавя
04/04/2004
 
БРЮКСЕЛ, Белгия -- Генералният секретар на НАТО Яп де Хоп Схефер каза в петък (2 април), че приемането на Сърбия-Черна Гора в инициативата Партньорство за мир (ПзМ) ще се забави. Страната трябваше да се присъедини към регионалната програма за сигурност, която е важен етап в процеса на интеграция с НАТО, на срещата на върха в Истанбул през юни. Сърбия-Черна Гора обаче не можа да сътрудничи ефективно с трибунала на ООН за военните престъпления в Хага, което е ключово условие за членство в ПзМ, отбеляза Схефер. Това е нов неуспех за Сърбия-Черна Гора; миналата седмица Вашингтон реши да замрази по-голямата част от финансовата си помощ за Сърбия. (Радио Б92 - 02/04/04)
