Според Тихич БиХ е на път да се превърне във функционална и модерна държава
15/06/2004
 
БЕРЛИН, Германия -- Председателят на тричленното президентство на Босна и Херцеговина (БиХ) Сюлейман Тихич започна четиридневно посещение в Берлин в понеделник (14 юни), заявявайки, че страната му е на път да се превърне във функционална и модерна държава, способна да осъществи евроатлантическа интеграция. Той отбеляза, че държавите от ЮИЕ са работили упорито за промяна на имиджа на региона. Тихич участва в конференция, организирана от фондация "Конрад Аденауер".
Други новини: Делегация на БиХ е във Вашингтон, където се срещна в понеделник със секретаря по отбраната на САЩ Доналд Ръмсфелд. Той даде висока оценка на напредъка, отбелязан през последните 17 месеца при прилагане на реформите и каза, че американските сили ще останат в БиХ, за да подпомогнат по-нататъшния ход на военните реформи. (Pincom.info - 15/06/04; Pincom.info, ПБС БиХ - 14/06/04)
