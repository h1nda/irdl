Фюле потвърди отново европейските перспективи на страните от Западните Балкани 
					17/11/2010
					 
						БРЮКСЕЛ, Белгия -- Във вторник (16 ноември) еврокомисарят по разширяването Щефан Фюле отново потвърди, че интеграцията в ЕС на страните от Западните Балкани е в интерес на блока, тъй като ще спомогне за укрепване на регионалната стабилност. Фюле каза това в реч на конференция, организирана от Европейската народна партия, която се проведе в Европейския парламент. Той похвали напредъка, отбелязан от балканските страни през изминалата година, но призна, че предстоят и предизвикателства. Фюле съобщи, че ще посети Белград идната седмица, за да връчи въпросника на Европейската комисия. Отговорите на поставените въпроси ще определят готовността на Сърбия за придобиване на официален статут на страна, кандидатка за ЕС. (WAZ.EUobserver.com - 17/11/10; Клан, Ора Нюз, Топ Нюз, ТВШ, Танюг, Блиц, Бета - 16/11/10)
