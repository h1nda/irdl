Дел Понте: Обвинителният акт срещу хърватския генерал Готовина ще бъде изменен
22/10/2003
 
ЗАГРЕБ, Хърватия -- Главният прокурор на Трибунала на ООН за военни престъпления Карла дел Понте заяви във вторник (21 октомври), че обвинителният акт срещу укриващия се хърватски генерал Анте Готовина следва да бъде изменен и допълнен. Тя заяви пред хърватската информационна агенция ХИНА, че нуждата от изменения в обвинителния акт се е появила след като е било констатирано, че две от предполагаемите жертви на военни престъпления всъщност са живи. Техните имена ще бъдат премахнати от сегашния обвинителен акт и заменени от други имена, чиято самоличност е била установена впоследствие. Готовина изчезна, след като Трибуналът в Хага повдигна официално обвинение срещу него през юни 2001 година. (Медиаскан - 22/10/03; ХИНА, Би Би Си - 21/10/03)
