Тачи обещава подкрепа за косовските сърби
					25/02/2008
					 
						ПРИЩИНА, Косово -- Премиерът Хашим Тачи каза в неделя (24 февруари), че независимо от протестите срещу едностранно обявената от Косово независимост той ще помага на сърбите да се интегрират. "Някои са недоволни от факта, че Косово е вече независима държава, но много скоро те ще се приспособят към положителната и демократична действителност," каза Тачи. Косово е и тяхна страна, подчерта той, добавяйки, че правата на малцинствата в Косово ще се спазват. 
						Междувременно най-малко 5 000 сърби протестираха в събота във Виена срещу независимостта на Косово. Митингът започна мирно, но по-късно тълпата изгори американското знаме. Полицията осуети опит за придвижване към американското посолство. Тогава протестиращите се отправиха към квартал, в който живеят много имигранти от Косово, и чупиха стъкла на прозорци. (Телеграфи, РТК, РСЕ - 24/02/08)
