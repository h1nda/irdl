Сръбски съд отменя мярката за задържане на пет сътрудници на Младич
					24/12/2006
					 
						БЕЛГРАД, Сърбия -- Без обяснение Втори общински съд в Белград освободи временно в петък (22 декември) петима обвиняеми, които са съдени по обвинения, че са оказвали помощ на укриващия се от правосъдието Ратко Младич. Съдът разпореди незабавното освобождаване на Йован Джого, Станко Ристич, Лиляна Васкович, Саша Бадняр и Благоя Говедарица. Джого, Бадняр и Говедарица остават под домашен арест и техните международни паспорти са били иззети. Общо 11 души, включително бивши офицери от югославската и босненско-сръбската армии са били обвинени в оказване на помощ за укриването на Младич. (Б92 - 23/12/06; Танюг, Б92, Бета - 22/12/06)
