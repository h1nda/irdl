Правителството на ФБиХ назначи нов временен директор на "Електропривреда" в Мостар
10/03/2003
 
САРАЕВО, Босна и Херцеговина (БиХ) -- След одита, разкрил доказателства за злоупотреби в електрическата компания "Електропривреда ХЗХБ" в Мостар, Министерство на енергетиката на Федерация БиХ назначи в петък (7 март) Владо Марич за временно изпълняващ длъжността директор. Целият борд на директорите бе освободен миналата седмица, в резултат на доклада на Службата на върховния представител и поисканите от нея санкции срещу корумпираното ръководство. (ПБС БиХ, Онаса, БиБиСи - 07/03/03)
