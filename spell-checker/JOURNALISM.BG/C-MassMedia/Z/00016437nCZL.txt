ЕС подчерта важността на демократичните критерии в черногорския референдум
					31/10/2005
					 
						ПОДГОРИЦА, Сърбия и Черна гора -- Според съобщенията ЕС отново е обърнал внимание на Черна гора, че установяването на критерии за гарантиране на демократичното провеждане на референдума за независимост е по-важно от насрочването на дата за гласуването. Понеделнишният брой (от 31 октомври) на излизащия в Подгорица ежедневник "Дан" цитира Кристина Галах, говорителка на върховния представител на ЕС по въпросите на сигурността Хавиер Солана, която е заявила, че референдумът трябва да бъде организиран съгласно европейските стандарти. Черна гора иска да проведе гласуването в началото на следващата година. (Дан - 31/01/05; Бета - 30/10/05)
