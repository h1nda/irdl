Вашингтон заявява, че Албания напредва към демокрация 
					04/03/2005
					 
						ТИРАНА, Албания -- Помощник държавният секретар на САЩ по политическите въпроси Марк Гросман заяви, че Албания се приближава все повече към демокрацията. В петък (4 март) "Албейниън дейли нюз" цитира думите на Гросман, че положението по отношение на свободата, демокрацията и човешките права се подобрява. Макар че даде висока оценка на Албания за ролята й в глобалната война срещу тероризма, Гросман призова правителството да работи по оставащите проблеми, в т. ч. корупцията, организираната престъпност и незаконния трафик на хора.
						Други новини: Парламентът одобри в четвъртък нова избирателна карта на страната. След месеци на напрегнати дебати по-големите политически партии успяха да постигнат компромисно решение. По-малките партии обаче отхвърлиха плана, заявявайки, че по-големите са разпределили окръзите помежду си. (Албейниън дейли нюз - 04/03/05)
