Албанската полиция залови 320 кг наркотици в акция през уикенда
					01/05/2006
					 
						ТИРАНА, Албания -- Полицията залови около 320 кг марихуана в операция "Мокър път" през уикенда, за което се съобщава в изявление в събота (30 април. Според официалните съобщения наркотиците са били открити в автомобили на пътя Влора-Фиер. Трима албански граждани са били арестувани. Смята се, че те са част от по-широка мрежа за трафик на наркотици.
						В Хърватия Агенцията за борба с корупцията и организираната престъпност съобщи в петък, че е била разбита мрежа за трафик на хора и наркотици в операция, проведена съвместно от хърватските, италианските и словенските полицейски власти. Арестувани са били десетина души в трите страни. (Албейниън нюз - 01/05/06; ХРТ - 28/04/06)
