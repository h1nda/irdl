Гърция мобилизира армията, за да възстанови доставките на гориво
					01/08/2010
					 
						АТИНА, Гърция - Усилията за възстановяване на доставките на гориво продължават в Гърция и през уикенда, след като шофьорите на камиони не успяха да постигнат споразумение с правителството в петък (30 юли). Армията бе мобилизирана, за да достави гориво на болници, летища и други критични места, докато петролните компании осигуриха превозни средства за доставка на гориво на бензостанциите. 
						Шофьорите на камиони стачкуват от една седмица срещу плановете на правителството да отвори сектора им за конкуренция, като издаде нови лицензи. В Гърция не са издавани нови лицензи от 1971 г. и онези, които притежават съществуващите лицензи, често се облагодетелстват, като ги продават на цени, възлизащи на стотици евро. ЕС и МВФ настояват за промяна на системата.
						Дългите опашки от коли на бензостанциите се разпръснаха до събота следобед и медиите съобщиха, че нормалното положение се възстановява в големите градове като Атина и Солун. Но в други части на Гърция, включително островите, където стачката нанесе още един удар на и бездруго пострадалата туристическа индустрия, остават засегнати от стачката. (AФП, AНА-MПА - 31/07/10; Ройтерс - 30/07/10)
