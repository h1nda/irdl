Министърът на отбраната на Македония започна регионална обиколка от Белград 
					21/12/2006
					 
						БЕЛГРАД, Сърбия -- В сряда (20 декември) министърът на отбраната на Македония Лазар Еленковски посети Белград, с което сложи началото на регионална обиколка с посещения в Сърбия, Черна гора и Босна и Херцеговина. В центъра на разговорите със сръбския му колега Зоран Станкович бяха въпроси на двустранните отношения и Косово. Еленковски подчерта категоричната подкрепа на Македония за интеграцията на Сърбия в НАТО. Двамата със Станкович се договориха за провеждане на бъдещо съвместно обучение на въоръжените сили на страните и сътрудничество в областта на международните военни мисии в чужбина. (Вечер - 21/12/06; A1 ТВ, Телма ТВ, Бета - 20/12/06)
