Деветима заподозрени са обвинени във връзка с атентатите в Истанбул
25/11/2003
Девет от 16-те заподозрени, арестувани в Турция след бомбените нападения срещу британското консулство и офисите на лондонска банка в Истанбул, са обвинени в помогачество на или принадлежност към нелегална организация.
(АП, Ройтърс, Би Би Си, Индипендънт, Ню Йорк Таймз - 25/11/03; АФП, Ройтърс, Гласът на Америка, Анадолска агенция - 24/11/03)
 
 
Турски съд по национална сигурност предяви обвинения към девет лица във вторник (25 ноември) във връзка с предполагаемото им участие в последните бомбени атентати в Истанбул, обвинявайки ги в принадлежност към или помагачество на незаконна организация. Според някои съобщения все още не е насрочена дата на процеса. Ако бъдат осъдени, заподозрените могат да получат присъди до 5 години затвор.
Нападенията срещу британското консулство и истанбулските офиси на групата "Ейч Ес Би Си" късно в четвъртък причини смъртта на най-малко 28 души и рани повече от 450.
Деветимата бяха сред 16-те арестувани заподозрени. Според представители на съда четирима от тях са били освободени, след като са дали показания на прокурора. ОТ 12-те ,които в понеделник бяха все още са в ареста, още трима са били освободени. За някои от заподозрените се твърди, че са роднини на извършителите на самоубийствените атентати.
"Идентифицирахме виновниците, извършили нападението срещу британското консулство," заяви в понеделник губернаторът на Истанбул Муамер Гюлер. "Разполагаме с всички подробности и знаем техните връзки." Той също така посочи, че властите са използвали ДНК тестове, за да идентифицират атентатора-самоубиец, врязал натоварения с експлозиви пикап в консулството, но не разкри името му. Многотиражният турски всекидневник Милиет обаче идентифицира лицето като Феридун Угурлу, за когото се твърди, че се е бил в Афганистан и Чечня.
Цитирайки полицейски източници, съобщения в други турски медии лансират работната хипотеза, че атентаторът срещу офиса на лондонската банка е бил идентифициран като Азад Екинджи. Както той, така и Угурлу са били определени по-рано като съучастници на Месут Чабук и Гокан Елелтунтас, предполагаемите атентатори-самоубийци по време на нападението от 15 ноември срещу двете истанбулски синагоги.
Според някои съобщения най-малко трима от атентаторите произхождат от югоизточния град Бингьол, който се счита за котило на радикалната ислямистка група Хизбула, която няма нищо общо с едноименната ливанска група.
Според местен представител властите изследват твърдите дискове на 10 компютъра, конфискувани от Интернет кафене в Бингьол след експлозиите при синагогите. Според британския вестник Индипендънт съсобственици на кафенето са бащата на Елалтунтас и братът на Екинджи.
Според британската преса експерти на Скотланд Ярд помагат на турската полиция при разследванията.
Няколко турски и чуждестранни представители са характеризирали неотдавнашните нападения като наподобяващи стила на актовете, извършвани от терористичната мрежа на Осама бин Ладен Ал-Каида.
Ал-Каида и малка турска група, наречена "Фронт на ислямските велики източни покорители" са поели отговорността за атентатите в четвъртък. В неделя обаче турският премиер Реджеп Тайип Ердоган каза, че е твърде рано да се потвърди участието на Ал-Каида.
Според него турските сили за сигурност са напълно мобилизирани и полагат всички усилия както да заловят, така и да изправят пред съда лицата, замесени в тези "отвратителни актове", както и да предотвратят бъдещи нападения. Ердоган е призовал също така за международна помощ в борбата срещу тероризма. В понеделник външният министър Абдулах Гюл заяви, че продължаващото сътрудничество между Турция и САЩ в борбата срещу тероризма ще продължи и вероятно ще се засили.
По време на четиричасовата си визита в понеделник в Истанбул германският външен министър Йошка Фишер изрази солидарността на своята страна с Турция и подкрепата й за стремежа на Анкара за членство в ЕС, но призова властите да ускорят демократичните реформи.
