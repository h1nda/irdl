Прокурорите от Хага искат да обединят обвиненията срещу трима хърватски генерали 
					25/03/2005
					 
						ХАГА, Холандия -- Прокурорите от трибунала в Хага искат да обединят делата на обвиняемите хърватски генерали Иван Чермак, Младен Маркач и Анте Готовина, гласи съобщение, публикувано в четвъртък (24 март). Първите две дела вече се разглеждат заедно. Тримата генерали са обвинени във военни престъпления, свързани с т. нар. операция "Буря" от 1995 г. Адвокатите, представляващи Чермак и Маркач, се обявяват против обединяването на делата, докато адвокатът на Готовина се изказа в полза на това. Готовина е все още на свобода. Другите двама генерали се предадоха и са освободени под гаранция. (Вечерни лист, Нови лист - 25/03/05; ХИНA - 24/03/05)
