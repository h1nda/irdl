Замърсен македонски град ще се отърве от оловноцинков завод
					01/05/2008
					Съветът на град Велес одобри премахването на най-големият замърсител в Македония - изоставения оловноцинков завод в града и планира да построи жилищни и бизнес съоръжения в района.
					От Зоран Николовски за Southeast European Times в Скопие -- 01/05/08
 
					 
						
Оловноцинковият завод във Велес преустанови работа през 2003 г. [Македонско правителство]
						Велес, който е най-гъсто населеният град в Македония, най-накрая ще разруши отдавна затворения оловноцинков завод, който се намира в центъра на града. По-рано тази година, Градският съвет на Велес подкрепи инициативата на дузина екологични асоциации, обединени в Зелена коалиция, да разрушат стария завод. 
						Македонското правителство също подкрепи мярката. Жителите на Велес заклеймиха замърсяването от завода, което дори след затварянето му повишава нивата на олово и кадмий във въздуха, почвата и водата. Някои проучвания откриха кадмий в тъканите на заболели от рак деца. 
						Ненад Кочич от екологичната асоциация "Вила Зора" нарече мярката исторически момент за жителите на Велес. Той казва, че според Аархуската конвенция, която Македония подписа, нейните граждани имат правото на здравословна среда. 
						Планове за прочистването включват премахването от града на тежки метали и обеззаразяването на почвата в района около завода с площ 45 хектара. Градският съвет реши да стимулира построяването на жилищни сгради и бизнес съоръжения около завода. 
						Заводът спря да функционира през 2003 г., но тъй като работниците не са спазили необходимите стандарти и тъй като той няма собственик, който да поеме отговорност, заводът все още замърсява района. Трийсетгодишни токсични отпадъци замърсяват почвата и подподчените води. 
						Македонският Институт за защита на здравето съобщи през 2003 г., когато заводът все още действаше, че Велес поглъща 62 000 тона цинк, 47 300 тона олово и 120 000 тона серен двуокис годишно. 
						Тъй като никой не поддържа съоръжението, то предизвиква допълнителни трудности. През ноември 2007 г. местните жители бяха изправени през заплахата от изтичане в река Вардар на около 200 тона сярна киселина, държана в лошо поддържан резервоар на завод "Киселина". Ако това количество киселина се бе изляло в реката, последиците за регионалната флора и фауна биха били огромни. През 2004 г. също имаше подобна заплаха от потенциален разлив на 4500 тона сярна киселина и 400 тона амонячна основа от друг завод. 
						Град с 50 000 жители Велес бе изправен пред постоянна заплаха и дилема от много години. Еколозите сочеха измервания, които постоянно показваха замърсяване, надминаващо допустимите нива 50 пъти, но затваарянето на завода също предизвика и безработица. Този път правителството застана на страната на еколозите. 
						Вицепремиерът Зоран Ставревски, който отговаря за икономическите въпроси, заяви, че правителството ще подкрепи жителите на Велес. "Вече няма да има повече експерименти във Велес. Замърсяването трябва да спре и трябва да се намерят методи за прочистване на почвата и региона", заяви Ставревски. 
						Очаква се Министерството на транспорта и съобщенията да одобри подробен градоустройствен план, разработен от община Велес, и да започна разрушаването на завода през следващите месеци.
