СВП иска повече яснота по проектоспоразумението между РС и Сърбия
					24/09/2006
					 
						САРАЕВО, Босна и Херцеговина (БиХ) -- Службата на Върховния представител (СВП) съобщи в петък (22 септември), че е прегледала проектоспоразумението за специални паралелни отношения, което трябва да подпишат Република Сръбска (РС) и Сърбия и е установила, че то твърде много прилича на споразумението, изготвено през 2001 г., което СВП бе сметнала за приемливо. В изявлението обаче още се казва, че СВП се стреми към допълнително изясняване на някои части от споразумението, което трябва да бъде подписано във вторник в Баня Лука. Босненски политици се противопоставиха на споразумението и призоваха за намесата на СВП. (Независне новине - 23/09/06; Източници на СВП - 22/09/06)
