Гърция наложи забрана за пътуване на заподозрените от „Сименс” 
					15/06/2009
					 
						АТИНА, Гърция -- Гръцката прокуратура забрани на 21 заподозрени в продължаващо разследване за корупция да напускат страната, предадоха местните медии в събота (13 юни). Забраната бе издадена, след като двама заподозрени, бившите директори на "Сименс" Христос Каравелас и Михалис Христофоракос, избягаха зад граница. Все още никой не е официално обвинен по случая, свързан с предполагаема корупция на длъжностни лица от гръцкия клон на „Сименс” в замяна на доходни договори.
						Други новини -- Гръцката брегова охрана задържа в неделя 128 имигранти, между които осем деца, при две отделни операции край островите Лесбос и Самос. Имигрантите навлезли в гръцки териториални води през Турция, качени на три лодки. При операциите бе арестуван и заподозрян трафикант на хора. (AНA-MПA, EРT, ДПA - 14/06/09, Катимерини, АП - 13/06/09)
