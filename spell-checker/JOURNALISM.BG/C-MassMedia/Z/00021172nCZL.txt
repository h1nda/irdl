Бившият министър на отбраната на Македония бе осъден за злоупотреби
					05/01/2007
					 
						СКОПИЕ, Македония -- При повторно гледане на делото, съд в Скопие в четвъртък (4 януари) осъди бившия министър на отбраната Любен Пауновски и негов родственик, Люпчо Петковски, на три и половина години затвор за злоупотреби. При повторното гледане на делото първоначалната присъда на Пауновски бе намалена с две години. Присъдите на обвиняемите по същото дело Кирил Горгов и Владимир Талевски бяха намалени от две и половина години на една година за всяки от тях. Съдът също се разпореди Пауновски да върне 1,5 милиона евро на Министерството на отбраната. (Макфакс, A1 ТВ, Телма ТВ - 04/01/07)
