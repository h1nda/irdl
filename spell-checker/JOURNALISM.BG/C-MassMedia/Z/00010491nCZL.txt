Албания откри дипломатическа академия
16/04/2004
 
ТИРАНА, Албания -- В четвъртък (15 април) външното министерство откри в Тирана първата в страната дипломатическа академия. Изградена в сътрудничество с италианското правителство, програмата на курса се опира на практиката на Дипломатическия институт "Марио Тоскано" в Рим. На церемонията по откриването външният министър Кастриот Ислами нарече академията "важно събитие за албанската дипломация". (ATA - 15/04/04)
