Председателят на ПАСЕ изрази подкрепата си за кандидатурата на Турция за ЕС и призова за по-бързи реформи
					10/11/2005
					 
						АНКАРА, Турция -- В сряда (9 ноември) председателят на Парламентарната асамблея на Съвета на Европа (ПАСЕ) Рене ван дер Линден изрази подкрепата си за кандидатурата на Турция за ЕС, като каза пред парламента, че надеждите на турския народ "не трябва да останат излъгани". Ван дер Линден говори пред законодателния орган в Анкара в първия ден от четиридневното си посещение в страната, като отбеляза, че постигнатият досега напредък е довел до започване на присъединителните преговори. Той обаче подчерта, че процесът на реформи все още не е завършил и се очаква бърз напредък в областта на човешките права, свободата на словото и изборното законодателство.
						Също в сряда един човек бе убит, а други шест бяха ранени при бомбена експлозия в книжарница в Семдинли, град в югоизточната провинция Хакари. Според съобщения в местните медии разгневена тълпа се събрала на мястото на инцидента и се опитала да линчува предполагаемия атентатор. По-късно той бе арестуван от полицията. (Уеб-сайт на Съвета на Европа, НТВ - 09/11/05)
