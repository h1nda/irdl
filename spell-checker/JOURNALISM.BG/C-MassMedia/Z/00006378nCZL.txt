Робъртсън изрази отново подкрепа за кандидатите за НАТО
25/03/2003
 
ТАЛИН, Естония -- Генералният секретар на НАТО Джордж Робъртсън заяви в понеделник (24 март), че кризата в Ирак няма да попречи на процеса на разширяване на алианса. Седемте страни-кандидатки за членство, включително България и Румъния, каза той, "ще трябва да се изправят пред двойно предизвикателство: да мобилизират своите политически и военни умения, и да скочат в движещия се влак". Робъртсън увери още веднъж страните, че вече са получили билетите за него. "Няма признаци някой от 19-те парламента да не успее да ратифицира споразуменията за членство поради настоящите разногласия за Ирак", заяви той, като добави, че разногласията в позициите за Ирак не омаловажават ролята и бъдещето на алианса. (AФП - 24/03/03)
