Бизнес: USAID помага за разкриването на работни места в Сърбия
					16/02/2007
					Проекти за икономически разстеж ще бъдат осъществени в 11 общини съгласно ново споразумение. Още от седмицата: Македония обяви търг за изграждането на малки ВЕЦ; заплатите в Босна и Херцеговина се повишават.
					
						(Различни източници – 09/02/07-16/02/07)
					
 
					 
						
Американският посланик в Белград Майкъл Полт подписа във вторник (13 февруари) споразумение между Американската агенция за международно развитие (USAID) и кметовете на 11 сръбски общини. [Архив]
						Американската агенция за международно развитие ще предостави финансиране на стойност 46,5 млн. щатски долара по проекти за икономически разстеж с 11 сръбски общини съгласно споразумение, подписано на 13 февруари. Американският посланик Майкъл Полт подчерта, че основната цел е да се създадат нови работни места. Финансирането ще бъде насочено към две инициативи -- Дейности за общински икономически растеж (МЕГА) и Сръбска програма за алтернативно планиране и икономическа сигурност (СКОУПС). 
						*** 
						
						Македонското правителство обяви международен търг за строителството и екплоатацията на 60 малки водноелектрически централи, които да бъдат построени край реките Вардар, Струмица и Черни Дрин. Всяка от бъдещите централи трябва да има инсталирана мощност до 5 мегавата. Крайният срок за предаване на офертите е 14 юни.
						*** 
						Консорциум между "Телеком Сърбия" и "Огалар БВ" (от Холандия) бе единственият кандидат-купувач за лиценза за комбинирана безжична мрежа от второ и трето поколение в Черна гора. Отделно двата настоящи мобилни оператора, "Т-мобайл" и "Промонте", представиха оферти за лиценз за мрежа от трето поколение. Специалната комисия за търга трябва да вземе решение до 15 март. 
						*** 
						
						Албанското министерство на икономиката, търговията и енергетиката обяви межуднароден конкурс за избор на консултант за приватизацията на Албанската компания за рафиниране и продажба на нефт (АРМО). Името на бъдещия съветник по продажбата се очаква да стане известно до три месеца, според министър Генц Рули. 
						*** 
						"Стандард и Пуърс" повиши своя кредитен рейтинг за Софийска градска община с една степен, на BB+. Песрпективата остава стабилна, а краткосрочният рейтинг остава непроменен -- B. В свое изявление агенцията се позова на силната зависимост от финансиране от централния бюджет като главен лимитиращ фактор, наред с големите нужди от финансиране на инфраструктурата. Същевременно тя заяви, че София остава център за чуждите инвестиции в България. 
						*** 
						Нетната средна месечна работна заплата в Босна и Херцеговина (БиХ) е била 313 евро през декември 2006 г., повишение от 9,7 % в годишно изражение. Нетната средна заплата е била с 2 % по-висока през декември спрямо предходния месец. Нетните заплати в Република Сръбска са отбелязали повишение от 2,4 % в месечно изражение през декември, а в другата автономна област на БиХ, Федерация БиХ, те са нараснали с 2,1 % за същия период.
