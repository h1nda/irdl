Турски войник беше убит при сблъсъци с ПКК 
					06/08/2010
					 
						АНКАРА, Турция -- Турски войник и шест кюрдски бунтовници са били убити в четвъртък (5 август) по време на сблъсъци в Източна Турция. Сраженията са избухнали близо до Догубаязит в провинция Агръ. Членове на поставената извън закона Кюрдска работническа партия (ПКК) са ранили друг турски войник в нападение срещу полицейски участък в град Диджле, близо до Диарбекир. В друг инцидент турските военни са убили трима заподозрени членове на ПКК в планинска област в провинция Хаккяри. Силите за сигурност cа конфискували и експлозиви, скрити в кола близо до Диарбекир, и са арестували двама заподозрени кюрдски бунтовници. (Анадолска информационна агенция, Прес ТВ, Ройтерс - 05/08/10)
