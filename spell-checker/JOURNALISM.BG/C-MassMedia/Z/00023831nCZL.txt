Ирак призова бунтовниците от ПКК да прекратят атаките срещу Турция
					09/09/2007
					 
						БАГДАД, Ирак -- По време на посещение в град Сюлаймания в петък (7 септември) иракският президент Джалал Талабани официално призова кюрдските бунтовници да престанат да използват Северен Ирак за нападения срещу Турция и Иран. Талабани заяви, че не заплашва партизаните на Кюрдистанската работническа партия (ПКК), а отправя молба към тях. Той призова ПКК да престане да използва Ирак като база поне за една-две години, за да се избегне възможността за чужда инвазия. Няколко хиляди бойци на ПКК се смята, че са се установили в планините в автономния кюрдистански регион в Ирак близо до турската граница. В други новини на същата тема се съобщава, че турската армия е заявила, че е решила да поддържа три зони с повишена сигурност в югоизточната част на страната в провинциите Сиир, Сирнак и Хакари в продължение на още три месеца. Зоните бяха създадени на 10 юни и ще продължат да съществуват като такива до 10 декември. (Ройтерс, AФП, Заман, Търкиш Дейли Нюз -08/09/07)
