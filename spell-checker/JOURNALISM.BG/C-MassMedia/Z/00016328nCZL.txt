Посланик на САЩ предупреждава, че финансовата помощ за Белград е под въпрос заради непълно сътрудничество с МНСБЮ
					20/10/2005
					 
						БЕЛГРАД, Сърбия и Черна гора -- Посланикът на САЩ в Сърбия и Черна гора Майкъл Полт каза в сряда (19 октомври), че финансовата помощ на Вашингтон за федералния съюз може отново да бъде спряна, ако Ратко Младич не бъде бързо арестуван и екстрадиран в трибунала в Хага. Наскоро западни представители казаха, че очакват Младич и другият основен обвиняем във военни престъпления, Радован Караджич, да бъдат в Хага до декември, преди 10-ата годишнина от Дейтънското мирно споразумение.
						Други новини -- Парламентът на Сърбия и Черна гора ще обсъжда в петък оставката на Първослав Давинич от поста федерален министър на отбраната и назначаването на Зоран Станкович на длъжността. Давинич се оттегли след скандал с доставки за армията. (Данас - 20/10/05; Бета - 19/10/05)
