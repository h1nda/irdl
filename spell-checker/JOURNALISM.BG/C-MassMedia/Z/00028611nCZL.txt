МНТБЮ смята, че Шешел може сам да се защитава
					07/12/2008
					 
						ХАГА, Холандия -- Хагският трибунал за военни престъпления (МНТБЮ) реши в петък (5 декември), че обвиненият във военни престъпления Воислав Шешел може да продължи сам да се защитава, въпреки твърденията на прокурорите за обратното. На Шешел, който е лидер на Сръбската радикална партия, ще му бъдат предявени обвинения в подбуждане към национализъм и етническо прочистване в бивша Югославия в началото на 1990-те години, както и в убийства, изтезания, затвор и депортиране.
						Също в петък Апелативната камара разпореди временно освободеният бивш офицер от Югославската национална армия Веселин Сливанчанин да бъде върнат в затвора за изслушването ан неговото обжалване на 21 януари, след което той отново ще бъде освободен. Камарата реши, че сръбското правителство трябва да определи официален представител, който да придружи Сливанчанин от Белград до Хага. Сливанчанин е получил петгодишна присъда за измъчване и преследване на хърватски военнопленници във Вуковар през ноември 1991 г. През декември 2007 г., Апелативната камара реши да го освободи временно, тъй като той е излежал повече от 90 % от своята присъда. (Taнюг, Б92, Радио Сърбия, МИА - 05/12/08)
