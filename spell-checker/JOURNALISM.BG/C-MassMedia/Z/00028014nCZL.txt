Ахтисаари спечели Нобеловата награда за мир
					10/10/2008
					 
						ОСЛО, Норвегия -- Бившият специален пратеник на ООН за Косово Марти Ахтисаари спечели Нобеловата награда за мир тази година, обяви в петък (10 октомври) Нобеловата фондация. Нобеловият комитет изтъкна „неговите важни заслуги на територията на няколко континента и в продължение на повече от три десетилетия за решаването на международни конфликти". Бившият финландски президент служи като специален пратеник на ООН за преговорите за окончателния статут на Косово и посредничи за споразумението през 2005 г. в провинция Асех, Индонезия. Освен това той е работил за решаването на конфликти в Намибия, Ирак и Северна Ирландия. Ахтисаари каза, че е "много доволен и благодарен" да получи наградата. (Би Би Си, Б92, Ройтерс, АП - 10/10/08)
