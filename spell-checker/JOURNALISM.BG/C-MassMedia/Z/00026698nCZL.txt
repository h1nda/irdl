ДП на Сърбия упълномощи Тадич да преговаря за сформирането на правителство
					08/06/2008
					 
						БЕЛГРАД, Сърбия -- Управителният съвет на Демократическата партия (ДП) упълномощи в събота (7 юни) своя лидер сръбския президент Борис Тадич да ръководи преговорите за сформирането на правителство. Тадич също получи зелена светлина да реши кои членове на ДП да станат министри. 
						В интервю за Танюг в петък Тадич призова за бързо сформиране на правителство и изрази надежда, че това ще стане до края на този месец. "Само едно социално отговорно правителство, което ще ускори прилагането на Споразумението за стабилизация и асоцииране, ще открие хоризонти за всички граждани", заяви Тадич. (Бета, Б92 - 07/06/08; Taнюг, РТС - 06/06/08)
