Новият шеф на хърватското контраразузнаване ще издирва Готовина
17/03/2004
 
ЗАГРЕБ, Хърватия -- Новият шеф на контраразузнаването Йоско Подбевшек заяви пред местен вестник във вторник (16 март), че е готов да предаде генерала от резерва Анте Готовина на Трибунала на ООН за военни престъпления без всякакво колебание. Предшественикът му Франьо Турек подаде оставка миналия петък, след като главният прокурор на ООН Карла дел Понте отново обвини правителството, че се бави с арестуването на укриващия се генерал.
Също във вторник премиерът Иво Санадер посети мемориала "Ясеновац" на 100 км южно от Загреб. Той заклейми военните престъпления и каза, че престъпленията, извършени срещу евреи в концентрационните лагери в Хърватия по време на Втората световна война, не бива да се забравят. (АФП, ХИНА - 16/03/04)
