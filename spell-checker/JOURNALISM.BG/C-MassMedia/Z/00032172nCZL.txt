Албания проведе конференция по даването на права на жените
					29/10/2009
					 
						ТИРАНА, Албания -- Положението на жените в Албания трябва да бъде подобрено, за да им бъде отредена по-важна роля в обществото, беше заключението на национална конференция, проведена в сряда (28 октомври) в Тирана. "Домашното насилие, високата безработица и липсата на представителство на жените в политиката и на други ръководни постове поставят сериозни въпроси, които трябва да бъдат решени в Албания", заяви ръководителката на USAID за Албания Робърта Мъхоуни по време на проявата под надслов "Даване на власт на жените в Албания - Стратегия за развитие на участието". (НОА, Телеграфи, Гласът на Америка, Топ Ченъл, Ора Нюз, Нюз 24 - 28/10/09)
