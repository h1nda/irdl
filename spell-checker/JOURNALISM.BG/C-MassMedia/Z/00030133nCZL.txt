Караджич поиска от МНТБЮ да отзове френски съдия
					03/05/2009
					 
						ХАГА, Холандия -- Бившият босненски сръбски лидер Радован Караджич поиска от Хагския трибунал за военни престъпления (МНТБЮ) в петък (1 май) да отзове френската съдийка Мишел Пикар от неговото дело за военни престъпления и геноцид. В писмено искане, Караджич твърди, че Пикар е пристрастна и предубедена поради това, че е била председател на Камарата за човешки права на Босна и Херцеговина (БиХ). Дейтънското мирно споразумение създаде Камарата, за да разследва нарушения на човешките права, извършени по време на конфликта през 1992-1995 г.
						Също в петък медиите съобщиха, че Караджич е поискал от върховния представител в БиХ Валентин Инцко да възстанови политическите и икономически права на негови приятели и поддръжници, които са им били отнети за това, че са му помагали преди арестуването му през юли 2008 г. Десетки служители в БиХ бяха уволнени и паспортите им бяха конфискувани по подозрения, че са помагали на военнопрестъпници, укриващи се от правосъдието. (Taнюг, Б92, AФП, Ройтерс - 01/05/09)
