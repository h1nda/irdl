Румънски официален представител каза, че България и Румъния ще търсят начини за намаляване на напрежението в отношенията с Русия във връзка с базите на САЩ
					05/06/2007
					 
						ПАРИЖ, Франция – България и Румъния ще търсят пътища за намаляване на напрежението в отношенията с Русия във връзка с планираното военно присъствие на САЩ в двете балкански страни, съобщиха регионалните новинарски агенции, цитирайки изказване на румънския министър на отбраната Теодор Мелескану от понеделник (4 май). Министърът, който бе в Париж за участие в 53-ата Асамблея на Западноевропейския съюз, каза че двете балкански страни са решили да следват общ подход във връзките си с Москва, посочвайки за пример предложение за съвместни военни учения като възможен начин за намаляване на напрежението.
						Страните ще започнат диалог с Москва, за да обяснят, че присъствието на САЩ няма да застраши сигурността на Русия, а по скоро ще увеличи сигурността и стабилността в Югоизточна Европа, е казал Мелескану. Той изрази съжаление във връзка с разпространеното през уикенда изявление на руския президент Владимир Путин, който предупреди, че Русия може да насочи ядрените си ракети към европейски градове, ако САЩ инсталират противоракетен щит над Източна Европа. Някои интерпретират изказването на Путин като визиращо индиректно базите на САЩ в двата предишни съветски сателита, които сега са членове на НАТО и ЕС. (Евениментул Зилеи, Гандул, Зиуа, Фокус, Медиафакс, Стандарт, Сега, Dir.BG - 05/06/07)
