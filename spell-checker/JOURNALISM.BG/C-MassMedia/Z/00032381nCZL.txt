Сърбия е в траур след смъртта на патриарх Павле
					16/11/2009
					 
						БЕЛГРАД, Сърбия -- От понеделник (16 ноември) в страната бе обявен тридневен национален траур по повод кончината на патриарха на Сръбската православна църква Павле. Той почина в неделя на 95-годишна възраст, след като прекара две години в белградската военна болница. Патриарх Павле, който оглави Сръбската църква през 1990 г., ще бъде погребан в четвъртък в манастира в Раковица, както бе пожелал приживе. Митрополит Амфилохие ще продължи да бъде действащ глава на църквата до избирането на нов патриарх. Той изпълнява длъжността, откакто Павле се разболя. (Танюг, Бета, РТС, Б92 - 15/11/09)
