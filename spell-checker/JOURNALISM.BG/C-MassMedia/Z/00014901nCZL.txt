Генералният секретар на ООН Анан обмисля бъдещи действия за решаване на кипърския въпрос
					13/06/2005
					 
						НЮ ЙОРК, Съединени щати -- Генералният секретар на ООН Кофи Анан обмисля бъдещи действия за решаване на кипърския въпрос, каза в петък (10 юни) говорителят на ООН Стефан Дюжарик. Той заяви, че Анан е бил запознат с позициите и опасенията, изразени от всички страни по време на неотдавнашното посещение в региона на специалния пратеник Кийран Прендергаст. 
						В петък кипърските гърци разкритикуваха плановете на Анан да препоръча облекчаване на ограниченията, наложени върху кипърската турска част на острова. Никозия намекна също, че ще отхвърли новото предложение на Анкара за директна търговия с т. нар. "Севернокипърска турска република". (Катимерини - 11/06/05; Уеб-сайт на ООН, TurkishPress.com, НТВ - 10/06/05)
