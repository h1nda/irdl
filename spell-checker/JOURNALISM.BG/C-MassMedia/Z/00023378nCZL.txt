Сърбия иска информация за парите на Марко Милошевич
					29/07/2007
					 
						БЕЛГРАД, Сърбия -- Сърбия поиска от кипърското правителство разрешение за достъп до конфиденциална информация за банковите сметки на сина и съпругата на бившия югославски президент Слободан Милошевич, съобщи "Сайпръс Мейл" в събота (28 юли). Марко и Мира Милошевич, които избягаха от Сърбия през 2001 г. и се смята, че се укриват в бившия Съветски съюз, са обвинени в пране на милиони паунди от контрабанда на цигари през Кипър. В съобщение, публикувано миналия месец, сръбският всекидневник "Блиц" твърди, че огромни суми пари, получени от Марко Милошевич са били прехвърлени в Кипър със самолет. (Сайпръс Мейл - 28/07/07)
