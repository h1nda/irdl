Робъртсън окачестви Македония като пример за успех на Балканите
14/11/2003
 
СКОПИЕ, Македония -- В интервю за "Гласът на Америка" в четвъртък (13 ноември) генералният секретар на НАТО лорд Джордж Робъртсън, чийто мандат е към края си, окачестви Македония като един от примерите за успех в историята на Балканите. Независимо от трудностите държавата успя да намери най-верния път за преодоляване на предизвикателствата, каза Робъртсън, като даде висока оценка на работата на многоетническото коалиционно правителство и прилагането на Охридското мирно споразумение. (Утрински весник - 14/11/03; MИA - 13/11/03)
