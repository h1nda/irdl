Мюсюлманските общности в Югоизточна Европа празнуват деня на жертвоприношението
					21/01/2005
					 
						АНКАРА, Турция -- Мюсюлманските общности в Югоизточна Европа започнаха празненствата по повод на религиозния празник Курбан байрам в четвъртък (20 януари). Денят се отбеляза като официален празник в Турция, Албания и Босна и Херцеговина (БиХ). В БиХ утринни молитви и тържества се проведоха в Сараево, Бихач, Требине, Тузла и Зеница. В Македония премиерът Владо Бучковски посети канцеларията на Ислямската религиозна общност, за да поднесе поздравленията си. Празненства се проведоха и в България, Хърватия и Сърбия и Черна гора. (ATA, Фена, ПБС БиХ, Макфакс - 20/01/05)
