Албания, България, Италия и Македония се споразумяха да ускорят работата по Коридор № 8
					09/03/2006
					 
						ПЛОВДИВ, България -- Министрите на транспорта на Албания, България, Италия и Македония подписаха в сряда (8 март) споразумение за ускоряване на строителството на паневропейския транспортен Коридор № 8. Споразумението, което бе подписано след среща в Пловдив, предвижда четирите страни да започнат съвместна информационна кампания за привличане на стратегически инвеститори. В него се подчертава също, че осъществяването на регионални инфраструктурни проекти, като Коридор № 8, допринася за по-тясното сътрудничество между страните, икономиките и културите в региона, както и за интеграцията им в евроатлантическите структури.
						Също в сряда португалският парламент ратифицира Договора за присъединяване на България и Румъния към ЕС. Така Португалия стана 13-ата страна членка на ЕС, ратифицирала документа. (Найн О'Клок - 09/03/06; БНР, Телма ТВ, Ромпрес - 08/03/06)
