Съветът на Европа започва срещи за обсъждане кандидатурата на Хърватска за членство в ЕС
04/03/2003
 
ЗАГРЕБ, Хърватска -- В понеделник (3 март) генералният секретар на Съвета на Европа Валтер Швимер се срещна в Загреб с външния министър Тонино Пицула, за да обсъдят подадената неотдавна кандидатура на Хърватска за членство в ЕС. Швимер съобщи, че посещението му е свързано и с разглеждането на други регионални въпроси, както и на международните усилия по отношение на Ирак. След срещата Пицула отбеляза, че Съветът на Европа играе ключова роля за развитието на всички европейски страни в преход. (ХИНА, ХРТ - 03/03/03)
