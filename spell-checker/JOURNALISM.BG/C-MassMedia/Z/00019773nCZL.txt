Македонският кабинет намали ДДС върху земеделски продукти
					30/08/2006
					 
						СКОПИЕ, Македония -- С първото си решение след встъпването си в длъжност във вторник (29 авуст) новото правителство свали ставката на данък добавена стойност (ДДС) върху селскостопанските суровини от 18 % на 5 %. Премиерът Никола Груевски заяви, че правителството възнамерява също да въведе преференциални данъчни ставки върху семената, торовете и селскостопанската техника. Неговата партия ВМРО-ДПМНЕ обещаваше по време на предизборната си кампания да повиши конкурентоспособността на селскостопанския сектор. Американското посолство в Скопие излезе във вторник с привествена декларация по повод на мирната смяна на управлението.
						Други новини -- Трибуналът на ООН за военни престъпления отхвърли молбата на бившия македонски вътрешен министър Любе Бошковски за освобождаване под гаранция. Така съдия Мохамад Шахабудин потвърди по-ранно решение, позоваващо се на недостатъчни гаранции, че Бошковски действително ще се завърне в съда, след като бъде отново призован. Заедно с бившия офицер от македонските служби за сигурност Йохан Тарчуловски той изчаква процес за престъпления, които се предполага, че е извършил срещу етнически албанци в Люботен по време на междуетническия конфликт през 2001 г. (MИA, Макфакс, А1 ТВ - 29/08/06)
