Румъния разследва фирми за злоупотреби с програмата "Петрол срещу храни"
					31/10/2005
					 
						БУКУРЕЩ, Румъния -- Външният министър Разван Унгуряну заяви в неделя (30 октомври), че правителството е започнало разследване на евентуални злоупотреби на румънски фирми с програмата на ООН "Петрол срещу храни". Според местните медии е възможно 11 компании да са плащали подкупи на режима на Садам Хюсеин за получаване на достъп до иракски нефт. 
						Други новини -- Унгуряну е в Ню Йорк за сесията на Съвета на сигурност на ООН. Очаква се той да се срещне с държавния сектретар на САЩ Кондолиза Райс. (Найн о'клок, Ромпрес - 31/10/05; AФП - 30/10/05)
