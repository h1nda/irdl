Босненската сръбска полиция организира хайка за залавянето на Караджич
04/09/2003
 
БАНЯ ЛУКА, Босна и Херцеговина (БиХ) -- Босненската сръбска полиция обискира дома на православен митрополит в опит да залови главния заподозрян от трибунала на ООН за военни престъпления Радован Караджич, по цитат на изказване на неидентифициран старши офицер в сряда (3 септември). По сигнал на полицейската служба на ЕС офицери претърсиха на дома на митрополита на Зворник и Тузла Василие, но не откриха беглеца там. Василие живее в Биелина в близост до границата със Сърбия и Черна гора. Полицейската служба на ЕС не е потвърдила доклада, но той е бил потвърден от вътрешното министерство на Република Сръбска. Министерството заяви ангажимента си да продължи усилията за задържане на обвиняемите от трибунала в Хага. (Ройтерс, Онаса, АФП - 03/09/03)
