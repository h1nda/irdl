Брюксел е загрижен за процеса на децентрализация в Албания
					12/05/2006
					 
						ТИРАНА, Албания -- Конгресът на местните и регионални власти към Съвета на Европа е изпратил в четвъртък (11 май) писмо до албанския премиер Сали Бериша, изразявайки загриженост във връзка с прилагането на Европейската харта за местното самоуправление. Това става след посещението миналия месец на делегация от Брюксел, която бе свидетел на пререканията между централните и местните власти, особено в Тирана, където кметът е и лидер на основната опозиционна партия. Председателят на конгреса Джовани ди Стаси поиска от правителството да даде разяснение по едно изменение в закона за местното самоуправление, както и по реформите, свързани с процеса на децентрализация. (Албейниън Нюз - 12/05/06)
