Бизнес: словенската верика "Меркатор" ще отвори търговски център в Република Сръбска
					05/09/2008
					Словенска верига супермаркети ще открие първия си търговски център в Баня Лука. Още в новините тази седмица: започва строителството на най-дългия тунел в Гърция.
					 
						
[Meркатор]
						Словенската верига супермаркети "Меркатор" съобщи, че ще открие първия си търговски център в Република Сръбска до пролетта на 2009. Центърът ще бъде разположен на 42 000 кв. м близо до град Баня Лука. Понастоящем веригата има няколко обекта, които се продават в Сараево, Тузла, Мостар, Касани и Каплина. 
						*** 
						Чешката енергийна копмания CEZ ще инвестира 1,1 милиарда евро във вятърен парк с капацитет от 600 мегавата в Румъния, съобщи компанията на на 28 август. Проектът ще бъде най-големият в Европа и ще започне да функционира следващата година. CEZ влезе на румънския пазар през 2005 г., когато купи енергийната компания "Електрика Олтения". 
						*** 
						
						България подписа споразумение с японската Банка за международно сътрудничество за заем от 230 милиона евро за строителството на нови терминали на двете главни черноморски пристанища Варна и Бургас, съобщи Министерството на финансите на 30 август. Правителството ще осигури останалите 110 милиона евро за проекто. 
						*** 
						Кувейстката компания Al-Zamel представи проект за построяването на търговски и жилищен комплекс близо до град Бихач в Босна и Херцеговина на 28 август. Проектът, на стойност 128 милиона евро, предвижда построяването на жилищен комплекс, търговски център, хотел, небостъргач, подземен паркинг, спортен център, вътрешен басейн и два фонтана. 
						 *** 
						
						Tурските авиолинии (Thy) поискаха да закупят дял от 49% от авиокомпанията на Босна и Херцеговина, "Еър Босна". Thy също проявява интерес в закупуването на дял от 42,5% от австрийските авиолинии, заяви председателят Джандан Карлитекин. 
						*** 
						
						Гръцките власти започнаха строежа на тунел с дължина 6,1 км, който е най-дългият в страната. Той ще се намира в областта Темпи и ще бъде завършен за три години и половина. Консорциумът Motorway Egaiou SA ще осъществи проекта на стойност 1,3 милиарда евро. 
						*** 
						Европейската банка за възстановяване и развитие (ЕБВР) ще отдели 150 милиона евро за подпомагане на строежа на Коридор 10 в Сърбия, заяви премиерът Мирко Цветкович на 31 август след среща с директора на ЕБВР Томас Мироу. Финансовата институция ще помага на проекти на сръбското правителство с 250-290 милиона евро годишно, каза Мироу. 
						
						(Различни източници -- 28/08/08-05/09/08)
