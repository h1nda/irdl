СВП оцени кандидатурата на Спирич за премиер на БиХ и призова за по-бързи реформи 
					05/01/2007
					 
						САРАЕВО, Босна и Херцеговина (БиХ) -- Върховният представител и специален представител на ЕС Кристиян Шварц-Шилинг направи изявление в четвъртък (4 януари), в което оцени високо кандидатурата на Никола Спирич за премиер. Шварц.Шилинг поздрави и Председателството на БиХ за ролята му в сформирането на седемстранната коалиция на държавно равнище. Отбелязвайки факта, че страната изостава в реформите, Шварц-Шилинг призова всички партии да насочат вниманието си към дневния ред с реформите.
						В други новини от четвъртък се съобщава, че бившият върховен представител Волфганг Петрич е посъветвал Съвета за прилагане на мирното споразумение в Босна да прояви предпазливост в решението си дали да закрие СВП. Той призова за реалистичен подход, за да се избегне необходимостта от изпращане на нова мисия. (Независне новине - 05/01/07; Съобщение за печата на СВП, НТВ Хаят, РТРС - 04/01/07)
