Швейцария отваря трудовия си пазар за българи и румънци
					09/02/2009
					 
						ЖЕНЕВА, Швейцария -- На национален референдум в неделя (8 февруари) мнозинството от швейцарските граждани подкрепиха разширяването на споразумение с ЕС за свободното придвижване на граждани, така че то да включва и двете най-млади членки на блока – България и Румъния. Макар и да не е член на ЕС, Швейцария допуска хора от блока да живеят и работят на нейна територия в замяна на даване на същите привилегии за нейните собствени граждани. Общо 59,6 % от швейцарците подкрепиха мярката. Споразумението спечели подкрепата на 22 от кантоните на страната. Само три немскоговорящи кантона и италианскоговорящият кантон Тичино гласуваха „против”. Активността бе 51,5 %. (AП, БТА, Стандарт, Медиапул - 08/02/09)
