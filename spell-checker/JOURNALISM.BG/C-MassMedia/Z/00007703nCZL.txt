Комисарят по разширяването Ферхойген е оптимист за реформата на румънската съдебна система
21/07/2003
 
БРЮКСЕЛ, Белгия -- В петък (18 юли) европейският комисар по разширяването Гюнтер Ферхойген изрази оптимизъм относно реформите в румънската съдебна система. Ако реформите продължат с настоящия темп, заяви той, преговорите по главата "Правосъдие и вътрешни работи" могат да завършат преди края на годината. Коментарите на Ферхойген бяха направени по време на среща с румънския министър на правосъдието Родица Станою в Брюксел. Европейският комисар подчерта, че е важно да се запази фокусът върху всички политически усилия, насочени към съдебната реформа. Василе Пушкаш каза, че целта е да се приключат преговорите за присъединяване към ЕС през следващата година. (АКТ Медиа - 21/07/03)
