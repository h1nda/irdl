Обединеното кралство ратифицира Договора за присъединяване на България и Румъния към ЕС
					17/02/2006
					 
						ЛОНДОН, Обединено кралство -- Обединеното кралство приключи процедурата по ратификация на Договора за присъединяване на България и Румъния към ЕС и Кралица Елизабет II е подписала необходимите документи, бе съобщено в четвъртък (16 февруари). Великобритания стана 12-ата държава от ЕС, която ратифицира договора. Очаква се Холандия скоро да последва примера й. Франция, Германия и Швеция обаче смятат да изчакат следващите доклади на Европейската комисия, които ще бъдат публикувани през май. (БНР, Уеб сайт на румънското правителство - 16/02/06)
