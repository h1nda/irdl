Хърватия и Румъния ще засилят сътрудничеството си 
					05/07/2005
					 
						БУКУРЕЩ, Румъния -- В понеделник (4 юли) вътрешният министър Василе Блага се срещна с хърватския си колега Мариян Млинарич, който е на посещение в страната. Двамата се договориха да засилят двустранното сътрудничество в борбата срещу организираната престъпност, трафика на хора и незаконната миграция. По време на разговорите Блага отново потвърди подкрепата на Букурещ за усилията на Загреб за присъединяване към ЕС и НАТО. 
						Други новини от понеделник -- Румънският министър на външните работи Михай Разван Унгуряну посети Израел, където се срещна със своя колега Силван Шалом. Двамата разговаряха главно за засилването на двустранните връзки и за мирния процес в Близкия Изток. (Найн о'клок, Ромпрес - 04/07/05)
