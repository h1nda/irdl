България официално пое от Румъния командването на Летище Кабул
					01/08/2006
					 
						КАБУЛ, Афганистан -- Подразделението на българските военновъздушни сили в Афганистан официално пое от Румъния в понеделник (31 юли) командването на международно летище в Кабул. 70-членното българско подразделение, което е част от Международните сили за поддържане на сигурността в Афганистан, ще отговаря за управлението на летището през следващите четири месеца. България в момента има около 100 военнослужещи в мисията. По време на среща в понеделник с български военни представители в Кабул британският комадващ на ръководените от НАТО сили в Афганистан, генерал-лейтенант Дейвид Ричардс, каза, че очаква София да увеличи този брой. (Сега - 01/08/06; Уеб сайт на българското правителство, Ромпрес - 31/07/06)
