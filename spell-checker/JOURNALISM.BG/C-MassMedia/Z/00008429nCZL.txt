Около 6,000 безработни ще работят по време на Лятната олимпиада в Атина
22/09/2003
 
АТИНА, Гърция -- Организационният комитет на Атина 2004 обяви в петък (19 септември), че планира да осигури временни работни места за 6,000 безработни във връзка с подготовката на Олимпийските игри през следващата година. Кандидатите следва да бъдат на възраст между 18 и 40 години и понастоящем регистрирани като безработни, посочи министърът на труда Димитрис Репас. Работната заетост ще продължи между 3 и 11 месеца. ЕС съфинансира програмата.
Други новини: в петък премиерът Костас Симитис заяви, че намаляването на безработицата, нарастването на реалните доходи и развитието на всички райони в страната ще бъдат приоритетите на следващото правителство. Неговата управляваща партия ПАСОК ще води остра битка по време на изборите през пролетта, за да получи още един мандат за управление. (АНА- 19/09/03)
