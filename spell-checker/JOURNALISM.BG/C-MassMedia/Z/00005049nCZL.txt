Македонските политици разделени относно бъдещето на охранителната мисия Фокс
11/11/2002
Малко повече от месец преди да изтече мандата на "Амбър Фокс" на НАТО, македонските политици са разделени относно това коя охранителна организация да поеме мисията или дали въобще да има такава.
(Институт за военни и мирни репортажи, ФТ - 07/11/02; Ройтерс, АФП - 25/10/02)
 
 
С приближаването на края на мандата на натовската мисия "Амбър Фокс" на 15 декември, македонските политици изглеждат разделени относно това коя охранителна организация да наследи мисията.
Някои вярват, че ще бъде най-добре, ако силите на НАТО бъдат заменени от части на новата Европейска идентичност за сигурност и отбрана (ЕИСО) към ЕС, други обаче настояват, че присъствието на американски военни сили все още е много нужно. Опонентите на дебюта на ЕИСО в Македония казват, че новата част за бързо реагиране е все още незряла и неопитна.
Операцията "Амбър Фокс", която се очакваше да приключи на 26 октомври, трябваше да бъде удължена до средата на декември, тъй като плановете на ЕС да поемат ръководството бяха осуетени от продължаващия диспут между Гърция и Турция. Двугодишната застой засяга достъпа на ЕС в управлението на НАТО в кризисните региони.
Според излизащия в Скопие ежедневник Вечер, повечето политически сили в страната одобряват удължаването на мисията на НАТО. ВМРО-ДПМНЕ на Любчо Георгиевски е за изчакване приключването на диспута относно бъдещето на евроатлантическте връзки, преди да се вземе решение коя мисия трябва да бъде разположена в Македония.
На 3 ноември, политици, членове на кабинета, журналисти, академици и други експерти се събраха в Скопие на еднодневна среща, организирана от президента Борис Трайковски, за да обсъдят проблема.
"Определянето на подходящото време за окончателното оттегляне ще бъде много деликатен въпрос", каза представителят на НАТО в Скопие Николаас Бигман. "Ранното изтегляне може да попречи на нормализирането на предишните кризисни райони. Дългото оставане може да създаде синдром на зависимост".
"Ние имаме нужда от въоръжено присъствие на НАТО, защото възвръщането на контрола над отцепените райони от македонската територия ще бъде много рискована операция", каза Любомир Фръчковски, професор по международно право, който съветва Трайковски. Той добави, че в Македония сигурността е по-неотложен проблем от демокрацията или икономическото развитие и в тази насока НАТО ще бъде по-ефективна от ЕС.
Фръчковски е разтревожен от факта, че на Македония ще е необходимо още едно десетилетие за да се справи с незаконното оръжие, останало след миналогодишния конфликт: въоръжени банди, които са се появили в западните части
Нано Ружин, македонският пратеник в НАТО каза, че неговата страна "не иска сили, които биха използвали Македония като експеримент", нито биха приели двустранни сили като гръцко-италианската мисия в Албания.
Съветникът по сигурността на Трайковски, Стево Пендаровски, каза, че въпреки, че страната "сега може да се справи със заплахите отвътре към стабилността, Македония има нужда от външна военна подкрепа в бившите кризисни райони".
Димитър Мирчев, социолог и бивш посланик на Македония в Словения и Ватикана, заема различна позиция, като оспорва нуждата от чужди военни части в Македония след изтичането на мандата на "Амбър Фокс". "Кризата от миналата година свърши", каза Мирчев. "Изпълнението на Рамковото споразумение от Охрид ще стабилизира и по-нататък страната и всички показатели сочат, че новото правителство ще бъде стабилно".
