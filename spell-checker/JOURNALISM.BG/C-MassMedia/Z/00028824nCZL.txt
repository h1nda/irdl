Косово ще забрани вноса от Сърбия и БиХ
					28/12/2008
					 
						ПРИЩИНА, Косово -- Правителството ще забрани вноса на стоки от Сърбия и Босна и Херцеговина (БиХ) от четвъртък (1 януари), съобщиха властите в петък. Тази мярка е в отговор на решение на Белград и Сараево да забранят вноса и транспортирането на стоки, които са маркирани с печати на косовските митници, вместо с тези на ЮНМИК. Решението е "окончателно и се подкрепя от повечето потребители в Косово", заяви Сафет Гърчалиу, директор на отдела за външна търговия в Стопанската камара на Косово и добави, че Прищина ще въведе мерките постепенно на три-четири етапа.
						Други новини - Белград реагира в петък на съобщението на Косово, че може да забрани на сръбски правителствени делегации да влизат в страната. Правителството "никога не е искало, нито ще иска разрешение [от Прищина] за посещение в Косово, заяви държавният секретар в сръбското министерство за Косово Оливер Иванович. Прищина твърди, че гостуващите сръбски делегации "се стремят да поддържат паралелни сръбски структури и да настройват сърбите срещу косовските институции"". (Б92, Taнюг - 27/12/08; Бета - 26/12/08)
