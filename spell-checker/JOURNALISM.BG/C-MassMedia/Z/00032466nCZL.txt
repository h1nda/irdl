Косово е готово да отвори посолство в София
					23/11/2009
					 
						ПРИЩИНА, Косово -- Президентът Фатмир Сейдиу каза, че Прищина е готова да открие посолство в София. "Вече съм подписал указ за назначаване на косовски посланик в България и очаквам той скоро да влезе в сила," каза Сейдиу в събота (21 ноември) пред Българското национално радио. Той добави, че отношенията между двете страни са отлични. България реши да преобразува службата си в Прищина в посолство, след като призна Косово през март 2008 г. (Епока е Ре, Инфо Прес - 23/11/09; Б92 - 21/11/09)
