Посланикът на ЕК призовава Румъния да се справи с корупцията 
					12/01/2005
					 
						БУКУРЕЩ, Румъния -- Ръководителят на делегацията на ЕК в Румъния Джонатън Скийл се срещна с румънския външен министър Разван Михай Унгуряну във вторник (11 януари) и призова новото румънско правителство да се заеме решително с корупцията. Скийл подкрепи освен това позицията на румънския президент Траян Басеску, че корупцията и бедността са взаимно свързани. 
						Междувременно Басеску посети във вторник МВР за втори път през последните 14 дни. Той настоя да се въведат там спешни мерки, вкл. да се предприемат смени във висшето ръководство. (Nine o'clock, Ромпрес - 12/01/05; Медияфакс - 11/01/05)
