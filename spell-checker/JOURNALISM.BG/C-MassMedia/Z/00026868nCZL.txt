Специалният пратеник на ООН Нимиц ще посети Гърция и Македония във връзка със спора за името
					24/06/2008
					 
						АТИНА, Гърция -- Специалният пратеник на ООН Андрю Нимиц се завръща в Атина и Скопие тази седмица, за да обсъди отдавнашния спор за името на Македония. В четвъртък (26 юни) в Атина Нимиц ще се срещне с гръцкия външен министър Дора Бакоянис и с други официални лица. В петък той ще се срещне в Скопие с македонския президент Бранко Цървенковски и с министър-председателя Никола Груевски. Неотдавна Нимиц проведе серия от разговори с двете страни в опит за постигане на компромис, но не постигна голям успех.
						Междувременно се очаква Бакоянис да обсъди спора за името във вторник на среща с държавния секретар на САЩ Кондолиза Райс в кулоарите на международна донорска конференция в Берлин.
						Други новини -- Гръцкият бизнесмен Георгиос Милонас, който бе освободен от похитителите си, след като бе държан от тях 13 дена, обяви оставката си като председател на Федерацията на индустриалците на Северна Гърция. Милонас каза, че иска "да прекарва повече време със семейството си". (Уебсайт на ООН, АНА-МПА, Нафтемборики, Рипортър, МИА, In.news - 23/06/08)
