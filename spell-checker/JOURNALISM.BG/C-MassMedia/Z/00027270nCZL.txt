Румъния ще си сътрудничи с Италия за ромските лагери
					01/08/2008
					 
						РИМ, Италия -- Румънският президент Траян Бъсеску заяви в четвъртък (31 юли), че неговата страна ще сътрудничи на италианските власти за решаване на проблема с ромските лагери в Италия. След като по време на еднодневното си посещение в Рим Бъсеску се срещна с премиера на Италия Силвио Берлускони, той каза, че неговата страна би желала да бъде създаден общ план за оказване на помощ на ромското население с румънско гражданство, което живее в Италия. Берлускони заяви, че италианският министър на вътрешните работи Роберто Марони ще посети Букурещ следващата седмица, за да обсъди как финансирането от ЕС може да помогне за интеграцията на ромските общности. (Медиафакс, Агерпрес, Hotnews, Синхуа, Евронюз - 31/07/08)
