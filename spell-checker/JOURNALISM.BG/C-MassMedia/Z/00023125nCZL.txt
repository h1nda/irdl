Черна гора започва програма за демилитаризация
					04/07/2007
					 
						ПОДГОРИЦА, Черна гора -- Във вторник (3 юли) властите започнаха прилагането на Програмата за демилитаризация на Черна гора (МОНДЕМ) с отрязване на главното оръдие на първия от 61 излишни танка Т55. МОНДЕМ е съвместен проект на министерството на отбраната, ОССЕ и ПРООН, основан на стандартите на ООН и НАТО. Програмата има за цел да се намалят националните оръжейни наличности от около 11 700 тона на 2 000 тона, както и броят на местата, където се съхраняват боеприпаси. (Мина, Вести - 04/07/07; РТЧГ, Уебсайт на ОССЕ - 03/07/07)
