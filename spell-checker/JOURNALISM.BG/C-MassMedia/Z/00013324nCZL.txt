Гърция може да се забави с изпълнението на изискванията на ЕС относно дефицита
					20/01/2005
					 
						АТИНА, Гърция -- Финансовият министър Георгиус Алогоскуфис заяви в сряда (19 януари), че Гърция може да забави изпълнението на изискването на ЕС за 3 % таван на бюджетния дефицит "в случай че икономическото развитие се забави и е по-слабо от това, което сме предвидили в бюджета... може да се наложи намаляването на дефицита да бъде отложено за 2006 г.," каза Алогоскуфис. Правителството очаква икономически растеж от 3,9 % през 2005 г.
						Други новини: Бившият социалистически премиер Костас Симитис заяви пред местен телевизионен канал в сряда, че няма да се кандидатира за лидер на основната опозиционна партия ПАСОК. Миналия м. февруари Симитис бе наследен като председател на партията от Георгиос Папандреу. (AФП, MПA - 19/01/05)
