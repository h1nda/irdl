Македонци и сърби бяха арестувани заради измами с кредитни карти
					09/05/2011
					
						СКОПИЕ, Maкедония -- Полицията разби престъпна група, занимаваща се с измами с кредитни карти, съобщи Министерството на вътрешните работи в неделя (8 май). Трима македонски граждани и един сърбин са били задържани по време на операция, проведена съвместно с Министерството на вътрешните работи на Сърбия. Групата е използвала фалшиви кредитни и лични карти, за да извършва незаконни трансакции в Македония, Сърбия и Босна и Херцеговина. (Maкфакс, MИА - 08/05/11)
