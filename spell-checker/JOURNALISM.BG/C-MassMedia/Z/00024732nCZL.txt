Румъния отбелязява националния си празник
					02/12/2007
					 
						БУКУРЕЩ, Румъния -- Страната отбеляза националния си празник, Деня на обединението, с голям военен парад в събота (1 декември) в Букурещ и с други церемонии другаде. На 1 декември 1918 г. Националното събрание в Алба Юлия одобрява обединението на Трансилвания с Румъния. В реч в петък президентът Траян Бъсеску заяви, че ценностите, утвърдени от Събранието, включително равни права и религиозни свободи, остават валидни и днес.
						Други новини - Румънският министър на телекомуникациите и информационните технологии Юлиу Уинклер подаде оставка в събота, за да заеме мястото си на евродепутат. Изборите за 35 евродепутати на Румъния бяха проведени на 25 ноември. (Найн o'клок, ИТАР-TAСС, AФП - 01/12/07; Ромпрес - 30/11/07)
