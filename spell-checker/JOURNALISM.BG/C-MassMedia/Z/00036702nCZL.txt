Турция пое председателството на Комитета на министрите на СЕ
					12/11/2010
					 
						СТРАСБУРГ, Франция -- Турция пое в сряда (10 ноември) от Македония председателството на Комитета на министрите на Съвета на Европа (СЕ) на церемония в Страсбург, Франция, по време на която външният министър Ахмет Давутоглу подчерта, че неговата страна ще работи за подобряване на ролята, видимостта и ефективността на организацията както в Европа, така и по света. Турция ще заема председателството за период от шест месеца, до 11 май 2011 г. През този период Давутоглу ще бъде председател на Комитета на министрите на СЕ. (Анадолска информационна агенция, Уърлд Булетин - 11/11/10)
