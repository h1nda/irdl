БиХ под натиск за реформи в митническата система
08/01/2003
 
САРАЕВО, Босна и Херцеговина (БиХ) -- Кевин Съливан, говорител на върховния представител Пади Ашдаун, заяви пред медиите във вторник (7 януари), че се очаква властите в БиХ да започнат реформите в митническата система на страната "до няколко седмици". Международната общност настоява правителството да създаде единна митническа служба, която да замени трите отделни служби в мюсюлманско-хърватската и сръбската общности и областта Бръчко. ЕС предупреди, че ще задържи отпускането на заеми и помощи, ако властите не успеят да осъществят реформите. Според заключение на доклад на Европейската комисия, сегашната система е компрометирана от кражби, свъзани с организираната престъпност. (Източници на СВП, ПБС БиХ - 08/01/03; АП, ПБС БиХ, Онаса - 07/01/03)
