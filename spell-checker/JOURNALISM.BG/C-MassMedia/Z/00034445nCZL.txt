Главният прокурор на Хагския трибунал Брамерц ще посети Сърбия
					06/05/2010
					 
						БЕЛГРАД, Сърбия -- Главният прокурор на трибунала на ООН за военни престъпления Серж Брамерц планира да посети Сърбия на 12 и 13 май, потвърди говорителката Олга Кавран в сряда (5 май). Брамерц ще представи доклад, който оценява сътрудничеството на Сърбия със Съвета за сигурност на ООН през юни. Докато е в Белград, той ще се срещне с президента Борис Тадич, с премиера Мирко Цветкович, с ръководителя на Националния съвет на Сърбия за сътрудничество с Хагския трибунал Расим Лаяич и с прокурора за военни престъпления Владимир Вукчевич. (Taнюг, Бета - 05/05/10)
