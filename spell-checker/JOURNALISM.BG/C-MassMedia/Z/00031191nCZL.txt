Инцко не вижда особен напредък към закриването на СВП
					07/08/2009
					 
						САРАЕВО, Босна и Херцеговина (БиХ) -- В четвъртък (6 август) върховният представител Валентин Инцко каза, че страната е отбелязала малък напредък в изпълнението на петте условия и двете цели, необходими за закриването на Службата на върховния представител (СВП). Инцко се срещна в Корчула със шведския външен министър Карл Билд, чиято страна е понастоящем ротационен председател на ЕС. Билд отново подчерта силната подкрепа на ЕС за евентуалното членство на държавите от Западните Балкани и каза, че Брюксел ще наблюдава реформите в БиХ и по-специално усилията да се отговори на изискванията за либерализиране на визовия режим. (Дневни Аваз, СРНА, Онаса, Фена, РТРС, СВП - 06/08/09)
