Съдът на БиХ анулира присъдата на Йелавич и нареди да се проведе повторен процес
					19/07/2006
					 
						САРАЕВО, Босна и Херцеговина (БиХ) -- Апелативната камара на Съда на БиХ за организирана и икономическа престъпност отмени във вторник (18 юли) десетгодишната затворническа присъда на бившия хърватски член на председателството на БиХ, Анте Йелавич, и нареди да се проведе повторен процес по делото за "Херцеговачка Банка". Йелавич бе осъден за злоупотреба със служебно положение и с обществени средства. Магистратите от апелативния съд се позоваха на грешки в първото съдопроизводство. 
						Междувременно адвокатът на Йелавич, Драган Барбарич, заяви, че клиентът му, който избяга в Хърватия преди привеждането на присъдата в изпълнение, не възнамерява да се връща в БиХ. (Вечерни Лист - 19/07/06; ПБС БиХ, Pincom.info - 18/07/06)
