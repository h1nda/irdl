Турският Конституционен съд ще разгледа делото за мюсюлманските забрадки следващата седмица
					21/05/2008
					 
						АНКАРА, Турция -- Според съобщенията Конституционният съд ще реши следващата седмица дали да анулира конституционната поправка, която разрешава на жените да носят ислямски забрадки в университетите. Парламентът одобри промяната на 19 февруари, а президентът Абдула Гюл ратифицира закона на 22 февруари. Допитванията, проведени през последните няколко години, сочат, че повечето хора желаят премахването на забраната за носене на забрадки. Осем от единадесетте върховни съдии обаче са назначени от бившия президент Ахмет Недждет Сезер, който е твърд поддръжник на светския характер на държавата. Изданието от сряда (21 май) на местния вестник "Бугун" цитира Хашим Кълъч, председател на съда, който е казал, че решението на Конституционния съд ще укрепи светския характер и демокрацията и обществеността не трябва да се тревожи за последствията. Очаква се решението на съда да окаже влияние и върху водещото се дело за закриване на управляващата Партия на справедливостта и развитието. (Бугун - 21/05/08)
