Албанският премиер Бериша поиска от опозицията сваляне на депутатския имунитет 
					08/06/2010
					 
						ТИРАНА, Албания -- Правителството предприе нов опит за сваляне на имунитета на депутатите, за да могат да бъдат разследвани евентуални нарушения. Министър-председателят Сали Бериша каза в понеделник (7 юни), че кабинетът подкрепя приемането на закон по този въпрос, за разлика от опозиционната Социалистическа партия (СП), която се противопоставя на това. „Надявам се СП да го приеме, защото той ще служи добре на страната”, каза Бериша по време на среща с депутати от неговата управляваща Демократическа партия. По време на обсъжданията миналата година СП отхвърли закона, твърдейки, че той нарушава членове от конституцията. (Balkan Web, Телеграфи, Шекули, Ора Нюз, Клан - 07/06/10)
