Босненците отбелязват 18-тата годишнина от убийствата в Коричанске Стиене
					22/08/2010
					 
						САРАЕВО, Босна и Херцеговина (БиХ) -- Стотици хора се събраха в събота (21 август), за да отбележат 18-тата годишнина от убийството на повече от 200 босненци от Приедор в Коричанске Стиене в планината Власич. Те хвърлиха бели рози в дълбоката клисура, където са били извършени убийствата през 1992 г. Роднини критикуваха бавния процес на идентифициране на останките и на издирване на изчезналите. Те настояват отговорните за престъплението да бъдат изправени пред правосъдието. Общо 14 бивши полицейски служители от Приедор са обвинени - четирима вече са признали вината си. (Независне Новине, БХРТ, РТРС, Радио "Свободна Европа", Дневни Аваз - 21/08/10)
