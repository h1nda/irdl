Силите за сигурност на Косово започнаха обучението си
					03/02/2009
					 
						ПРИЩИНА, Косово -- Първите 300 членове на Силите за сигурност на Косово (ССК) започнаха своето осемседмично обучение в понеделник (2 февруари). Всеки от тях е преминал първоначални тестове, проведени от КФОР, и е служил в разпуснатия Корпус за защита на Косово (КЗК). За да подпишат 12-месечен договор със ССК, новите членове трябва да вземат изпитите, които ще се проведат след обучението им.
						Междувременно в понеделник недоволни членове на КЗК, които бяха отхвърлени от ССК, заявиха, че чакат отговор от правителството за преразглеждане на тестовете за приемане в ССК. Те казаха, че ще проведат протести тази седмица, ако правителството не изпълни техните искания. (Експрес, Косова Сот, Телеграфи, Кохавижън - 03/02/09)
