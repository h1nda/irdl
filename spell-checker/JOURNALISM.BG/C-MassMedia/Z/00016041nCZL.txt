С подкрепата на турските ръководители бе проведена конференция за арменските убийства
					25/09/2005
					 
						АНКАРА, Турция -- След два провалили се опита по-рано тази година в събота (24 септември) в Турция за първи път в историята бе проведен дебат по въпроса за масовите убийства на арменци в началото на 20-ти век. Това стана с подкрепата на турските ръководители, които се позоваха на правото на участниците да се ползват от свободата на словото. Конференцията, на която присъстваха главно представители на академичните среди, се проведе в университетата "Бължъ" в Истанбул в условията на строги мерки за сигурност, тъй като националистите по същото време демонстрираха на улицата, наричайки събитието "предателство".
						Миналата седмица съдът забрани мероприятието, което накара премиера Реджеп Тайип Ердоган да заяви, че съдийското решение е прието с цел да подкопае усилията на страната да се присъедини към ЕС. "Аз искам да живея в Турция, където свободите се упражняват в пълна степен", заяви Ердоган в събота. Външният министър Абдуллах Гюл също защити конференцията, като отбеляза, че забраната показва, че турците "умеят толкова добре да се застрелват в крака". ЕС остро критикува решението на съда, наричайки го "провокация", и предупреди, че конференцията ще се счита за тест за свободата на словото в Турция, която се стреми да стане член на ЕС.
						Около 1.5 млн. арменци се смята, че са били избити между 1915 и 1923 г., което Армения и редица правителства по света определят като геноцид. Турция, обаче, отхвърля обвиненията, като твърди, че броят на убитите е преувеличен и че не само арменци, но и турци са загинали в гражданските безредици и междуетническите конфликти по времето на разпадането на Отоманската империя. (ЛА Таймс, Ройтерс - 25/09/05; AП, TurkishPress.com - 24/09/05; НТВ, ИЮ Обзървър - 23/09/05)
