Германия репатрира десетки роми в Косово
					29/09/2009
					 
						ПРИЩИНА, Косово -- Около 30 граждани от ромски произход бяха репатрирани в Косово в понеделник (28 септември) в съответствие със споразумение между правителството и страните, членки на ЕС. Представители на вътрешното министерство съобщиха, че първият самолет, превозващ репатрираните от Германия, е пристигнал на летището в Прищина. Репарираните са от различни етноси, но повечето от тях са роми, които не са успели да се сдобият с разрешение за пребиваване в Германия. Около 5 000 роми ще бъдат репатрирани в Косово до края на годината, а до две години се очаква броят им да нарасне до 12 000. (Клан Косово, Радио Свободна Европа, Шекули, Гласът на Америка - 28/09/09)
