Съветът на Европа: Сърбия-Черна гора изпълни всички условия за членство
20/03/2003
 
БЕЛГРАД, Сърбия-Черна гора -- Представителят на Съвета на Европа (СЕ) Роман Якич заяви, че Сърбия-Черна гора е изпълнила всички условия за влизане в СЕ и може да бъде приета през април. При посещението си в Белград в сряда (19 март), Якич съобщи, че председателят на СЕ Петер Шидер е поискал от Парламентарната асамблея на СЕ да предприеме действия за приемането на страната. Междувременно, новоизбраният федерален министър на отбраната Борис Тадич изрази надежда, че страната му ще се присъедини към програмата на НАТО "Партньорство за мир" до края на тази година. (Блиц, Танюг, БиБиСи, Б92 - 19/03/03)
