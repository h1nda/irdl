Българският Висш съдебен съвет уволни двама прокурори 
					08/02/2007
					 
						СОФИЯ, България -- В сряда (7 февруари) Висшият съдебен съвет (ВСС) уволни двама висши прокурори за системни процедурни нарушения и уронване на престижа на съдебната система. Цеко Йорданов и Ангел Илиев отказаха да подадат оставки, след като вътрешно разследване, проведено миналата година по нареждане на главния прокурор Борис Велчев, установи проблеми. По закон всяко искане за дисциплинарни действия трябва да бъде одобрено от ВСС, в който влизат прокурори, съдии и следователи. 
						Други новини -- Българският премиер Сергей Станишев е в Лондон в четвъртък, за да се срещне с високопоставени служители от ЕБВР и да изнесе реч пред Лондонското училище по икономика. (Сега, Монитор - 08/02/07; Дарик, БНР - 07/02/07)
