Все още почти 18 000 души се смятат за изчезнали по време на конфликтите в бивша Югославия
					31/08/2007
					 
						БЕЛГРАД, Сърбия -- Общо 17 882 души все още се смятат за изчезнали по време на конфликтите в бивша Югославия през 90-те години на миналия век, каза в четвъртък (30 август) Пол-Анри Арни, ръководител на Международния червен кръст в Белград. Мнозинството от тях, 13 500 души, са изчезнали по време на конфликта от 1992-1995 г. в Босна и Херцеговина, 2 386 души са изчезнали по време на конфликта от 1991-1995 г. в Хърватия, а 2 047 души -- в сблъсъците през 1998-1999 г. в Косово. Данните бяха публикувани, за да се отбележи Международният ден на изчезналите лица. (СРНА, Макфакс, Фокус, АП, ЮПИ - 30/08/07)
