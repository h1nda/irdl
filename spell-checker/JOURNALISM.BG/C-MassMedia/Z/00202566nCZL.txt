Генерал-лейтенант Холгер
			Камерхоф
		
		командващ КФОР 
		(Официални уеб сайтове на НАТО и КФОР) 
 
		 
			
			Генерал-лейтенантът в германската армия Холгер Камерхоф пое командването на КФОР на 3 октомври 2003 г. на мястото на италианския генерал-лейтенант Фабио Мини. Той е осмият командващ КФОР след разполагането на войските в Косово през юни 1999 г. 
			Камерхоф е роден на 5 март 1945 г. в Санкт Андрисберг/Харц, Германия. Той влиза в немската армия като член на парашутен батальон през 1965 г., след което завършва школа за офицери, а по-късно генерал-щабен курс в колежa Щаф в Хамбург. 
			През своята кариера Камерхоф е заемал постове с повишени отговорности. Той е минал през командването на различни подразделения, от взвод до бригада, а от 1988 до 1990 г. е бил началник-щаб на трета въоръжена дивизия в Бюкстехуде. След завършването на курса за военни от висшия команден щаб на Великобритания, Камерхоф е назначен в армейския състав на министерството на отбраната като завеждащ отдел за военна политика и операции. 
			Камерхоф също е участвал във военни операции в чужбина. От ноември 1993 г. до март 1994 г. е командвал втори германски контингент в ЮНОСОМ в Сомалия. Той също натрупва опит на Балканите по време на службата си като командващ щаба на международните сили в Хърватия от март до ноември 1996 г. През април на същата година той е назначен за зам.-началник щаб на Обединеното командване на европейския корпус за бързо реагиране, а през 1999 г. става зам.-директор в международния военен щаб на НАТО в Брюксел. 
			Преди назначаването му за командващ КФОР, Камерхоф бе командващ генерал на ЕВРОКОР, с централа в Страсбург, Франция. Той бе на този пост от декември 2001 г. 
			 Камерхоф е женен и има една дъщеря.
