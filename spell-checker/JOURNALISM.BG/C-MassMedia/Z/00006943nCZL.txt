Пауъл пристигна в България
15/05/2003
 
СОФИЯ, България -- Държавният секретар на САЩ Колин Пауъл пристигна в София в четвъртък (15 май) за срещи с президента Георги Първанов, премиера Симеон Сакскобургготски и външния министър Соломон Паси. Той също така ще присъства на концерт в центъра на София, посветен на 100-годишнината на дипломатическите отношения между САЩ и България. По съобщения на местните вестници Пауъл ще поздрави България за ратификацията от американския Сенат на споразумението за присъединяване към НАТО, а така също ще изрази благодарност за българската подкрепа на ръководената от САЩ операция срещу режима на Саддам Хюсеин. Всекидневникът &lt;I&gt;24 Часа&lt;/I&gt; съобщава, че Пауъл ще се срещне и с представители на българското правителство, за да обсъдят започването на мащабна кампания срещу наркотрафика по трасето, свързващо Турция с Косово. (24 Часа, АФП, Дневник, Труд, Стандарт - 15/05/03; БТА, БНТ - 14/05/03)
