Турският съд няма да съди Гюл за измама 
					18/06/2010
					 
						АНКАРА, Турция -- В четвъртък (17 юни) Върховният апелативен съд излезе с решение срещу изправянето на президента Абдула Гюл пред правосъдието по дело за измама във връзка с изчезнали парични фондове на партията. Делото датира от 90-те години на 20-и век, когато Партията на благоденствието, предшественик на управляващата Партия на справедливостта и развитието (ПСР), според сведенията е злоупотребила с милиони евро държавни средства. По-късно Гюл и други членове напуснаха Партията на благоденствието, за да създадат ПСР, а през 2007 г. Гюл беше избран за президент. През май 2009 г. съд в Синджан, близо до Анкара, отсъди, че Гюл трябва да бъде даден под съд, отменяйки по-раншно решение на прокуратурата в Анкара, която отмени съдебния процес. В четвъртък обаче Конституционният съд отмени това решение на съда от по-долна инстанция. (Анадолска информационна агенция, АФП, Хюриет - 17/06/10)
