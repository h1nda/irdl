Разкопаването на масовия гроб в Рашка ще започне през юни
					27/05/2010
					 
						ПРИЩИНА, Косово -- Работни групи от Косово и Сърбия се срещнаха в сряда (26 май) в Прищина, за да обсъдят техническите подробности преди разкопаването на масовия гроб, открит в Рашка, Южна Сърбия, по-рано този месец. „Очакваме работата да започне интензивно след две или три седмици най-късно”, цитира АФП ръководителя на косовската делегация Паязид Нуши. Сръбските представители обещаха миналата седмица да започнат цялостно разследване. Смята се, че гробът съдържа тленните останки на 250 косовски албанци, убити по време на косовския конфликт от 1998-1999 г. (Косова Сот, Експрес, Лайм, Зери - 27/05/10; АФП - 26/05/10)
