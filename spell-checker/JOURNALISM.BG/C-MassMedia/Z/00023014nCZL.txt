ЕС реши да отвори нови преговорни глави с Хърватия и Турция
					25/06/2007
					 
						БРЮКСЕЛ, Белгия – ЕС реши да започне преговори по нови глави от европейското законодателство с Хърватия и Турция, съобщиха медиите, цитирайки дипломатически източници от ЕС. Според съобщенията е много вероятно Комитетът на постоянните представители на ЕС (КОРЕПЕР), който ще заседава в Брюксел в понеделник (25 юни), да даде зелена светлина за започване на преговорите по нови шест глави с Хърватия и две с Турция. Германското председателство на ЕС се надяваше да започне преговори с Турция в три области, но френският президент Никола Саркози се противопостави на започването на преговори по икономическата и монетарната политика. 
						Междувременно в неделя главният преговарящ на Турция Али Бабаджан каза, че Анкара е решена да проведе всички реформи, необходими за присъединяването й. Той обеща още законодателни реформи в най-скоро време. (Заман - 25/06/07; Ройтерс, АФП, Си Ен Ен Търк, РТЕ Нюз - 24/06/07)
