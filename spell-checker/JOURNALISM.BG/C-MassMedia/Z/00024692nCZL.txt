Хагски съд позволи на роднините на жертвите от Сребреница да съдят ООН и Холандия
					28/11/2007
					 
						ХАГА, Холандия -- Хагският окръжен съд даде във вторник (27 ноември) зелена светлина на делото, заведено от групата на "Майките от Сребреница" срещу ООН и Холандия за това, че са позволили хиляди босненски мюсюлмани да бъдат убити от босненските сръбски сили през 1995 г. Семир Гузин, член на международния екип от адвокати, представляващи повече от 6 000 роднини на жертви от Сребреница, каза, че целта им ще бъде да докажат, че ООН и Холандия са отговорни за клането, тъй като не са изпълнили своето задължение да защитят града. Около 450 холандски войници, служещи с мандат на ООН, са получили заповед да стрелят единствено при самозащита. (Независне Новине - 28/11/07; Фена, Б92, РТРС - 27/11/07)
