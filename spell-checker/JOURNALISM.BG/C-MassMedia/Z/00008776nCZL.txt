ЕС представи проект за регионално развитие в БиХ
21/10/2003
 
САРАЕВО, Босна и Херцеговина (БиХ) -- Проектът на ЕС за регионално икономическо развитие представи набор от мерки в понеделник (20 октомври) за насърчаване на икономическия растеж. Специалисти от ЕС и местните власти ще прилагат програмата в 30 общини на област Сараево и в няколко други населени места на БиХ. ЕС ще финансира всички инициативи в опит да въведе интегриран регионален подход и да подобри деловия климат в страната.
Междувременно в Баня Лука правителството на Република Сръбска одобри в понеделник план за действие, целящ да подобри събирането на данъци и вноските за социално осигуряване. Фондовете за социално и здравно застраховане следва да бъдат насърчавани да засилят сътрудничеството си с отрасловите министерства, за да се изработят съответни законодателни промени. (Независне Новине - 21/10/03; Онаса - 20/10/03)
