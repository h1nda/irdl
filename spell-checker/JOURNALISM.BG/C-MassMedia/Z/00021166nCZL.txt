Регионален прокурор в Баня Лука е заплашван с убийство 
					04/01/2007
					 
						БАНЯ ЛУКА, Босна и Херцеговина (БиХ) -- След твърденията напоследък за заговор за убийство срещу премиера на Република Сръбска (РС) Милорад Додик, от полицията на РС твърдят, че са научили за подобен заговор срещу регионалния прокурор Милан Тегелтия. В изявление в сряда (3 януари) Тегелтия заяви, че полицията го е предупредила, че престъпни кръгове в РС и Сърбия планират атентант срещу него. Според съобщенията заплахата е свързана с няколко дела срещу организираната престъпност и трафик на наркотици и оръжие, с които се е занимавал Тегелтия. (Независне новине - 04/01/07; НТВ Хаят, ПБС БиХ, РТРС - 03/01/07)
