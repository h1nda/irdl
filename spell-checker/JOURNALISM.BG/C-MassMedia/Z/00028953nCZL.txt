Месич твърди, че Хърватия няма да се поддаде на натиска на Словения
					12/01/2009
					 
						ЗАГРЕБ, Хърватия -- Президентът Стипе Месич настоя в неделя (11 януари), че Хърватия няма да се поддаде на усилията на Словения да блокира кандидатурата на страната за членство в ЕС. В интервю за в. „Слободна Далмация” Месич споделя, че очевидно някои хора в Словения смятат, че Хърватия е уязвима заради стратегическата си цел да стане член в ЕС. Миналия месец Словения използва дългогодишния граничен спор между двете страни, за да наложи вето върху отварянето на нови глави в преговорите за присъединяване на Хърватия. Това поставя под съмнение плановете за завършване на преговорите до края на тази година. Месич каза, че някои смятат, че върху страната му сега може да бъде оказван натиск да прави отстъпки, които биха били невъзможни при други обстоятелства. „Но, скъпи словенски съседи, това няма да стане,” каза Месич. Хърватия иска да отнесе граничния спор до Международния съд в Хага. (MИA, Явно - 11/01/09)
