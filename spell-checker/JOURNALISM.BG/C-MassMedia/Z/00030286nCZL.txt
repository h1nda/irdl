Осем души бяха убити в сблъсъци между ПКК и силите за сигурност в Турция
					17/05/2009
					 
						AНКАРА, Турция -- Tурските сили за сигурност убиха рано в събота (16 май) седем бойци от незаконната сепаратистка Кюрдска работническа партия (ПКК) в провинция Сиирт в югоизточната част на страната, съобщава се в изявление на армията. Един охранител на селото е бил също убит, а друг е бил ранен при сблъсъци в района на Ерух. Силите за сигурност са предприели операция срещу ПКК в петък след експлозия на мина, предназначена за силите на милицията.
						Също в петък при експлозия в триетажна сграда в провинция Ескишехир в централната част на страната са били ранени 35 души, включително четирима полицаи. Взривът е бил предизвикан от продукти, съдържащи химикали, използвани при подови настилки, каза губернаторът на Ескишехир Мехмет Киличлар. Повечето от ранените са пострадали от вдишване на дим и са били хоспитализирани, заявиха властите.
						Други новини - Турските власти потвърдиха, че в страната са установени първите два случая на свински грип в събота. Медицинските проби са установили, че американска двойка, пътуваща със самолет от САЩ за Ирак през Истанбул са били заразени с вируса H1N1, потвърди в изявление министърът на здравеопазването Реджеп Акдаг. Двойката е пристигнала на летище Ататюрк в Истанбул късно в петък. На двамата е било дадено лекарство срещу вируса и са били поставени под наблюдение в болница в Истанбул, заяви Акдаг на пресконференция. Другите 161 пътници от самолета са били прегледани за признаци на грипа, каза той. (Информационна агенция "Доган", Ройтерс, AФП, AП, Прес ТВ, НТВ, Си Ен Ен Търк, Aнадолска информационна агенция, Хюриет, Ройтерс - 15/05/09 - 16/05/09)
