Груевски заяви, че Македония работи за решаване на спора за името
					17/05/2010
					 
						СКОПИЕ, Македония -- Премиерът Никола Грувски каза в неделя (16 май), че правителството работи за възможно най-скорошно решаване на дългогодишния спор за името с Гърция при запазване на държавните и националните интереси. Изявлението му бе в отговор на предупреждението на специалния пратеник на ЕС Ерван Фуере, че ако кабинетът не се съсредоточи върху свързаните с ЕС реформи и не реши спора за името по-бързо, това ще застраши членството на страната в ЕС. Али Ахмети, лидер на етническата албанска партия Демократичен съюз за интеграция, партньор в управляващата коалиция, и Бранко Цървенковски, лидер на опозиционния Социалдемократически съюз на Македония, също предупредиха за евентуално забавяне на евро-атлантическата интеграция заради спора с Атина. (MИA, Алсат М, А1, Сител - 16/05/10)
