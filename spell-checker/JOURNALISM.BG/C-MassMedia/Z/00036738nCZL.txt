Косовската избирателна комисия работи върху избирателните списъци
					15/11/2010
					 
						ПРИЩИНА, Косово -- Централната избирателна комисия (ЦИК) работи по проверката на актуалността на списъците на регистрираните избиратели преди извънредните избори на 12 декември, каза в неделя (14 ноември) нейният председател Валдете Дака. Около 6 000 мъртви души са премахнати от списъците и се полагат трескави усилия за осъвременяване на списъците възможно най-бързо, предвид кратките срокове за подготовка. Това повдигна въпроса до каква степен ще може ЦИК да изчисти недействителните избиратели. Дака казва, че това ще бъдат най-строго наблюдаваните избори, провеждани в страната досега, предвид хилядите местни и международни наблюдатели, които ще участват в процеса. (РТК, Експрес, Коха Диторе - 15/11/10; Клан Косова, Коха - 14/11/10)
