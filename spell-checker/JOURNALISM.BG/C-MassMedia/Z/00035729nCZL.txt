Албанският министър Мета отхвърли "независимостта" на Северно Косово 
					20/08/2010
					 
						ТИРАНА, Албания -- Министърът на външните работи Илир Мета коментира в четвъртък (19 август) съобщенията за документ, който се разпространявал в Северна Митровица и призовавал за независимост на доминираните от сърби северни части на Косово. Суверенитетът и териториалната цялост са ненакърними, каза Мета. Той призова също да се изолират всички екстремистки елементи, които оспорват границите на Балканите. Появилата се неотдавна "декларация за независимост" за "Сдружението на общините на Автономна провинция Косово" не е подписана, нито пък е установено кои са авторите й. (Balkan Web, Гласът на Америка, Клан, Алсат, Топ Чанъл - 19/08/10)
