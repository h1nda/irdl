Съд в БиХ освободи бивш премиер на РС под гаранция
					12/04/2010
					 
						САРАЕВО, Босна и Херцеговина (БиХ) -- Съдът на БиХ е решил да освободи бившия премиер на Република Сръбска (РС) Гойко Кличкович под гаранция, обяви в събота (10 април) неговият адвокат. Кличкович е обвинен във военни престъпления, извършени в Босанска Крупа по време на босненския конфликт от 1992-1995 г. Неговият адвокат обясни, че съдът е приел дома на негов роднина като обезпечение срещу освобождаването на Кличкович до започването на съдебния процес. През 2006 г. Кличкович бе арестуван в Белград въз основа на заповед за арест, издадена от Интерпол. Той бе предаден на БиХ през 2007 г. (БХРТ, Dnevnik.ba, Дневни Аваз, Онаса - 11/04/10; Вечерне Новости - 10/04/10)
