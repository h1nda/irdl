ЕС няма да санкционира БиХ, ако реформата в полицията се провали
					16/04/2008
					 
						САРАЕВО, Босна и Херцеговина (БиХ) -- Европейската комисия (ЕК) няма да наложи санкции на БиХ, ако горната камара на парламента не успее да приеме важните закони за реформа в полицията, каза във вторник (15 април) словенският посланик в БиХ Наташа Водушек. По време на среща на посланиците от ЕС с министър-председателя на Република Сръбска Милорад Додик тя каза: "Отговорността за възможен провал в подписването на Споразумение за стабилизация и асоцииране с ЕС е изцяло у политиците на БиХ и гласоподавателите ... трябва да ги преценят или накажат за техните дела на следващите избори." Гласуването в Камарата на народите се очаква късно вечерта в сряда, като с това би се открил пътят за възможна церемония по подписването в края на април или през май. (Независне Новине, Дневни Аваз - 16/04/08; РТРС, Фена - 15/04/08)
