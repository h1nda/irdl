Румънското правителство се споразумя с профсъюзите за обезщетенията при ликвидация
03/04/2003
 
БУКУРЕЩ, Румъния -- Представители на правителството и профсъюзите подписаха споразумение в сряда (2 април) за обезщетенията на служители при обявяването на процедури за банкрут и ликвидация. Правителството ще предложи компенсация от 24 месечни заплати за загубено работно място в резултат на програмите за съкращения в промишлените зони на Брашов. Според графика, съгласуван с МВФ, губещите компании в региона ще трябва да съкратят около 20 000 работни места в рамките на следващите няколко месеца. (Медиафакс, Ромпрес - 03/04/03)
