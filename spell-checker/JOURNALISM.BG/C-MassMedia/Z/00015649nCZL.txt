Атина и Никозия координират общата си позиция по кандидатурата на Турция за членство в ЕС
					19/08/2005
					 
						АТИНА, Гърция -- По време на посещението на кипърския президент Тасос Пападопулос в Атина в четвъртък (18 август) Гърция и Кипър се договориха за обща позиция по отношение на кандидатурата на Турция за членство в ЕС. Гръцкият премиер Костас Караманлис каза, че тази обща позиция ще бъде представена на сесията на Комитета на пстоянните представители на ЕС, която ще се проведе следващата седмица в Брюксел. Предполага се, че отказът на Турция да признае Кипър ще забави присъединителните преговори на ЕС с Анкара, планирани да започнат на 3 октомври. (Катимерини - 19/08/05; АНА, МПА - 18/08/05)
