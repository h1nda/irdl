Генералният секретар на СЕ похвали Албания за ролята й в региона
05/03/2004
 
ТИРАНА, Албания -- Генералният секретар на Съвета на Европа (СЕ) Валтер Швимер каза в четвъртък (4 март), че Европа високо цени ролята на Албания за регионалната стабилност и устойчивост. По време на официалното си посещение в Албания Швимер представи новия представител на СЕ в страната. В Тирана той се срещна и с президента Алфред Мойсиу, с премиера Фатос Нано и с председателя на парламента Сервет Пелумби. По отношение на неотдавнашните политически вълнения Швимер предложи да се засили политическият диалог, за да се постигнат основните цели на страната - борба срещу корупцията и осъществяване на реформите. (ATA - 04/03/04)
