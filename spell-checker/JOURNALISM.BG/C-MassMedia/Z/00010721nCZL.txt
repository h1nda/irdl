Турският премиер Ердоган на историческо посещение в Гърция
07/05/2004
 
Гръцкият премиер Костас Караманлис (вляво) приветства турския си колега, Реджеп Тайъп Ердоган, преди срещата им в Атина в петък. Ердоган е на двудневно официално посещение в Гърция. [AФП]
АТИНА, Гърция -- Турският премиер Реджеп Тайъп Ердоган пристигна в Атина късно в четвъртък (6 май) с надежда да започне изграждането на по-добри двустранни отношения с Гърция след неуспеха на водената от ООН кампания за обединяването на Кипър. Посещението на Ердоган започна с частна вечеря с колегата му Костас Караманлис. Официалните разговори между двамата министър-председатели ще се състоят в петък, а Ердоган ще се срещне и с президента Костас Стефанопулос. Караманлис заяви за турски вестник в четвъртък, че Гърция желае да отвори нова страница във взаимоотношенията си с Турция. Ердоган каза, че Турция няма да може да постигне своите стратегически и глобални цели, ако не успее да създаде здрави връзки със своите непосредствени съседки на Егейско море. Според Ройтерс Ердоган е първият турски премиер, който посещава страната от 16 години насам. (Ройтерс - 07/05/04; AФП, TРT 2, Анадолска агенция, AНA, MПA - 06/05/04)
