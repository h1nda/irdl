Четиринайсет души загинаха при катастрофа с автобус в Албания
					18/07/2010
					 
						ТИРАНА, Aлбания -- Най-малко 14 души бяха убити и 12 - ранени в събота (17 юли), когато автобусът, в който те са пътували, е паднал от скала в Северна Албания. Инцидентът е станал в района на Пука, на около 140 км на север от Тирана. Според местни официални представители броят на жертвите може да се увеличи, тъй като няколко от ранените са в тежко състояние. Според полицията автобусът е пътувал при лоши метеорологични условия. Правителството обяви неделя за ден на траур. (Бета, Б92, Би Би Си, AП, TВ Клан, Toп Ченъл - 17/07/10)
