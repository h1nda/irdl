Рама заяви, че Нано ще бъде изключен от новата програма на СП
					05/09/2007
					 
						ТИРАНА, Албания -- В интервю за "Гласа на Америка" във вторник (4 септември), Еди Рама, лидер на главната албанска опозиционна Социалистическа партия (СП), даде ясно да се разбере, че бившият лидер Фатос Нано вече не е част от новата програма на партията. Именно Нано призова депутатите на СП да изберат официалния представител на Демократическата партия Бамир Топи за президент през юли. Нано, който често е спорил с Рама, заяви, че планира да създаде ново политическо движение. (Шекули, Топ-Ченъл, Болкънуеб - 05/09/07; Гласът на Америка - 04/09/07)
