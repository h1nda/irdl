Общодържавната Агенция за разузнаване и сигурност започна да функционира
01/06/2004
 
САРАЕВО, Босна и Херцеговина (БиХ) -- Единната Агенция за разузнаване и сигурност (ОСА) в БиХ започна да функционира във вторник (1 юни), обяви Службата на Върховния представител. Създаването й е в съответствие с реформите в сектора за сигурност и премахването на отделните служби на автономните области. Новоназначените шеф и заместник-шеф на ОСА Алмир Дзуво и Ристо Зарич поеха функциите си по време на официална церемония във вторник. Тяхната първа задача е да се назначат временни координатори в Сараево и Баня Лука. Създаването на ОСА бе първоначално планирано за 1 януари, но бе отложено поради административни проблеми.(Дневни Аваз, Независне новине - 01/06/04)
