Представител на БиХ призовава към повече усилия за откриване на масови гробове в Република Сръбска
13/08/2003
 
ЗВОРНИК, Босна и Херцеговина (БиХ) -- Членът на президентството на БиХ Сюлейман Тихич призова властите в Република Сръбска (РС) да увеличат усилията си за откриване на масови гробове. По време на посещение във вторник (12 август) на масовия гроб Цръни Връх близо до Зворник той каза, че бившите власти на Република Сръбска са отговорни за редица престъпления в областта, " в които системно са участвали десетки, ако не стотици хора". Той отбеляза, че в намерените досега 35 масови гроба в областта са открити останките на 6,000 жертви. (СРНА, ХИНА, Би Би Си - 12/08/03)
