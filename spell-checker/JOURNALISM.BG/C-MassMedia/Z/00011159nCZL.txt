Според Санадер Хърватия очаква ЕС да възвести нова ера на Балканите
16/06/2004
 
ЗАГРЕБ, Хърватия -- Премиерът Иво Санадер заяви във вторник (15 юни), че очаква лидерите на ЕС да дадат ход на преговорите за присъединяване с неговата страна и да възвестят нова ера за Балканите. "Политиката на отворени врати за този регион се прилага сега по отношение на Хърватия. и несъмнено това ще се отнася и за други," посочи той. Представители на правителството очакват, че предстоящият Европейски съвет ще реши да започне присъединителни преговори със Загреб през 2005 г.
Също във вторник Хърватия и САЩ стартираха съвместно четиридневно учение в полицейската академия в Загреб, насочено към предотвратяване на разпространението на оръжия за масово поразяване. Участниците също така прилагат знанията, придобити по време на курсове в американското министерство на отбраната и ФБР.
Други новини: Хърватия и Белгия подписаха споразумение за парламентарно сътрудничество във вторник. Съгласно тази договореност законодателите в Брюксел ще помагат на своите колеги в Загреб да хармонизират местното законодателство със законодателните норми на ЕС. (Вечерни лист - 16/06/04; АФП, ХИНА, ХРТ - 15/06/04)
