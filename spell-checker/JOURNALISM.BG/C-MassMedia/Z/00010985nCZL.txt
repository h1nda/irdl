Повече от шест милиона гласоподаватели се регистрират в Сърбия
31/05/2004
 
БЕЛГРАД, Сърбия-Черна Гора -- Общо 6 531 549 гласоподаватели се регистрираха за сръбските президентски избори, насрочени за 13 юни, обяви Избирателната комисия в неделя (30 май). Комисията е регистрирала общо 15 кандидати.
Същo в неделя представителят на кабинета на председателстващия ЕС Сандро Гози потвърди, че сътрудничеството в сферата на военните престъпления ще бъде ключово важно за Сърбия-Черна Гора. "Очевидно ние не можем да говорим, че това е страна, приближаваща се към стандартите на ЕС, ако тя не споделя с нас едни и същи етични норми и принципи, в този случай борбата срещу военните престъпници." (Б92, Танюг - 30/05/04)
