Турската РНП е разделена по въпроса за новия си лидер
					19/05/2010
					 
						АНКАРА, Турция -- С оставката на Дениз Байкал, дългогодишен лидер на основната опозиционна Републиканска народна партия (РНП), в партията се надига нов дух. Кемал Кълъчдароглу, заместник-председател на парламентарната група на РНП, обяви своята кандидатура за поста, с което даде началото на неотложен дебат. По време на срещи с провинциални лидери на партията във вторник (18 май) Кълъчдароглу е спечелил значителна подкрепа. Централният ръководен и административен съвет на партията обаче призовава Байкал да преразгледа своята оставка и да се завърне на поста. Той го напусна, след като този месец в интернет се появи видеозапис, разкриващ любовната му връзка с депутатка от РНП преди осем години. Партията ще проведе своя конгрес през уикенда, за да избере между Байкал и Кълъчдароглу. (Радикал, Хюриет, Заман, Сабах, Джумхуриет - 19/05/10; Джърнъл ъв Търкиш Уикли - 18/05/10)
