Албания и Черна гора спорят във връзка със стрелба по границата
					12/06/2008
					 
						ТИРАНА, Албания -- Полицията съобщи, че срещу албански рибар е било стреляно и той е бил ранен от граничната охрана на Черна гора във вторник (10 юни) в албански териториални води в Шкодренското езеро. Тирана осъди инцидента и поиска от черногорските власти да предприемат съответните действия. Черногорската полиция заяви, че разследва случая и няма да позволи подобни инциденти в бъдеще. Албанската полиция съобщи, че двама черногорски граничари са стреляли по мъжа в близост до граничния пункт Шен Герги. Той се възстановява в болница в Шкодра.
						Други новини -- Два учителски съюза в Тирана излязоха с доклад преди Световния ден срещу детския труд, в който твърдят, че в Албания има над 40 000 работещи деца, които са напуснали училище. В доклада се изразява загриженост във връзка с трафика на албански деца в чужбина. Според оценки на Международната организация по труда трафиканти са прехвърлили повече от 3 000 деца в Гърция и Италия, за да работят като просяци и чистачи на прозорци. (Нюз 24 - 12/06/08; Шекули, Шкип, Газета Шкиптаре - 11/06/08)
