Автомобили на ООН бяха повредени при експлозия в Косово
					20/02/2007
					 
						ПРИЩИНА, Косово, Сърбия -- Три автомобили на ООН и частна кола бяха сериозно повредени при експлозия в центъра на Прищина в понеделник (19 февруари) вечерта. Група, наричаща себе си "Армия за освобождение на Косово", заяви, че това е отговор на полицейските действия по време на протеста преди десет дни, когато бяха убити двама от протестиращите. По-рано в понеделник норвежецът Тригве Калеберг бе назначен за изпълняващ длъжността комисар на полицията на ООН в Косово. Той зае този пост, след като Стивън Къртис подаде оставка миналата седмица след жестоките сблъсъци между полицията и протестиращите. (Уошингтън Таймс, Блиц, Глас явности - 20/02/07; AФП, Ройтерс, AП, Бета, Танюг, KosovaLive, РТС - 19/02/07)
