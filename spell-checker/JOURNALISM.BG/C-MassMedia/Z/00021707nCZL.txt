Международната общност заклейми убийството на активист за човешки права в БиХ
					25/02/2007
					 
						САРАЕВО, Босна и Херцеговина (БиХ) -- Върховният представител Кристиян Шварц-Шилинг, ОССЕ и Международната хелзинкска федерация за човешки права заклеймиха убийството на босненския активист за човешки права Душко Кондор. Учителят в средно училище и член на Хелзинкския борд на Република Сръбска бе застрелян в къщата си в Биелина в четвъртък (22 февруари) вечерта. Дъщеря му е била ранена. Властите твърдят, че по случая има двама арестувани, но други подробности не се съобщават. (ПБС БиХ, Дневни аваз, Независне новине, Пинком.инфо - 24/02/07; Източници на СВП - 23/02/07)
