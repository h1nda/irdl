Първият зам.-управителен директор на МВФ на посещение в Турция
08/05/2003
 
АНКАРА, Турция -- Първият зам.-управителен директор на МВФ Ан Крюгер се срещна в сряда (7 май) с премиера Реджеп Тайип Ердоган, с министъра на икономиката Али Бабачан и с други официални лица. След срещите тя отбеляза, че Турция е на път да постигне набелязаните показатели от 20% инфлация и 5% икономически ръст през 2003 г. Големият външен дълг на страната е главната грижа на икономическата й политика, каза Крюгер. Тя посъветва правителството да положи още усилия за намаляване на лихвените проценти и стимулиране на икономическия растеж. Турция очаква да получи над 5 млрд. дол. заеми от МВФ и Световната банка до края на 2004 г. (Хюрриер, Миллиет - 08/05/03; Бюлетин за печата на МВФ, Анадолска агенция, НТВ, АФП - 07/05/03)
