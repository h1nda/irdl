Гърция и Израел предприемат стъпки за укрепване на връзките помежду си 
					13/01/2011
					 
						АТИНА, Гърция -- Израел и Гърция се договориха в сряда (12 януари) за създаването на съвместна министерска комисия в опит за укрепване на двустранните отношения. Съобщението дойде в началото на двудневната визита на израелския външен министър Авигдор Либерман в Атина, което е първо посещение на израелски външен министър от 15 години насам. Гръцкият му колега Димитрис Друцас каза, че първото заседание на новата комисия ще бъде проведено в следващите няколко месеца. Двамата с Либерман обещаха също да засилят икономическото сътрудничество. (Гласът на Америка, АП, АФП - 12/01/11)
