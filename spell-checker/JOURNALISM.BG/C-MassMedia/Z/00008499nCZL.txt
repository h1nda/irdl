Косово организира регионална конференция по екологията
28/09/2003
 
ПРИЩИНА, Косово, Сърбия-Черна Гора -- Представители на Хърватия, Италия, Сърбия-Черна Гора и Турция участваха в тридневна конференция по екологията в Прищина. Форумът завърши в събота (27 септември) с призиви към МВФ и Световната банка да предоставят помощ за екологични проекти в региона. Косовският премиер Байрам Реджепи се срещна с албанския министър на екологията Люфтер Джувели в петък, за да обсъдят двустранни проекти в областта на опазването на околната среда. (ХИНА - 27/09/03; КосоваЛайф - 26/09/03)
