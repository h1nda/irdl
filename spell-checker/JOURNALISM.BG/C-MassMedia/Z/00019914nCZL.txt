Коалицията на етническите албанци ДСИ-ПДП се съгласи да се срещне с македонския премиер Груевски 
					12/09/2006
					 
						СКОПИЕ, Македония -- Представители на основната опозиционна коалиция на етническите албанци в Македония, Демократичен съюз за интеграция (ДСИ)-Партия за демократичен просперитет (ПДП), казаха в понеделник (11 септември), че ще се съгласят да се срещнат с премиера Никола Груевски. Лидерът на ДСИ Али Ахмети каза, че партиите настояват срещата да се проведе в село Шипковица, което за повечето албанци символизира началото на демократичните процеси в Македония и признаването на техните права. ДСИ и ПДП активно протестираха срещу изключването им от новото правителство, ръководено от партията на Груевски ВМРО-ДПМНЕ. (Вечер, Дневник - 12/09/06; A1 ТВ, Телма ТВ - 11/09/06)
