Македонски военнослужещи ще участват в мисията на бригадата от ЮИЕ в БиХ през следващата година
19/11/2003
 
СКОПИЕ, Македония -- Военното министерство съобщи във вторник (18 ноември), че македонски сили ще вземат участие в първата международна операция на Бригадата от ЮИЕ за стабилизиране и умиротворяване, която е възможно да бъде разположена в Босна и Херцеговина (БиХ) през следващата година. Освен личен състав, Македония ще предостави също 10 транспортьори и логистично-комуникационни съоръжения. Бригадата от ЮИЕ бе създадена през 1998 г. и се състои от 3,000-4,000 военнослужещи от Албания, България, Гърция, Италия, Македония, Румъния и Турция.
Други новини: премиерът Бранко Цървенковски се срещна със своя люксембургски колега Жан-Клод Юнкер в Скопие във вторник. Двамата са обсъдили стремежите на Македония за членство в ЕС и НАТО. (БТА, Утрински весник - 19/11/03; Макфакс , МИА, А1 ТВ - 18/11/03)
