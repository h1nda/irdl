Атина заклейми нападение над гръцки туристи в Македония
					03/03/2009
					 
						АТИНА, Гърция -- Говорителят на Министерството на външните работи Гиоргос Кумуцакос заклейми в понеделник (2 март) нападение над група гръцки туристи в Охрид, Македония. Около 30 македонски националисти са хвърляли камъни по автобуси и са ранили двама от туристите в неделя вечер. Според гръцките медии вандалите също са изписали със спрей върху автобусите надписи "Обединена Македония" и "Александър Велики". Кумуцакос е предупредил, че подобни действия "не подобряват" двустранните отношения.
						Други новини -- Четирима души бяха ранени при сблъсъци между гръцката полиция и мигранти в град Патрас в южната част на страната, съобщиха медиите във вторник. Сблъсъците са избухнали в понеделник вечерта, когато афганистански мигрант е бил ранен, опитвайки се да скочи в камион в движение. Съобщава се, че други афганистански мигранти са хвърляли камъни по шофьора на камиона и по полицаите.
						Също в понеделник чартърен самолет със 192 пътници на борда е кацнал аварийно на международното летище в Атина поради разхерметизиране на салона. Самолетът е летял от Манчестър, Англия, за Египет. (In.news, AФП - 03/03/09; AНА-MПА, Нафтемпорики, НЕТ, ДПА, AП, РИА Новости - 02/03/09)
