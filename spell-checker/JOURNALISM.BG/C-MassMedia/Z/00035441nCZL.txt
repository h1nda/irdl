ЕС ще премахне визовите изисквания за БиХ тази година
					27/07/2010
					 
						БРЮКСЕЛ, Белгия -- ЕС се е съгласил да премахне визовите изисквания за гражданите на Босна и Херцеговина (БиХ) през тази година, съобщи в понеделник (26 юли) словенският външен министър Самуел Збогар след среща с колегите си от ЕС в Брюксел. Той уточни, че Европейската комисия ще предложи премахването на визовия режим за БиХ на 2 септември. Ако предложението бъде одобрено от Европейския парламент и Съвета на ЕС, либерализирането на визите може да влезе в сила на 19 декември. (Бета, РТРС - 26/07/10)
