Представител на САЩ ще посети Турция
					16/07/2008
					 
						АНКАРА, Турция -- Съветникът по националната сигурност на САЩ Стивън Хадли ще бъде на еднодневна визита в Турция в четвъртък (17 юли), една седмица след нападението срещу консулството на САЩ в Истанбул, съобщиха местните медии. Очаква се основни теми на неговите срещи с президента Абдула Гюл и министър-председателя Реджеп Тайип Ердоган да бъдат борбата с тероризма, енергийната сигурност, последните събития в Ирак и ядрената програма на Иран.
						Други новини -- Турски армейски части са убили още 11 членове на терористичната Кюрдска работническа партия (ПКК) в югоизточните провинции в близост до иракската граница, съобщи в сряда началникът на генералния щаб Яшар Буюканът. В операцията, която започна в петък, вече са убити 22-ма бойци на ПКК. (Хюриет, Анадолска информационна агенция, Търкиш Прес - 16/07/08)
