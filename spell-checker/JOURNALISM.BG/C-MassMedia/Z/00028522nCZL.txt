Караджич настоява Трибуналът в Хага да плати за неговата защита
					27/11/2008
					 
						ХАГА, Холандия -- Бившият босненски сръбски лидер Радован Караджич постави искане Трибуналът за военни престъпления в Хага да му осигури подходящи условия за подготовка на защитата му и да заплати възнаграждението на неговите юридически съветници, съобщи Трибуналът в сряда (26 ноември). Караджич, който възнамерява да се представлява сам - с помощта на юридически съветници - смята, че тарифата от 25 евро на час, която бе определена от секретариата на Трибунала, е твърде ниска. Той е представил финансова декларация в уверение на това, че не разполага със средства за покриване на своите юридически разноски. Секретариатът се е съгласил да поеме част от разноските за двама членове на неговия екип, докато бъде оценено финансовото състояние на Караджич. (МИА, БТА, Дойче Веле, РТС - 26/11/08)
