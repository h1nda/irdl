Босненско-сръбски обвиняем ще се предаде на трибунала на ООН
					10/04/2005
					 
						БЕЛГРАД, Сърбия-Черна гора -- Вуядин Попович, бивш босненско-сръбски офицер, издирван от трибунала на ООН, се предаде на сръбските власти и ще пътува за Хага тази седмица, обяви правителството в Белград в петък (8 април). Той ще бъде единадесетият сръбски беглец, който се предава доброволно от началото на тази година. Попович, 48-годишен, бе полковник в дринския корпус и е обвинен в геноцид във връзка с клането в Сребреница през 1995 г. С това единствено незаловен беглец във връзка със Сребреница остава военновременният командир на армията на РС Ратко Младич. В петък министърът на отбраната на Сърбия-Черна гора Първослав Давинич отново отрече обвиненията, че Младич се укрива на територията на федералния съюз и повтори, че федералната армия не защитава военнопрестъпниците. (Б92, Уебсайт на правителството на РС, Pincom.info, AП, Ройтерс, Би Би Си - 08/04/05)
