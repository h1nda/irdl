Албанският премиер Бериша обсъди интеграцията в ЕС
					25/08/2009
					 
						ТИРАНА, Албания -- Министър-председателят Сали Бериша подчерта в понеделник (24 август), че членството в ЕС ще бъде във фокуса на усилията на правителството през новия му мандат. "Това е процес, основаващ се на заслуги, осъществяване на реформи и постигането на стандарти, които правителството е решено да изпълни", увери Бериша председателя на Парламентарната асамблея на Съвета на Европа, Пиер Рьоне Юбер Мари ван дер Линден по време на среща в Тирана. Бериша го осведоми за икономическото развитие на страната, което бе повод Ван дер Линден да посочи, че Албания потенциално може да привлече по-големи чуждестранни инвестиции в икономиката, туризма, културата и селското стопанство. (Старт, Balkan Web, Телеграфи, Клан - 24/08/09)
