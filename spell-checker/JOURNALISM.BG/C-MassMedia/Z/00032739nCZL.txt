Месич вижда много малък шанс Хърватия да се включи в проекта „Южен поток”
					15/12/2009
					 
						МОСКВА, Русия -- Хърватия има малки шансове да вземе участие в проекта за газопровод „Южен поток”, каза в понеделник (14 декември) президентът Стипе Меси след среща с руския министър-председател Владимир Путин в Москва. Месич каза, че въпреки че има възможност за преговори за потенциалното включване на Хърватия, вероятността за това е твърде малка. Москва предложи на Загреб такава възможност през 2007 г., но правителството отклони предложението. Месич се срещна и с руския си колега Дмитрий Медведев. (Весник - 15/12/09; ХИНА, Тпортал, Вечерни Лист - 14/12/09)
