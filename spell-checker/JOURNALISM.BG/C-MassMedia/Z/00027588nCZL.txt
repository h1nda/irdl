При сблъсъци между имигранти в Атина бяха ранени 13 души
					31/08/2008
					 
						AТИНА, Гърция -- Тринайсет души бяха ранени рано в събота (30 август) в сблъсъци между имигранти в центъра на Атина. Според свидетели стотици минувачи са били принудени да избягат от района на площад Омония, където африкански улични търговци, въоъжени с ножове, тесли и метални пръти са се били за територия. Един полицай е бил ранен и е бил принуден да стреля, ранявайки един имигрант и един минувач. Сблъсъците са приключили рано сутринта след намесата на специални полицейски части. Общо 56 души са били арестувани. (БТА, Катимерини - 30/08/08)
