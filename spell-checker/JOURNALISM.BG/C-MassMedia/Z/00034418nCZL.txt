Албанският премиер Бериша остава на позицията си въпреки гладната стачка
					04/05/2010
					 
						ТИРАНА, Албания -- Правителството ще продължи да отстоява резултатите от общите избори миналата година и няма да промени позицията си въпреки продължаващата гладна стачка пред сградата на правителството, каза в понеделник (3 май) министър-председателят Сали Бериша. Депутати и поддръжници на опозиционната Социалистическа партия започнаха стачката си преди четири дена с искания за прозрачност на изборите и оставка на сегашното правителство. Бериша инструктира здравните власти да предоставят медицинска помощ, от която стачкуващите може да се нуждаят, но призова опозицията да представи своите искания пред Конституционния съд. (Шекули, Лаймифундит, Ора Нюз, Топ Ченъл - 03/05/10)
