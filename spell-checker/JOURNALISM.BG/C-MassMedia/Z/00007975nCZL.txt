Силно земетресение разтърси островите в западна Гърция
14/08/2003
 
АТИНА, Гърция -- Мощно земетресение порази островите в западна Гърция в четвъртък (14 август), поваляйки уличните фенери, отнасяйки покривите и прекатурвайки скални блокове. То хвърли в голяма паника жителите и туристите им, които масово побягнаха към материка. Съобщава се поне за 24 ранени, трима от които сериозно. Трусът, който по предварителни данни бе 6,4 бала по скалата на Рихтер, възникна в 8ч.15 мин.на около 20 мили от остров Левкада в Егейско море, съобщи Атинския геодезически институт. Епицентърът бе на около шест мили под дъното на морето. След четири часа последва нов силен трус със сила 5,3 бала по предварителни данни. Хората бягаха по улиците, а няколко изплашени туристи се опитаха да напуснат острова - това е потенциален икономически удар в разгара на седмичната почивка. Мостът, свързващ Левкада с материка, пропадна заедно с движещите се по него коли. (АП - 14/08/03)
