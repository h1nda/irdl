Хагски прокурор поиска доживотни присъди за босненски сърби
					08/09/2009
					 
						ХАГА, Холандия – Прокурорът от Трибунала на ООН за военни престъпления Питър Макклоски поиска в понеделник (7 септември) да бъдат произнесени доживотни присъди срещу седем босненски сърби – бивши високопоставени служители от армията и полицията, които са обвинени във военни престъпления, извършени в Сребреница през 1995 г. Макклоски е направил искането по време на заключителната си пледоария в продължилия три години процес. Обвиняемите са бившият началник на службата за сигурност на генералния щаб на босненските сърби Любиша Беара, подполковник Вуядин Попович и заместник-началникът на специалните полицейски сили към босненското сръбско министерство на вътрешните работи Любомир Боровчанин. Други членове на зворнишката бригада са подполковник Винко Пандуревич и лейтенант Драго Николич, които са заподозрени в организирането на нападението срещу Сребреница през 1995 г., целящо унищожаването на част от мюсюлманската общност в града. Петимата, срещу които са повдигнати обвинения във военни престъпления и престъпления срещу човечеството, както и в геноцид, са заявили, че са невинни. Командващият на операциите на въоръжените сили Радиволе Милетич и заместник-командващият Милан Гверо, които са обвинени във военни престъпления и престъпления срещу човечеството, също са заявили, че са невинни. (АФП, АП, АНП - 07/09/09)
