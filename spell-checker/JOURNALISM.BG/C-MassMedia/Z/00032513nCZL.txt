ЕК заяви, че Гърция и България ще бъдат засегнати от глобалното затопляне
					26/11/2009
					 
						БРЮКСЕЛ, Белгия -- България и Гърция, заедно с Испания, Португалия и Италия, вероятно ще бъдат сред държавите, които ще понесат най-сериозни финансови последици от глобалното затопляне, се казва в доклад на Обединения изследователски център към Европейската комисия (ЕК), публикуван в сряда (25 ноември). Ако не бъдат взети мерки, глобалното затопляне може да доведе до финансови загуби от 20 до 65 милиарда евро, предупреждават специалистите. Техният доклад е изготвен въз основа на изследване, включващо няколко сценария за повишаване на температурите и морското равнище. Те заявиха, че най-големите икономически загуби ще бъдат понесени от страните от Централна и Източна Европа. (АФП, БТА - 25/11/09)
