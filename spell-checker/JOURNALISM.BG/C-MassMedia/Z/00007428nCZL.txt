Турция ще бъде домакин на историческа среща на върха на НАТО
26/06/2003
 
АНКАРА, Турция -- Външният министър Абдуллах Гюл съобщи в сряда (25 юни), че страната ще бъде домакин през май следващата година на историческата среща на върха на НАТО, на която се очаква да бъдат приветствани седем нови члена на алианса. Това също така ще бъде първата среща от такъв характер, проведена в балканска страна след 1957 г. Предстои уточняване на датата и мястото на срещата.
В други новини, Турция потвърди своята роля в Близкия изток, като покани висши ръководители на Израел и Палестина да посетят страната през юли. Президентът на Израел Моше Кацав ще бъде в Анкара на 8 и 9 юли, а няколко дена по-късно - палестинският министър на външните работи Небил Шаас.
Турското правителство обяви междувременно, че е изготвило закон, който ще предостави частична амнистия на тези кюрдски бунтовници, които се предадат доброволно. Повече подробности не бяха съобщени. (AФП, Ройтерс, Анадолска агенция, TРT 2 - 25/06/03)
