Щайнер порица опитите за сформиране на сръбска административна единица в Косово
27/02/2003
 
ПРИЩИНА, Косово, Сърбия-Черна гора -- Ръководителят на ЮНМИК Михаел Щайнер порица в сряда (26 февруари) опитите на сръбски политици да сформират отделна административна единица в Косово. "Това е опит да се създаде нова паралелна структура, на основата на един етнос, насочен срещу мултиетническата концепция на международната общност за Косово ", заяви Щайнер. Той предупреди, че решението, взето във вторник от около 300 сръбски политици за създаването на "Съюз на сръбските общини" няма "законово основание".
Междувременно в Прищина около 18 000 души протестираха в сряда срещу ареста на четиримата бивши бунтовници, етнически албанци, обвинени във военни престъпления. Не се съобщава за инциденти. (АП, АФП, Радио 21, Танюг, Б92 - 26/02/03)
