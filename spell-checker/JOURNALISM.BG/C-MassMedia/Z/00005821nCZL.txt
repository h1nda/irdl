Специалният пратеник на ООН в Кипър се срещна с Ердоган
30/01/2003
 
АНКАРА, Турция -- Алваро де Сото, специален пратеник на ООН в Кипър, се срещна с лидера на турската управляваща партия Реджеп Тайип Ердоган в сряда (29 януари), за да обсъдят евентуалното посредничество на Турция в преговорите между гръцката и турската общност в Кипър. Де Сото официално помоли Турция да окаже съдействие като убеди лидера на кипърските турци Рауф Денкташ да седне на масата за преговори. Ердоган заяви, че Турция ще продължи да подкрепя мирния процес на острова и ще направи всичко възможно за намирането на решение, което ще устройва и двете страни. (Милиет - 30/01/03; Анадолска агенция, АФП - 29/01/03)
