Македония ще проведе търг във връзка с издаването на нови документи за самоличност
					22/05/2005
					 
						СКОПИЕ, Македония -- Македонското правителство ще проведе публичен търг през юли по проект за издаване на нови документи за самоличност и паспорти, съобщи министерството на вътрешните работи в петък (20 май). 5 от 12 проявили интерес фирми преминаха през квалификационната процедура по-рано тази година, а името на спечелилия кандидат ще стане известно през август или септември тази година, се казва в съобщението. Проектът, възлизащ на 35-40 млн. евро, трябва да изпълни стандартите на ЕС. (Дневник - 20/05/05)
