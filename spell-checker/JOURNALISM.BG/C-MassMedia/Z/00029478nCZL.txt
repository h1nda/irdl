Заместник-помощникът на Държавния секретар на САЩ Стюарт Джоунс заяви, че положението в БиХ не е добро
					03/03/2009
					 
						САРАЕВО, Босна и Херцеговина (БиХ) -- Заместник-помощникът на Държавния секретар на САЩ Стюарт Джоунс заяви в понеделник (2 март), че положението в БиХ не е добро и че страната не е постигнала никакъв напредък след последното му посещение миналата година. Джоунс направи коментар след среща с члена на председателството на БиХ Желко Комшич в Сараево. Те са обсъдили политическото положение в страната, бъдещето й и евроатлантическата интеграция, както и подкрепата на САЩ за БиХ. Канцеларията на Комшич направи изявление след срещата, в което се казва, че Джоунс е оценил споразумението за конституционните реформи, постигнато наскоро, но е изразил загриженост заради неуспеха в изпълнението на другите условия, необходими за евентуално присъединяване към ЕС. Джоунс също заяви, че е загрижен за реториката от страна на известни политици, както и проблемите, свързани с държавата и военната собственост. (МИА, БТА, Дневни Аваз - 03/03/09)
