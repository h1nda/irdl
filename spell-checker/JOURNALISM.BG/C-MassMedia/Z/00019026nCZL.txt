Кандидатурата на България за домакин на Зимните олимпийски игри през 2014 г. бе отхвърлена 
					23/06/2006
					 
						ЛОЗАНА, Швейцария -- Президентът на Международния олимпийски комитет Жак Рог съобщи в четвъртък (22 юни), че кандидатурата на София за домакин на Зимните олимпийски игри през 2014 г. е била отхвърлена. Другите отхвърлени кандидати са Хака (Испания), Алмати (Казахстан) и Боржоми (Грузия). Трите града, които оцеляха след първоначалния подбор, са Сочи (Русия), Залцбург (Австрия) и Пьонгчанг (Южна Корея). Рог благодари на отпадналите кандидати за упоритата им работа и за ентусиазма им. 
						Председателят на Българския олимпийски комитет Стефка Костадинова каза, че не е учудена от решението. Причините за отхвърлянето на кандидатурата варираха от недостатъчно време за подготовка до лоша координация на националните действия и слаба подкрепа от страна на правителството. (бТВ, Нова ТВ, Медиапул, news.bg, уеб сайт на МОК - 22/06/06)
