Трима души са арестувани в Румъния по обвинения във финансиране на ПКК
					20/12/2007
					 
						БУКУРЕЩ, Румъния -- Двама турци и един сириец бяха арестувани в Румъния по подозрения във финансиране на терористичната Кюрдска работническа партия (ПКК) от печалби, получени от контрабанда на наркотици. Румънската прокуратура заяви в сряда (19 декември), че тримата са пренасяли незаконно наркотици в периода между юни и декември. Властите на българо-турската граница са разкрили операцията, когато миналата седмица са спрели камион, в който е бил укрит хероин.
						Други новини от сряда -- Полицията в Австрия е арестувала осем души от Босна и Херцеговина, Сърбия, Албания, Румъния и Австрия по подозрения, че са замесени в международна мрежа за контрабанда на наркотици. Арестите са извършени след продължила девет месеца полицейска операция. (Найн o'клок, Б92 - 20/12/07; АФП, Прес ТВ, ДПА, Медиафакс, FoNet - 19/12/07)
