Комисарят по разширяването на ЕС заявява, че реформите в Турция са необратими 
					06/05/2005
					 
						ИСТАНБУЛ, Турция -- Комисарят по разширяването на ЕС Оли Рен заяви в четвъртък (5 май), че демократичните реформи в Турция са вече достатъчно напреднали и са необратими. "По мое мнение връщане назад не може да има. Реформите са необратими не само заради [процеса на присъединяване към] ЕС, но и защото те са в интерес на турския народ," каза той на конференция в Истанбул. Рен увери отново Анкара, че нейният напредък към членство в ЕС ще бъде оценяван единствено по достойнство. Преговрите за присъединяване трябва да започнат на 3 октомври.
						Други новини: Общото събрание на ООН потвърди в четвъртък назначаването на Кемал Дервиш от Турция за ръководител на ПРООН. (Ройтерс, TurkishPress.com - 05/05/05)
