Наука и технологии: GSM оператор пусна нова услуга в Турция
					28/05/2007
					Целта на новата услуга на АВЕА, "MobileOffice", е да свърже редовните потребители на телефонни услуги с такива офисприложения, като Microsoft Exchange. Още новини от седмицата: за България са отделени 32,1 млн. евро помощи от ЕС за иновации; нов картографски проект открива възможност за превръщането на Мостар в регионален център за производство на възобновяема енергия.
					
 
					 
						
Новата услуга позволява интелигентните телефони, като "BlackBerry", да синхронизират информация с технологията Microsoft PUSH. [Гети Имиджис]
						АВЕА, водещият турски GSM оператор, предлага нова услуга, наречена "MobileOffice". Създадена в сътрудничество с mail2web.com, услугата позволява на интелигентните телефони, като "BlackBerry", да синхронизират безжично информация с технологията Microsoft PUSH. За първи път в Турция GSM оператор свързва редовните потребители на телефони с такива офисприложения, като Microsoft Exchange и Microsoft SharePoint. 
						*** 
						
България ще получи 32,1 млн. евро от ЕС за подпомагане на иновациите, изследванията и научната дейност, съобщи председателят на Държавната агенция за информационни технологии и съобщения Пламен Вачков. Средставата се предоставят за периода до 2013 г. 
						*** 
						
Maкедонската академия на науките и изкуствата бе домакин на двудневен семинар, посветен на насърчаване на използването на слънчевата енергия. Семинарът събра професионалисти и доставчици, които имаха възможност да обменят опит и да научат повече за иновациите в тази област. 
						*** 
						Двадесет и петото издание на Дните на педиатрията се проведе в клиничния болничен център "Д-р Драгиша Мишович" в Белград през уикенда. На конференцията присъстваха видни професионалисти от цялата страна, които обсъдиха лечението на респираторни заболявания при децата. 
						*** 
						Мостар, Босна и Херцеговина (БиХ), може да стане регионален център за възобновяеми енергийни източници. В рамките на проект по инициатива на Словенското посолство в БиХ експерти от Любляна ще изработят карта на ветровете в БиХ, която ще помогне за създаването на регионален център за производство на възобновяема енергия. 
						
(Различни източници – 21/05/07-28/05/07)
