Първи дипломати се срещнаха в Белград
					17/01/2010
					 
						БЕЛГРАД, Сърбия -- Сръбският външен министър Вук Йеремич, неговият турски колега Ахмет Давутоглу и първият дипломат на Босна и Херцеговина (БиХ) Свен Алкалай проведеха разговори в петък (15 януари) в Белград. Те потвърдиха, че добрите взаимоотношения в Западните Балкани са най-важната предпоставка за просперитета на региона и интеграцията му в ЕС. Давутоглу и Йеремич заявиха, че техните правителства силно подкрепят териториалната цялост и суверенитет на БиХ, докато Алкалай обеща да укрепи отношенията си с тези страни.
						Подобна среща се състоя в Загреб в четвъртък между Алкалай, Давутоглу и хърватския външен министър Гордан Яндрокович. (Б92, Taнюг, Данас - 15/01/10)
