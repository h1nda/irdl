Директорът на ФБР посети Румъния, за да обсъди киберпрестъпността
					15/11/2006
					 
						БУКУРЕЩ, Румъния -- Директорът на ФБР Робърт Мюлър беше в Букурещ във вторник (14 ноември), за да обсъди сътрудничеството в борбата срещу киберпрестъпността. Мюлър се срещна с премиера Калин Попеску Търичану, който го увери, че Румъния е готова да направи необходимите законодателни промени и да организира кампании за информиране на обществото. Той призна, че Румъния е станала печално известна с компютърните измами. (Котидианул - 15/11/06; Ромпрес, AП - 14/11/06)
