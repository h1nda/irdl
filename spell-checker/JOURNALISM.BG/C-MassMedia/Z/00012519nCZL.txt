Според ОИСР инвестициите на Балканите са се увеличили с 60 % през 2003 г. 
					03/11/2004
					 
						СОФИЯ, България -- Инвестициите на Балканите са се увеличили с 60 % на 7 млрд. щ.д. през 2003 г., заяви висш представител на ОИСР в интервю от вторник (2 ноември). Деклан Мърфи, програмен директор на ОИСР за инвестициите, допълни, че чуждите инвестиции ще надхвърлят 7 млрд. щ.д. през 2004 г. Той обаче предупреди, че държавите от региона трябва да удвоят или утроят тази цифра, ако искат да настигнат страните от Централна Европа. Хърватия, България и Румъния са пред останалите балкански страни, но въпреки това трябва да улеснят чуждестранните фирми при тяхната регистрация и при получаването на различни лицензи/ разрешителни, каза Мърфи. Той призова трите държави да споделят опита си със Сърбия-Черна гора и Албания, където икономическите реформи са по-бавни. (AФП, ХИНА, БTA - 02/11/04)
