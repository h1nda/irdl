Според Интерпол Сърбия е пропуснала възможността да се предотврати убийството на Джинджич
01/10/2003
 
БЕНИДОРМ, Испания -- Роналд Ноубъл, Генерален секретар на Интерпол, заяви във вторник (30 септември), че убийството на сръбския премиер Зоран Джинджич би могло да се предотврати, ако международното полицейско сътрудничество е било на по-голяма висота. Интерпол е разкрила, че главният заподозрян в убийството Милорад Улемек, известен още и като Милорад Лукич Легия, е използвал откраднат хърватски паспорт, за да пътува често през Австрия, Македония, Гърция, Сингапур и Хърватия. Това е бил един от 100-те празни паспорта, откраднати от хърватското консулство в Мостар, Босна и Херцеговина. Интерпол поддържа базата данни за откраднатите документи, но много малко държави някога са захранвали базата със свои данни. Изводът е, че Улемек е можело да бъде задържан по време на тези пътувания, ако Интерпол е знаел за откраднатия паспорт. (Ройтърс - 30/09/03)
