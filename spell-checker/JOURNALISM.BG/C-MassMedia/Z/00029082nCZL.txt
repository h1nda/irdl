Турската полиция осъществи нова вълна от арести, свързани с "Ергенекон"
					23/01/2009
					 
						АНКАРА, Турция -- Полицията арестува в четвъртък (22 януари) около 35 души, между които един журналист и един синдикален лидер, по подозрения в членство в организацията "Ергенекон", която според прокуратурата е подготвяла преврат. Висшестоящ полицейски служител и армейски офицер бяха сред лицата, привлечени за разпит. Полицията осъществи арести в 16 провинции из цялата страна и същевременно претърси офисите на профсъюза на металурзите, предадоха местните медии. Акцията е продължение на поредицата от арести по-рано този месец. 
						Междувременно в четвъртък шест души пострадаха – един от които е в критично състояние – когато жилищна сграда се срути в квартал "Кечийорен" в Анкара. Бяха засегнати два етажа от сградата, макар че много от апартаментите са били празни. Всички ранени са били в стара сграда, съседна на срутилата се. Следователи работят, за да установят какво се е случило. (Хюриет, Милиет, Ватан, Джумхуриет - 23/01/09; Анадолска информационна агенция, Ройтерс, Си Ен Ен Търк, АП - 22/01/09)
