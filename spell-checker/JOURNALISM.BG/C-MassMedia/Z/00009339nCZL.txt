Според Бабаджан Турция ще покрие критериите за членство от Маастрихт до 2007 г.
15/12/2003
 
АНКАРА, Турция -- Турция ще удовлетвори критериите за присъединяване от Маастрихт до 2007 г., заяви в неделя (14 декември) турският държавен министър Али Бабаджан. Той добави, че тази година няма да има забавяне при изплащането на заемите, отпуснати от МВФ. Коментирайки високия темп на инфлация, министърът каза, че ръстът на цените се е забавил и че този процес в крайна сметка ще доведе до по-ниска инфлация. Той посочи нуждата от намаляване на безработицата като най-сериозното предизвикателство понастоящем. (Анадолска агенция, НТВ - 14/12/03)
