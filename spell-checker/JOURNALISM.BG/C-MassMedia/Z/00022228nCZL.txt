В понеделник в Хага ще започне процесът срещу бивши македонски правителствени служители 
					13/04/2007
					 
						ХАГА, Холандия -- В понеделник (16 април) ще започнат встъпителните пледоарии по процеса срещу бившия македонски министър на вътрешните работи Любе Бошковски и бившия офицер от службите за сигурност Йохан Тарчуловски. След това заседанията на съда ще бъдат отложени до 7 май, тъй като според прокурорите повечето от доказателствата все още не са подготвени. Пред съда ще се явят общо 96 свидетели, а процесът може да продължи 11 седмици. Бошковски и Тарчуловски са обвинени в извършване на военни престъпления в село Люботен през 2001 г. 
						Други новини -- В четвъртък Бруно Векарич, говорител на сръбската прокуратура за военни престъпления, отхвърли като политически мотивирани коментарите, направени по-рано тази седмица от босненския член на председателството на БиХ Харис Силайджич, че всеки, който е отговорен за военни престъпления, трябва да бъде осъден. Векарич обаче подчерта, че Сърбия би била готова изцяло да сътрудничи с прокурорите по военни престъпления на БиХ, така че истината и справедливостта да възтържествуват. (МИА, Макфакс, РТРС - 12/04/07)
