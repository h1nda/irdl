Гърция подкрепя стремежите на Турция за членство в ЕС
21/04/2004
 
АТИНА, Гърция -- Премиерът Костас Караманлис заяви във вторник (20 април), че Гърция ще даде силна подкрепа на турските усилия за членство в ЕС. Посланието на подкрепа дойде в момента, когато Караманлис и турският му колега Реджеп Таийп Ердоган се подготвят за участие в Срещата на върха на държавите от ПСЮИЕ в Сараево, която започва в сряда. Двамата лидери ще разговарят по време на срещата.
Други новини: ново проучване на общественото мнение, публикувано в понеделник в белгийския вестник &lt;I&gt;Де Стандаард&lt;/I&gt; сочи, че седем от всеки 10 белгийци считат, че трябва да са позволи на Турция да се присъедини към ЕС, ако изпълни всички критерии за членство. Около 75 % заявяват, че ЕС трябва да се отвори за прием на мюсюлманска държава в своите редици. (АНА, МПА, Анадолска агенция, ТРТ 2, НТВ - 20/04/04; Де Стандаард - 19/04/04)
