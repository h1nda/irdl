Гърция докладва за шест нови случая на смъртоносния вирусен щам H5N1
					13/03/2006
					 
						АТИНА, Гърция -- Земеделското министерство съобщи в края на миналата седмица за нови шест случая на смъртоносния вирусен щам H5N1 сред мъртви лебеди, открити в североизточната част на страната. С това случаите на H5N1, регистрирани в Гърция, стават 32. 
						Междувременно Румъния прие нов пакет от мерки срещу евентуалното разпространение на птичи грип, след като няколко домашни птици дадоха положителни проби за вируса H5. По-нататъшните тестове ще установят дали те са умрели от щама H5N1. (Катимерини - 13/03/06; Ройтерс, АП - 12/03/06)
