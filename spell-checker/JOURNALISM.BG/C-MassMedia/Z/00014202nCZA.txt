ЕС и делегация на Контактната група е на посещение в Белград и Прищина, за да осбъди ситуацията в Косово 
					12/04/2005
					Ситуацията в Косово бе във фокуса на разговорите, които представители на ЕС и Контактната група проведоха с висши представители на Сърбия и Сърбия-Черна Гора в понеделник. Международната делегация е в Прищина във вторник, за да обсъди въпроса с УНМИК и представители на провинцията. 
					(Blic, Tanjug, UNMIK Media Monitoring - 12/04/05; AP, Beta, Radio B92, Tanjug, Kosovareport, UNMIK Media Monitoring - 11/04/05)
 
					 
						
(Отляво) Шефът на УНМИК Сьорен Йесен-Петерсен, командващият КФОР Ив дьо Кермабон, както и командващият на Корпуса за защита на Косово (КЗК) командир Аджим Секу в Прищина в понеделник. Йесен-Петерсен даде висока оценка на КЗК за това, че е приел групи на малцинствата в своята организация. [Лаура Хасани] 
						Меождународна делегация пристигна в Белград в понеделник (11 април), за да обсъди ситуацията в Косово преди предстоящия преглед на напредъка, отбелязан от провинцията при прилагане на набора от демократични стандарти. Една положителна оценка ще създаде условия за начало на преговори относно окончателния статут на Косово, които се очаква да се проведат по-късно тази година. 
						Делегацията се състои от представители на МВнР от шестте държави, членки на т.нар. Контактна група за Косово (Великобритания, Франция, Германия, Италия, Русия и САЩ), както и от представители на ЕС. 
						Международните пратеници се срещнаха с висши представители на Белград в понеделник, вкл. президента на Сърбия-Черна гора Светозар Марович, президента и премиера на Сърбия Борис Тадич и Воислав Кощуница. На срещата присъстваха и външният министър на Сърбия-Черна гора Вук Драшкович, както и шефът на сръбския Център за координация по Косово Небойша Чович. 
						Съобщава се, че представители на Белград са заявили на делегацията, че многоетническият характер на Косово е "сериозно застрашен" и са настояли прегледът на напредъка на провинцията в покриването на определените от ООН стандарти в осем области (вкл. върховенството на закона, демократичните институции и човешките и малцинствените права) да се фокусира предимно върху този въпрос. 
						"След оценката на стандартите в Косово следващата стъпка е диалогът по бъдещия статут на Косово. Трябва да се търси решение за статут, който е повече от автономия, но който не дава същевременно независимост," цитира сръбската информационна агенция Бета съобщение на офиса на Марович след разговорите. 
						Прдупреждавайки ,че "всяко отделяне би провокирало непредвидени последствия," представителите на Белград подчертаха, че регионалната стабилност трябва да бъде определящ фактор при намирането на решение по бъдещето на Косово. 
						Делегацията отпътува за Прищина във вторник за разговори с шефа на УНМИК Сьорен Йесен-Петерсен и албански и сръбски лидери от Косово. 
						Преди пристигането на международните пратеници Йесен-Петерсен даде висока оценка на Корпуса за защита на Косово(КЗК) в понеделник за това, че е приел представители на малцинствата в организацията, изпълнявайки по този начин един от основните критерии, посочени в документа Стандарти за Косово. 
						Бившият външен министър на Сръбия-Черна Гора Горан Свиланович заяви в понеделник, че Международната комисия за Балканите (МКБ), чийто член е и той, е подготвила доклад по Косово, предвиждащ четиристепенен преход, водещ към независимост. 
						МКБ препоръчва Косово да стане независимо от Сърбия през 2005 или 2006 г., но не като напълно суверенна държава. Според групата, през този период Косово трябва да остане международен протекторат, но не на ООН, а на ЕС.
