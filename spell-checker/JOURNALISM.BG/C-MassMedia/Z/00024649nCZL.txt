Плановете за обединяване на пенсионните фондове в Гърция предизвикаха широки протести
					22/11/2007
					 
						АТИНА, Гърция -- В сряда (21 ноември) банковите служители се присъединиха към учителите и журналистите в техните протести срещу плановете на управляващата партия "Нова демокрация" за обединяване на пенсионите фондове. Гръцката федерация на профсъюзите на банковите служители обяви, че членовете й ще спрат работа за три часа в четвъртък, а в същото време журналистите и учителите планират 24-часова стачка следващия вторник. Медицинските работници от Фондацията за социална сигурност започнаха 48-часова стачка в сряда. По-рано през седмицата министърът на заетостта и социалните грижи Василиос Магинас каза, че правителството ще намали броя на пенсионните фондове от 155 на пет, за да опрости и рационализира системата. Профсъюзите се опасяват, че членовете им ще загубят, ако техните пенсионни фондове бъдат слети. (Катимерини - 22/11/07; News In, ЕРТ - 21/11/07)
