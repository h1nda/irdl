София приветства плановете за ускоряване на процеса срещу българските медицински сестри в Либия
					14/06/2006
					 
						СОФИЯ, България -- Във вторник (13 юни) външният министър Ивайло Калфин приветства сигналите, че Либия планира да ускори процеса срещу петте български медицински сестри и палестинския лекар. На тях им предстои нов съдебен процес по обвиненията, че са заразили деца със СПИН. Калфин говори пред репортери в София, след като научи, че съдът в Триполи, който разглежда делото, е насрочил следващото си заседание за 20 юни. Съдът съобщи за плановете си да заседава ежеседмично и се съгласи да допусне нови доказателства и да изслуша нови свидетели. (БНР, БТА, Дарик - 13/06/06)
