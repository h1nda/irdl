Косово и Сърбия реагираха на решението за Харадинай 
					22/07/2010
					 
						ПРИЩИНА, Косово/БЕЛГРАД, Сърбия -- Косово и Сърбия бързо реагираха на решението от сряда (21 юли) на Трибунала на ООН за военни престъпления за преразглеждане на някои от обвиненията срещу бившия косовски министър-председател Рамуш Харадинай във връзка със сплашването на свидетели. Той беше оправдан по всички обвинения през 2008 г., което накара прокуратурата да обжалва присъдата. Прищина изрази загриженост във връзка с решението от сряда. Министър-председателят Хашим Тачи каза, че е убеден, че Харадинай, бивш член на "Армията за освобождение на Косово", ще докаже своята невинност точно както е направил и при първоначалния процес. 
						Властите в Белград похвалиха решението на Трибунала. Сръбският президент Борис Тадич определи решението като „доказателство, че съдът е обективен”, а Расим Ляич, ръководител на сръбския съвет за сътрудничество с Трибунала, каза, че то може да има положително отражение върху бъдещото сътрудничество на Белград със съда.
						Преди няколко дена Трибуналът изпрати до ЮЛЕКС заповед за арест, с която разпорежда на мисията да осигури явяването на Харадинай пред съда. (Коха Диторе, Зери, Експрес, Инфо Прес, Косова Сот - 22/07/10; Танюг, Б92, Бета, РТС - 21/07/10)
