Ръководителят на Комисията по преброяването в Македония подава оставка, хвърляйки съмнение върху резултатите
23/12/2003
 
СКОПИЕ, Македония -- Председателят на Държавната комисия по преброяването Зоран Кръстевски депозира оставката си в понеделник (22 декември), аргументирайки се с нередности при обработката на данните. Според Кръстевски на последното си заседание Комисията е заключила, че "Държавната статистическа агенция е допуснала нередности при обработката на данните, които не са били в съответствие с методологията за обработка на данни". Той се усъмни в достоверността на публикуваните по-рано този месец резултати. Международната общност заяви, че нейните наблюдатели не са изразили безпокойство относно прецизността на данните.
Други новини: лидерите на основните политически сили се срещнаха в понеделник в президентството, за да обсъдят приетия от правителството законодателен пакет за децентрализация. Основната опозиционна партия ВМРО-ДПМНЕ и албанската Партия за демократичен просперитет отправят критики към законопроектите и към плановете за намаляване броя на общините от 123 на 71. (Утрински весник - 23/12/03; МИА, А1 ТВ - 22/12/03).
