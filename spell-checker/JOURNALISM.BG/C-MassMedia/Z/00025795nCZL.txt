Американското посолство в Тирана призова за проверка на инцидент, в който бе замесен депутат
					14/03/2008
					 
						ТИРАНА, Албания -- Американското посолство в Тирана осъди в четвъртък (13 март) физическото нападение срещу журналиста Бесар Ликмета от депутата Том Доши. Американският посланик в Албания Джон Уидърс призова властите да разследват инцидента, свидетел на който е бил друг депутат. Доши, депутат от управляващата в Албания дясноцентристка коалиция, ударил Ликмета по лицето с дебела кожена папка в бара на хотел „Манди” в Тирана, след като Ликмета, репортер от „Balkan Insight”, му задал въпрос за неговата очевидно фалшива диплома за юридическо образование от Университета в Тетово, Македония. Ликмета, чието око било насинено, по-късно завел съдебно дело срещу Доши. (Гласът на Америка - 14/03/08; BalkanWeb, Топ Чанъл Balkan Insight -13/03/08)
