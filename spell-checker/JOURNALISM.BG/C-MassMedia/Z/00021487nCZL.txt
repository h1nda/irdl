Естония е домакин на конференция на външните министри от адриатическите и балтийските страни
					05/02/2007
					 
						ТАЛИН, Естония -- Двудневна конференция, на която присъстват външните министри и министрите на отбраната на страните от "Адриатическата харта" - Албания, Хърватия и Македония, както и на балтийските държави - Естония, Латвия и Литва, започна в Талин в понеделник (5 февруари). Представители на Съединените щати и на най-новите членове на програмата на НАТО "Партньорство за мир" - Босна и Херцеговина, Черна гора и Сърбия, също участват в проявата, озаглавена "Адриатика-Балтика-Атлантика". Основната тема на конференцията са решенията от срещата на върха на НАТО през октомври, въпроси, свързани с регионалната сигурност, международните мироподдържащи мисии и процесите на реформа в държавите, стремящи се към членство в НАТО. (Виести, ХРТ, Данас - 05/02/07)
