Гърция настоява ЕС да приеме обща позиция за Ирак
13/02/2003
 
АТИНА, Гърция -- Като временен председател на ЕС, Гърция изпрати в сряда (12 февруари) официална молба до страните-членки да превъзмогнат различията си по въпроса за Ирак. Пет страни от ЕС - Великобритания, Холандия, Испания, Португалия и Италия - са обещали подкрепа за евентуална операция под ръководството на САЩ. Франция и Германия обаче, които имат най-голям принос към бюджета на ЕС, силно се противопоставят на военната намеса в този момент. Гърция предложи в началото на следващата седмица да се проведе среща на ЕС.
Междувременно след среща в Тирана, в сряда президентите на Албания, Хърватска и Македония излязоха с изявление, в което призовават за разоръжаване на Ирак и обещават подкрепа за "всички действия на международната общност и ООН". Алфред Моисиу, Борис Трайковски и Стипе Месич отново заявиха ангажираността си към борбата със световния тероризъм. (Атинска новинарска агенция, Македонска новинарска агенция, АП, АФП - 12//02/03)
