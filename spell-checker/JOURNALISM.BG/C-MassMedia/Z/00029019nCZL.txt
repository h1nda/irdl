МВФ одобри заем от 530 милиона долара за Сърбия
					18/01/2009
					 
						БЕЛГРАД, Сърбия -- МВФ даде зелена светлина в петък (16 януари) на отпускането на кредит от 530 милиона долара за Сърбия. Средствата ще се осигурят за период от 15 месеца в подкрепа на програмата на правителството за осигуряване на макроикономическа и финансова стабилност, се казва в изявлението на МВФ. Фондът обаче отбелязва, че заемът трябва да се смята за превантивна мярка и трябва да бъде изхарчен само в случай на необходимост. (AФП, Б92, Бета - 16/01/09)
