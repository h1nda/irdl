Румъния и Швеция ще насърчат сътрудничеството си в борбата срещу тероризма и организираната престъпност
11/05/2004
 
БУКУРЕЩ, Румъния -- Румъния и Швеция подписаха споразумение в понеделник (10 май) за засилване на двустранното сътрудничество в борбата срещу тероризма, организираната престъпност, търговията с наркотици и трафика на хора. Документът бе подписан по време на среща в Букурещ между премиера Адриан Настасе и шведския му колега Горан Першон, който изрази подкрепата на своята страна за своевременното приключване на предприсъединителните преговори между Румъния и ЕС. Румъния се надява да се присъедини официално към ЕС през 2007 г. (Медиафакс, Ромпрес - 10/05/04)
