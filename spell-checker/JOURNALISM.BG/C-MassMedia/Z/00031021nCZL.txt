Българската полиция задържа хероин на границата с Румъния
					22/07/2009
					 
						СОФИЯ, България -- Във вторник (21 юли) полицията и митническите власти са конфискували голяма пратка хероин на граничния пункт "Дунав мост" на българо-румънската граница, съобщиха медиите. В съвместна операция на Държавна агенция "Национална сигурност", граничната полиция и Агенция "Митници" служителите са заловили 62,5 кг хероин в микробус, шофиран от български гражданин, за когото се смята, че е участник в международна мрежа за трафик на наркотици. (БТА, БНР, Фокус, София Ехо, АФП, ЮПИ - 21/07/09)
