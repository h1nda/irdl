ВМРО-ДПМНЕ и ДСИ сформираха управляваща коалиция в Македония
					08/07/2008
					След едноседмични преговори ВМРО-ДПМНЕ обяви нова коалиция с етническата албанска партия на Али Ахмети, Демократичния съюз за интеграция. Най-висшите управителни органи на ВМРО-ДПМНЕ одобриха пакта.
					От Горан Трайков за Southeast European Times от Скопие -- 08/07/08
 
					 
						
Нова коалиция се подготвя да поеме юздите в парламента. [Архив]
						Директорът на Центъра за връзки на ВМРО-ДПМНЕ Илия Димовски обяви в края на седмицата, че коалицията „За по-добра Македония", водена от ВМРО-ДПМНЕ, ще сформира правителство с Демократичния съюз за интеграция (ДСИ) и Партията за европейско бъдеще (ПЕБ). Според Димовски двете съперничещи си етнически албански партии, ДСИ и Демократичната партия на албанците (ДПА), са отказали да участват. 
						Новата коалиция ще има 82 места в парламента, с което придобива повече от две-трети мнозинство и възможност да прокарва важни закони. 
						Наблюдатели разглеждат като основни задачи за правителството съживяване на кандидатурата за членство в НАТО и определянето на дата за присъединителните преговори с ЕС. 
						ДСИ се съгласи да отложи сливането на гр. Кичево с околните села за четири години, акт, който първоначално бе насрочен за март 2009 г. „Всички споразумения не бяха възможн с [ДПA] поради по-малкия брой на нейните представители в парламента – 11 – в сравнение с ДСИ, която има 18,” каза Димовски. 
						"Премиерът има законното право да сформира коалиция с партията, която избере ... Ние не се чувстваме победени. Ще работим като конструктивна опозиция,” заяви генералният секретар на ДПА Имер Алиу. 
						ВМРО-ДПМНЕ и ДСИ се съгласиха да продължат разговорите си по закона за езика. ДСИ прие програмата на ВМРО-ДПМНЕ „Възраждане в 100 стъпки”, включително позицията й по спора за името с Гърция. Те постигнаха съгласие и относно определянето на границата с Косово в съответствие с плана на специалния пратеник на ООН Марти Ахтисаари. 
						Според споразумението ДСИ ще има петима министри, един вицепремиер и трима заместник-министри. Премиерът Никола Груевски каза, че той ще посочи своите министри до края на седмицата. 
						Политическите експерти казват, че една успешна коалиция ще се отрази на следващите президентски избори. „Ако новата коалиция функционира добре, на пракитка кандидатът за президент на опозицията няма да има голям шанс,” каза анализаторът Дане Талевски.
