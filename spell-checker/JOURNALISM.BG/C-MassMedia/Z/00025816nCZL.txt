В Хага започва процесът срещу най-близките съратници на Милошевич
					17/03/2008
					 
						ХАГА, Холандия -- Процесът срещу бившия шеф на сигурността от ерата на Милошевич Йовица Станишич и неговия заместник Франко Симатович започна в понеделник (17 март) в Хага. Двамата са обвинени в убийство, принудително депортиране и нехуманни действия. Според обвиненията те са организирали и ръководили тайни милиционерски отряди, които станаха печално известни със своите кампании на насилие срещу несръбското население по време на конфликтите в бивша Югославия в периода 1991-1995 г. Станишич и Симатович заявиха, че са невинни, но ако бъдат осъдени, ги заплашва максимална присъда доживотен затвор. (АП, Ройтерс, Би Би Си - 16/03/08)
