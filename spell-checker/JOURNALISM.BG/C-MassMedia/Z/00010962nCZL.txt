Посланикът на САЩ в БиХ заяви, че босненско-сръбските лидери трябва да отговарят за последиците
30/05/2004
 
БАНЯ ЛУКА, Босна и Херцеговина (БиХ) -- Посланикът на САЩ в БиХ Клифърд Бонд заяви в интервю, публикувано в събота (29 май), че ръководителите на Република Сръбска (РС) "ще трябва да понесат последиците", ако страната не бъде приета в програмата на НАТО Партньорство за мир (ПзМ) поради неуспеха им да сътрудничат с трибунала на ООН за военните престъпления. РС току що бе назначила адвоката Живорад Миятович за ръководител на службата за сътрудничество с хагския трибунал. Предишният администратор Делян Милетич бе уволнен за недостатъчно сътрудничество с комисията за Сребреница.
В петък генералният секретар на НАТО Яп де Хоп Схефер каза на членовете на тристранното председателство на БиХ, че шансовете страната да бъде поканена да се присъедини към програмата ПзМ на срещата на висока равнище на НАТО следващия месец са "близки до нулата", ако не се направи нещо фундаментално в залавянето на главните заподозрени във военни престъпления. (AФП - 29/05/04; Ройтерс, АФП, Фена - 28/05/04)
