Сръбската опозиция връчи петиция, подписана от един милион души
					13/04/2010
					 
						БЕЛГРАД, Сърбия -- В понеделник (12 април) лидерите на три опозиционни партии връчиха на министър-председателя Милко Цветкович петиция, подписана от един милион граждани на страната, в подкрепа на провеждането на предсрочни избори. Цветкович обаче заяви на тримата лидери - Томислав Николич от Сръбската прогресивна партия, Велимир Илич от „Нова Сърбия” и Ненад Попович от Демократическата партия на Сърбия - че страната трябва да се съсредоточи върху трудната икономическа ситуация. Той настоя също, че неговият кабинет добре изпълнява задълженията си и е постигнал значителен напредък по отношение на процеса на интеграция в ЕС. След разговорите Николич каза, че опозицията няма да се откаже от своите искания. (РТС, Танюг, Бета, Б92 - 12/04/10)
