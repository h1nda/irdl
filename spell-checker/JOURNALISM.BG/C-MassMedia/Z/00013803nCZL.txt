Председателят на ОССЕ и Анан обсъдиха въпроси за Косово
					06/03/2005
					 
						НЮ ЙОРК, САЩ -- Председателят на ОССЕ, словенският министър на външните работи Димитрий Рупел, се срещна с генералния секретар на ООН Кофи Анан в петък (4 март) за разговори по въпроси за Косово. Според съобщение за печата на ОССЕ, те са обсъдили възможните варианти за Косово, след като по-късно тази година бъде разгледано изпълнението на стандартите в провинцията. Рупел и Анан също така са разговаряли за ролята на техните организации в провинцията и са са изразили общото мнение, че ОССЕ трябва да остане ключов участник при прегледа на стандартите. (Уебсайт на ОССЕ, Б92 - 05/03/05)
