София се надява, че възстановяването на връзките между САЩ и Либия ще се отрази благоприятно на делото срещу медицинските сестри
					18/05/2006
					 
						СОФИЯ, България -- В сряда (17 май) външното министерство изрази очакванията си, че възстановяването на пълните дипломатически отношения между Съединените щати и Либия по-рано тази седмица ще има положителен ефект върху делото срещу петте медицински сестри, които отново ще се изправят пред съда в Либия следващия месец. Говорителят на правителството Димитър Цанчев каза на пресконференция, че София се надява решението на правителството на САЩ да покаже на Либия, че трудните проблеми могат да се решават чрез диалог и добра воля. Неотдавна Вашингтон призова Триполи да освободи петте сестри и палестинския лекар, които са обвинени, че са заразили деца с вируса ХИВ. (БНР, Синхуа - 18/05/06)
