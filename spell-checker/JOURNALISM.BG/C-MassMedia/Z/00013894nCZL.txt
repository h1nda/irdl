САЩ ще отпуснат 3 млн. щ.д. помощ за операции на българските специални служби 
					14/03/2005
					 
						СОФИЯ, България -- Главният секретар на МВР Бойко Борисов заяви в неделя (13 март), че американското правителство ще отпусне около 3 млн. щ.д. помощ за операции на българските специални служби тази година. Според Борисов помощта е била договорирана по време на визитата му във Вашингтон миналата седмица. Той допълни, че директорът на ФБР Робърт Милър е поискал среща с него, за да обсъдят съвместни международни операции в Европа и по-конкретно в ЮИЕ. През април ФБР ще разшири присъствието си в България. 
						Други новини: Ново проучване на общественото мнение, публикувано в неделя, констатира, че основната опозиционна Българска социалистическа партия (БСП) е запазила своята преднина месеци преди парламентарните избори през това лято. БСП се радва на подкрепа от 25.1 % от анкетираните. Управляващото НДСВ е второ с 13.5 %. (Медиапул, Сега, Монитор, 24 часа - 14/03/05; Нова ТВ - 13/03/05)
