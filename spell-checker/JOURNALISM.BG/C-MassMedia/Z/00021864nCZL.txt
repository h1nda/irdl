Швейцарски съд осъди турски политик за това, че отрича геноцида
					11/03/2007
					 
						ЖЕНЕВА, Швейцария -- Швейцарски съд обяви за виновен турски политик, обвинен в това, че отрича арменския геноцид в Османската империя по време на и малко след Първата световна война. Догу Перинчек, лидер на Турската работническа партия бе глобен около 1900 евро. Съдия Пиер-Хенри Уинзап подчерта, че той заслужава наказание, тъй като е отрекъл установен исторически факт. 
						Перинчек заяви, че ще обжалва присъдата пред Върховния съд на Швейцария и ще отнесе въпроса до Европейския съд за човешки права, ако е необходимо. Турското външно министерство реагира незабавно с изявление, в което твърди, че е обезпокоено от решението на съда. В изявлението се казва, че обвиняемият е лишен от правото му на свобода на изразяване. (AР - 09/03/07)
