България ратифицира ССА със Сърбия
					18/07/2010
					 
						СОФИЯ, България -- България стана третата страна членка на ЕС след Испания и Малта, която ратифицира Споразумението за стабилизиране и асоцииране (ССА) със Сърбия. Българският парламент го гласува и одобри в петък (16 юли). Външният министър Николай Младенов заяви, че споразумението е стъпка напред за кандидатурата на Сърбия за членство в ЕС. Той подчерта, че интегрирането на Западните Балкани е стратегически приоритет за ЕС и ще осигури стабилност в региона. Италия, Австрия, Дания, Финландия и Полша се очаква скоро да ратифицират документа. (БНТ, БТА, Дарик - 16/07/10)
