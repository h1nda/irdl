Съветът на Европа заяви, че няма доказателства, че лидерът на ПКК Йоджалан е бил тровен
					07/03/2008
					 
						СТРАСБУРГ, Франция -- Комитетът против изтезанията на Съвета на Европа (СЕ) не откри доказателства, че Абдула Йоджалан, излежаващият присъда лидер на терористичната Кюрдска работническа партия (ПКК), е бил системно тровен от турските власти. Правозащитната група се позова на доклад, публикуван в четвъртък (6 март), който се основава на независимо медицинско изследване на проби, взети от косата на Йоджалан. Според доклада не е открито наличие на токсини. СЕ обаче препоръча кръвта на Йоджалан да бъде изследвана на всеки три месеца като предпазна мярка. Той е единственият затворник в затвора в Имрали. 
						Други новини -- В петък иракският президент Джалал Талабани бе на първа официална визита в Турция. Очаква се представителите на Турция да поискат полагането на повече усилия от неговото правителство в борбата срещу присъствието на ПКК в Северен Ирак. (Заман, Хюриет - 07/03/08; НТВ, АП, АФП, Синхуа - 06/03/08)
