Отрицателни резултати за птичи грип за жена в Румъния
					29/01/2006
					 
						БУКУРЕЩ, Румъния -- Според предварителните резултати, оповестени в събота (28 януари), 82-годишна жена, хоспитализирана в град Галати в Югоизточна Румъния със симптоми, подобни на птичи грип, не е носител на смъртоносния вирус. Трябва да се получат окончателните резултати обаче, преди да бъде напълно изключена диагнозата за птичи грип, заявиха лекарите. Жената е от едно от селата, където бяха регистрирани случаи на птичи грип сред птици в края на миналата година. 
						В съседна България, междувременно, инспектори по опазване на околната среда съобщиха, че са открили около 300 мъртви птици в защитени екологични зони в североизточната част на страната, близо до границата с Румъния. Резултатите от първите тестове са, че птиците по-скоро са умрели вследствие на ниските температури и от глад, отколкото от птичи грип. (Евениментул Зилей, Фокус, БНР - 28/01/06)
