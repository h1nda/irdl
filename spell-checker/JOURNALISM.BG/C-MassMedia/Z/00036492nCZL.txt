В язовира "Перучац" бяха открити тленни останки 
					26/10/2010
					 
						БЕЛГРАД, Сърбия -- Ръководителят на сръбския комитет за изчезналите лица Велко Одалович каза в понеделник (25 октомври), че босненските власти са открили тленните останки на 370 души в босненската част на язовира "Перучац", в допълнение към останките на други 11 души, открити от сръбските власти. Двете групи разследващи ще си обменят информация, подчерта той. Според предварителните резултати жертвите са са били убити от босненския сърбин Милан Лукич и неговата полувоенна група. През юли 2009 г. Трибуналът на ООН за военни престъпления осъди Лукич на доживотен затвор за престъпления срещу човечеството и военни престъпления, извършени срещу цивилни босненски мюсюлмани в гр. Вишеград в периода 1992-1994 г. "Перучац", язовир на река Дрина, се намира на границата между Сърбия и Босна и Херцеговина. (Бета, РТС - 25/10/10)
