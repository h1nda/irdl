Гръцкият премиер призова за незабавно прекратяване на огъня в Близкия изток 
					20/07/2006
					 
						АТИНА, Гърция -- Гръцкият премиер Костас Караманлис призова в сряда (19 юли) за незабавно прекратяване на огъня в Близкия изток. Той осъди ескалацията на насилието, поиска освобождаване на израелските войници, пленени от бунтовниците от "Хизбула", и призова за разоръжаване на милициите и за пълно и бързо възстановяване на суверенитета на ливанското правителство на територията на цялата страна. 
						Караманлис призова също за съвместни международни усилия за предоставяне на хуманитарна помощ на Ливан и за защита на невъоръжените цивилни лица, които искат да напуснат страната. Гръцки военен кораб вече евакуира 600 чужденци от Бейрут. Друг гръцки кораб, "Крити II", нает от шведското правителство, е тръгнал от ливанското пристанище за Кипър с 500 души на борда с гръцко, скандинавско, френско и британско гражданство. (Нафтемпорики, Катимерини - 20/07/06; AНA - 19/07/06)
