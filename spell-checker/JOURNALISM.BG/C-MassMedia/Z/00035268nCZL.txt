Албания унищожава стари боеприпаси
					12/07/2010
					 
						ТИРАНА, Албания -- Над 8 000 тона стари боеприпаси, които не отговарят на стандартите на НАТО, са унищожени тази година, е казал в неделя (11 юли) министърът на отбраната Арбен Имами, цитиран от медиите. Унищожаването е осъществено от специални екипи на няколко обезопасени места в страната. Имами изчислява, че Албания разполага с още около 90 000 тона подобни боеприпаси. Процесът на унищожаване трябва да завърши през 2013 г. и се очаква да струва около 35 млн. евро, които ще се набавят изключително чрез дарения. (Танюг, РТЧГ, Б92 - 11/07/10)
