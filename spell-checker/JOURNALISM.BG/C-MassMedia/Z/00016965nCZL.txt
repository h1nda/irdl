Дел Понте се оплака от влошаване на сътрудничеството от страна на Белград
					16/12/2005
					 
						НЮ ЙОРК, Съединени щати -- Сътрудничеството на Белград с трибунала на ООН за военни престъпления се е влошило през последните месеци, посочи главният прокурор на ООН Карла дел Понте в изказване пред Съвета за сигурност на ООН в четвъртък (15 декември). Тя обвини армията на Сърбия и Черна гора, че блокира усилията за изправяне на обвиняемите пред правосъдието. В отговор на изказването й външният министър на Сърбия и Черна гора Вук Драшкович каза, че думите й представляват последно предупреждение и показват, че международната общност губи търпение. Дел Понте бе критична и към Босна и Херцеговина. (Политика, Данас, Дневни Аваз - 16/12/05; Ройтерс, АФП, ДПА, Б92, РТС, Бета, ФЕНА - 15/12/05)
