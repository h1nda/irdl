Италия предприема действия за подпомагане на легалните работници от Албания 
					03/02/2005
					 
						ТИРАНА, Албания -- Премиерът Фатос Нано се срещна в сряда (2 февруари) с италианския посланик в Тирана Атилио Янучи, който обяви мерките, предприемани от Рим за подпомагане на легалната работна сила от Албания. Италия е определила годишна квота от 3 000 легални работници за Албания, което според Янучи е най-високата квота, давана от страна членка на ЕС. 
						Други новини: Пресата в Тирана съобщи в четвъртък, че двете основни политически сили в страната -- управляващата Социалистическа партия и опозиционната Демократическа партия -- отново правят опити за споразумение по новите избирателни райони. Представители на партиите се срещнаха в офисите на мисията на ОССЕ в Тирана, но не успяха да стигнат до споразумение. (Албейниън нюз - 03/02/05)
