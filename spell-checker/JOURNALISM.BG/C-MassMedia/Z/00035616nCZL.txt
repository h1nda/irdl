Командващият от НАТО Фицджералд каза, че мисията на КФОР остава непроменена 
					11/08/2010
					 
						ПРИЩИНА, Косово -- Командващият на Обединеното командване на НАТО в Неапол адмирал Марк Фицджералд каза във вторник (10 август), че Резолюция 1244 остава политическо ръководство за НАТО и че само ООН може да реши дали мисията да бъде променена. Мнението от 22 юли на Международния съд в подкрепа на обявяването на независимост от Косово през 2008 г. „не променя” мисията на КФОР. „Ние ще продължим да прилагаме Резолюция 1244, да изграждаме спокойна и сигурна обстановка и да защитаваме границите на Косово”, каза Фицджералд по време на посещение в Прищина. Той добави, че всеки напредък, постигнат от Косовските сили за сигурност и полицията на Косово, е стъпка напред към изтеглянето на КФОР. (Коха Диторе, Зери - 11/08/10; Клан Косова, Кохавижън, Телеграфи - 10/08/10)
