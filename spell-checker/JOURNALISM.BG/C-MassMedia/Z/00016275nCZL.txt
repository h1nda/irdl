Смъртоносният щам на птичи грип е открит в Румъния
		16/10/2005
		 
			БУКУРЕЩ, Румъния -- Тестове, проведени в лаборатория във Великобритания, са установили, че трите мъртви патици, открити в Румъния през миналата седмица са носители на смъртоносния щам на птичи грип H5N1, убил повече от 60 души в Азия. Същият щам бе открит в Турция няколко дни преди това. Според румънските власти, взети са строги мерки, за да се спре разпространението на вируса, включително карантиниранеа на засегнатите области, унищожаване на птиците, програма за ваксиниране и прекратяване на лова и панаирите.
			Междувременно, турски официални лица съобщиха, че девет души, поставени под карантина, тъй като са имали контакт със заразени птици, не са показали признаци, че са заразени и им е било разрешено да се приберат по домовете си. Засега няма съобщения за хора, носители на смъртоносния вирус нито в Румъния, нито в Турция.(АП, Ройтерс, АФП - 16/10/05; Ромпрес, Найн о'клок, БНР, Търкс.Ю ЕС - 15/10/05; Уеб-сайт на ЕС, НТВ - 14/10/05)
