ЮЛЕКС разследва случаи на корупция в Косово 
					16/05/2011
					
						ПРИЩИНА, Косово -- ЮЛЕКС е започнала разследването на нови 26 случая на корупция тази година, съобщи в неделя (15 май) говорител на мисията. Прокурорите в състава на мисията работят по делата в сътрудничество с местни прокурорски екипи, заяви говорителят на ЮЛЕКС Блерим Красничи. Няма сведения за планирани в близко бъдеще арести или внезапни обиски, но мисията потвърди за възможно участие на заподозрени представители на обществени институции. 
						Междувременно Агенцията за борба с корупцията съобщи, че напоследък са постъпили над 60 случая на корупция. Ръководителят на агенцията Хасан Претени каза, че общественото доверие в институциите постоянно нараства. Претени добави, че сред тези 60 случая има и много „сериозни” и че понастоящем броят на замесените държавни служители надхвърля 600 души. (Косова Сот, Indeksonline, Телеграфи - 16/05/11)
