Четирима обвинени за бунтовете в Косово
18/06/2004
 
ПРИЩИНА, Косово, Сърбия и Черна гора -- Международната прокуратура е повдигнала обвинения срещу трима албанци и един сърбин във връзка с бунтовете от средата на м. март в Косово, заяви в четвъртък (17 юни) говорител на ООН. Повдигнати са различни обвинения, от подстрекаване към насилие до палеж. Полицията на ООН е арестувала досега 270 заподозрени. Международната прокуратура работи по 52 от най-сериозните дела, а 200 по-незначителни дела са прехвърлени на местната съдебна власт.
Сьорен Йесен-Петерсен, новият ръководител на ЮНМИК, каза в четвъртък, че е изправен пред сериозно предизвикателство в Косово. Той обеща да "придвижи дневния ред" напред в интерес на всички общности в провинцията.
Също в четвъртък ОССЕ започна приготовления за общите избори в Косово, насрочени за края на октомври. Списъците на гласоподавателите ще бъдат обновени до 10 август. (AП, AФП, Б92 - 17/06/04)
