Tурция назначи нов главен преговарящ с ЕС
					11/01/2009
					 
						AНКАРА, Турция -- Турското правителство съобщи късно в четвъртък (8 януари), че е назначило Егемен Багис за нов главен преговарящ с ЕС. Багис е съветник на премиера Реджеп Тайип Ердоган по външните работи и заместник-председател на управляващата Партия на справедливостта и развитието (ПСР). Той ще смени външния министър Али Бабакан като главен преговарящ. В петък чешкото председателство на ЕС приветства назначението, определяйки го "като добра стъпка не само за Турция, но също и за ЕС". (Анадолска информационна агенция, Хюриет, Ройтерс, Синхуа - 09/01/09)
