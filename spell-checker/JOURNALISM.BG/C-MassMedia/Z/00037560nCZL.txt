Хагският трибунал осъди Джорджевич на 27 години затвор 
					24/02/2011
					 
						ХАГА, Холандия -- В сряда (23 февруари) Трибуналът на ООН за военни престъпления осъди бившия високопоставен сръбски генерал от полицията Властимир Джорджевич на 27 години затвор за военни престъпления, извършени по време на конфликта в Косово от 1998-1999 г. Джорджевич, който е бивш заместник вътрешен министър, беше признат за виновен по всички точки на обвинението. Той беше обвинен в насилствено депортиране на 800 000 косовски албанци, както и в други зверства, извършени от войските под негов контрол. Според обвинението той и бившият лидер Слободан Милошевич са участвали в съвместно престъпно предприятие за промяна на етническия баланс в Косово. (РТС, Танюг, Бета - 23/02/11)
