Хагският трибунал може да предаде юрисдикцията по няколко дела на съда в БиХ 
					
				
					24/08/2004
				
				 
					
							САРАЕВО, Босна и Херцеговина (БиХ) – Трибуналът на ООН за военни престъпления може да предаде юрисдикцията по десетина дела на съда в БиХ, заяви министърът на правосъдието на БиХ Слободан Ковач в понеделник (23 август). Ковач потвърди, че специалният отдел за военни престъпления към съда на БиХ трябва да заработи в началото на 2005 г. с финансиране от международната общност. 
						
					
							Други новини: Специалният отдел за производства по дела за организирани и икономически престъпления към прокуратурата на БиХ е поискал юрисдикция върху поредица от дела за бомбени нападения в Сараево, в т.ч. нападения върху автомобили на местни бизнесмени, взрив в кафене и убийството на мафиотски бос. Понастоящем всички с изключение на едно от делата се разследват на кантонално ниво. Прокуратурата на БиХ иска те да бъдат разглеждани на държавно ниво. (Независне новине - 24/08/04; НТВ хаят - 23/08/04)
