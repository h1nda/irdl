Признание за виновен в нечестна сделка за амуниции
					01/09/2009
					 
						ВАШИНГТОН, Съединени щати -- Търговецът на амуниции Ефраим Дивероли се призна за виновен в конспирация в съд в Маями, щата Флорида, съобщиха местните медии в понеделник (31 август). Компанията на Дивероли "AEY", е имала договор с Пентагона на стойност около 207 милиона евро, за доставка на амуниции за Афганистан, които той да закупи в Албания. Договорът изрично е забранявал на "AEY" да доставя амуниции, придобити пряко или косвено от "Комунистическа китайска военна компания." "AEY" обаче е преопаковала амунициите, произведени в Китай, за да изглеждат така, сякаш са били произведени в Албания и са ги продали като такива. Двама други мъже, които са работили за компанията, също са се признали за виновни. Въпросите, свързани с амунициите, възникнаха за пръв път след експлозия във военен склад извън Тирана през март 2008 г., при която загинаха 26 души, а 300 сгради бяха разрушени. (Шекули, AП, Ройтерс - 31/08/09)
