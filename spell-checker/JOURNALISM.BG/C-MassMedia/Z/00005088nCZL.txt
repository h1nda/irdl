Хърватското правителство ще преразгледа проектозакона за правата на малцинствата
14/11/2002
 
ЗАГРЕБ, Хърватска -- Правителството ще преразгледа клаузите за двойното гласуване в проектозакона за правата на малцинствата до една седмица. В тях се определяше малцинствата, съставляващи по-малко от 1,5 процента от населението, да гласуват на изборите както чрез избор от общите списъци на кандидатите за парламента, така и за свои представители, докато онези, представляващи повече от 1,5 процента, ще избират своите представители според принципа на т.нар. "не-фиксирана квота". Правото на двойно гласуване нарушава основния принцип за равенство на всички граждани, каза заместник-председателя на парламента Мате Арлович, добавяйки, че трябва да се установи един и същ модел за избор на парламентаристи на малцинствата.
В други новини, адвокатът на генерал Янко Бобетко заяви, че неговият клиент ще бъде отведен в болница в четвъртък (14 ноември), съобразявайки се със заключението на лекарите от понеделник, че здравето му сериозно се е влошило. Според непотвърдени съобщения, Бобетко се е съгласил едва след като правителството му е изпратило писмена гаранция, че няма да му бъде връчвано обвинението на трибунала на ООН за военни престъпления, докато е хоспитализиран. 83-годишният бивш командващ хърватската армия беше обвинен от трибунала през септември за военни престъпления по време на операцията в Медак Покет през 1993 г., но отказа да приеме обвинението. (ХИНА, Танюг - 13/11/02, ХИНА, Hej.hr, ХРТ - 12/11/02)
