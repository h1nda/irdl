Завърши бурният законодателен сезон в Албания 
					27/07/2010
					 
						ТИРАНА, Албания -- В понеделник (26 юли) парламентът завърши законодателния си сезон с още един спор. Мнозинството от управляващата Демократическа партия (ДП) успя да приеме промени в държавния бюджет само със своите собствени гласове, а депутатите от опозиционната Социалистическа партия (СП) напуснаха заседанието. Обсъжданията и начинът на приемане на промените станаха причина за още един разрив между двете групи. Опозицията настояваше членовете от законопроекта да бъдат гласувани един по един, метод, който беше отхвърлен от управляващото мнозинство. Спорът ескалира от устни нападки до физическа разправа, което наложи прекъсване на заседанието. Гласуването по спорния законопроект за Държавната разузнавателна служба беше отложено за следващата сесия на парламента през есента. (Би Би Си, Топ Ченъл, Алсат, Клан, Шекули - 26/07/10)
