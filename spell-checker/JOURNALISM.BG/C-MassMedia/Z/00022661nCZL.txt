Франция призова за привилегировано партньорство с Турция
					23/05/2007
					 
						ПАРИЖ, Франция -- Новият държавен министър по европейските въпроси Жан-Пиер Жуйе каза, че Франция няма да се съгласи на пълноправно членство на Турция в ЕС. В интервю във вторник (22 май) за радио РТЛ Жуйе каза, че вместо това Франция ще предложи привилегировано партньорство със страната. Това ще бъде основна тема на разговорите по време на първото официално посещение на новия президент Никола Саркози в Брюксел в сряда. 
						Междувременно италианският премиер Романо Проди защити в понеделник перспективите на Турция за членство в ЕС. "Лично аз съм уверен, че Турция принадлежи на Европа," каза той, признавайки обаче, че членството ще изисква много усилия. (НТВ, Turkishpress.com, AФП, Синхуа - 22/05/07)
