Хърватски рибари организираха протест
					24/01/2011
					 
						ЗАГРЕБ, Хърватия -- Няколкостотин рибари излязоха на митинги в събота (22 януари) в девет различни пристанища, за да протестират срещу нормативните разпоредби в сектора. Те обвиниха министерството на земеделието и рибарството, че е позволило на италианците да "унищожават ресурсите и бъдещето на Адриатическо море и на хърватските рибари". Рибарите искат да бъде обявена икономическа зона и да се установи хърватски суверенитет върху повече от 23 000 кв. км от морето. Те настояха също за по-ниски цени на горивата за техните кораби и заплашиха, че ще блокират пристанищата, ако исканията им не бъдат изпълнени до две седмици. (ХРТ, Радио Свободна Европа, tportal.hr - 22/01/11)
