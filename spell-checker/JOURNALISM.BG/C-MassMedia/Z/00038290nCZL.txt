Главната преговаряща Тахири отхвърли възможността за обсъждане на разделяне на Косово със Сърбия
					25/04/2011
					
						ПРИЩИНА, Косово -- Едита Тахири, главен преговарящ на Косово в диалога със Сърбия, отхвърли възможността разделянето на Косово да бъде предмет на бъдещите преговори. Властите в Сърбия споменаха за такава възможност, заявявайки, че Белград е готов да обсъжда такива въпроси с Косово. Тахири смята, че всякакви приказки за разделяне са провокация, която може да доведе до дестабилизиране на региона, предаде в неделя (24 април) всекидневникът „Експрес”. „Нашето виждане за диалога е, че той трябва да бъде изключително по технически въпроси, и ние никога няма да приемем политически теми,” каза Тахири в интервю. Косово и Сърбия са се срещали няколко пъти в Брюксел с посредничеството на представители на ЕС, но не се съобщава за напредък по т.нар. технически въпроси, дискутирани досега. (Експрес, Balkan Web, Телеграфи, Лаймфундит - 24/04/11)
