Хърватия и Словения са оптимистично настроени по отношение на решаването на граничния спор
					02/09/2009
					 
						ВАРШАВА, Полша -- Хърватският премиер Ядранка Косор и нейният словенски колега Борут Пахор изразиха оптимизъм във вторник (1 септември), че решение на спора за морската граница между двете страни може скоро да бъде постигнато. Двамата официални представители се срещнаха в Гданск, където присъстваха на възспоменателна церемония, отбелязваща началото на Втората световна война. Пахор заяви ,че проекторешение на спора може да се очаква в рамките на следващите няколко седмици. Косор заяви, че 95% от въпросите са били решени и остават само подробностите. Когато се срещнаха през юли, двамата премиери се споразумяха да намерят решение на дългогодишния спор до края на годината. (ХИНА, Дневник, Весник, Пословни, ХРТ - 01/09/09)
