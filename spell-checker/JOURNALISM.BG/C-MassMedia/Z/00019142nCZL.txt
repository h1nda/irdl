Завърши работата на специалната комисия, която разследва главния прокурор на Албания
					04/07/2006
					 
						ТИРАНА, Албания -- Специалната парламентарна комисия, която разследва обвиненията срещу главния прокурор Теодори Солаку, завърши двумесечната си работа и изготви констатациите си, съобщи председателят на комисията Астрит Патози от управляващата Демократическа партия (ДП) в понеделник (3 юли). Последното заседание на комисията в понеделник се проведе въпреки отсъствието на представителите на основната опозиционна партия -- Социалистическата (СП). СП от самото начало не одобрява разследването и неколкократно се опитва да попречи на работата на комисията или да я забави. ДП обвинява Солаку във връзки с организираната престъпност. (Албейниън Нюз - 04/07/06; Кориери - 03/07/06)
