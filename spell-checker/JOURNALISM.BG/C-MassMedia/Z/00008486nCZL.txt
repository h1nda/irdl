Сръбският премиер на първо по рода си посещение в България
26/09/2003
 
БЕЛГРАД, Сърбия-Черна гора -- Сръбският премиер Зоран Живкович пристигна на еднодневно официално посещение в България в петък (26 септември), което е първото по рода си от ръководител на сръбско правителство. По време на визитата си в София Живкович и българският му колега Симеон Сакскобургготски ще подпишат редица споразумения, влючително документ за съвместно изграждане на магистрала и железопътна линия между София и Ниш. Те ще подпишат и меморандум за сътрудничество в борбата срещу организираната престъпност, наркотрафика, трафика на хора и други незаконни дейности.
Други новини: Президентът на Сърбия-Черна гора Светозар Марович се срещна в четвъртък с генералния секретар на ООН Кофи Анан в Ню Йорк. Те обсъдиха диалога между Белград и Прищина, който предстои да започне през октомври, и бяха единодушни, че съществуват проблеми по прилагането на Резолюция 1244 на Съвета за сигурност на ООН в Косово. (Труд, Сега, 24 Часа - 26/09/03; БНТ, БТА, Б92 - 25/09/03)
