Мисия на ЕС обсъди в Белград либерализирането на визите
					14/10/2009
					 
						БЕЛГРАД, Сърбия -- Във вторник (13 октомври) вътрешният министър Ивица Дачич изрази задоволство от продължаващите преговори за либерализиране на визите. Експертна мисия на Европейската комисия (ЕК) пристигна в Белград в понеделник и ще остане там до петък, за да направи оценка на напредъка на Сърбия в изпълнението на критериите, изисквани за безвизови пътувания в страните, членки на ЕС. Експертите ще представят доклад пред ЕК, която на свой ред ще вземе решение по въпроса до средата на ноември и ще го изпрати на вътрешните министри на държавите от ЕС. (Блиц, Танюг, Фена, Радио Свободна Европа, Б92, Бета, Меджународни Радио Сърбия - 13/10/09)
