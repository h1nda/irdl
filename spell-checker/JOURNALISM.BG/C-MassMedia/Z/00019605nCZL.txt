София отхвърли съобщенията за корупционни практики при предоставяне на българско гражданство
					15/08/2006
					 
						СОФИЯ, България -- В понеделник (14 август) министерството на правосъдието категорично отхвърли обвиненията в корупция при предоставяне на българско гражданство на чужденци. На пресконференция заместник-министърът на правосъдието Ана Караиванова подчерта, че гражданство се предоставя само след щателна проверка на кандидатите. Тя отхвърли като "злонамерен" материала в британския вестник "Сънди Таймс", в който пише, че срещу определена цена България предоставя гражданство на чужденци, които се стремят да навлязат на трудовия пазар в ЕС. (Дневник - 15/08/06; БНР, Медиапул - 14/08/06)
