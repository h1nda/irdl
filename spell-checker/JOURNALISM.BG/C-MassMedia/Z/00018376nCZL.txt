Министрите от НАТО провеждат среща в София за обсъждане на разширяването, тероризма и операцията в Дарфур 
					27/04/2006
					 
						СОФИЯ, България -- Мерките за сигурност в българската столица бяха засилени преди неофициалната среща на външните министри от НАТО, която трябва да започне късно в четвъртък (27 април). Генералният секретар на НАТО Яп де Хоп Схефер каза, че ще се обсъждат няколко въпроса, включително бъдещото разширяване, подкрепата за операцията в Дарфур под африканско командване, ядрената програма на Иран, сътрудничеството срещу тероризма и срещата на върха през есента в Рига. Де Хоп Схефер каза, че срещата в София ще изпрати сигнал на страните, които желаят да се присъединят към НАТО -- Хърватия, Македония, Албания, Украйна и Грузия -- но не даде подробности. Той потвърди позицията на Алианса, че вратите на НАТО остават отворени. (Дойче Веле, Дарик - 27/04/06; ЮПИ - 26/04/06)
