Външните министри от ЕС ще обсъждат Западните Балкани
					14/06/2010
					 
						ЛЮКСЕМБУРГ, Люксембург -- Външните министри от ЕС се събират в понеделник (14 юни), за да обсъдят редица теми, включително ситуацията на Западните Балкани. На срещата ще присъстват главният прокурор на Трибунала за военни престъпления в Хага, Серж Брамерц, който ще запознае дипломатите със сътрудничеството на страните от региона. Белград очаква, че след изслушване на оценката на Брамерц министрите ще дадат зелена светлина за започване на ратифицирането на Споразумението за стабилизация и асоцииране със Сърбия. Начело на сръбската делегация на срещата е вицепремиерът, отговарящ за европейската интеграция, Божидар Джелич. Очаква се също министрите да потвърдят перспективата на Западните Балкани за членство в ЕС. (РТС, Б92, Бета, Танюг - 14/06/10)
