Гърция продължава да таи надежди във връзка със световното първенство 
					18/06/2010
					 
						КЕЙПТАУН, Южна Африка -- Гърция отбеляза своята първа победа на световното първенство в четвъртък (17 юни), побеждавайки Нигерия с 2:1. Африканският отбор отбеляза първи гол, но играта им се промени след около 15 минути, когато един от играчите получи червен картон за ритане на гръцки футболист. Десет минути по-късно гърците вкараха гол, последван от нов след 71 минути игра. От Брюксел, където присъства на среща на високо равнище на ЕС, министър-председателят Георгиос Папандреу приветства победата, определяйки я като „лъч светлина” след месеците на „лоши” икономически новини. Той дори закъсня за пресконференция след срещата на високо равнище, за да догледа края на мача. „Момчетата от националния отбор ни накараха да се гордеем”, каза Папандреу. (АП, АНА-МПА - 17/06/10)
