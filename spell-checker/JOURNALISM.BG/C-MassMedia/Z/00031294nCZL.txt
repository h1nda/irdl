Македонски войници бяха ранени при самоубийствен бомбен атентат в Афганистан
					16/08/2009
					 
						КАБУЛ, Aфганистан -- Четирима македонски войници бяха леко ранени в петък (14 август) при самоубийствен бомбен атентат в Афганистан, съобщиха от Министерството на отбраната в събота. При атентата са загинали общо седем души и са били ранени 100. Македония има 164 войници в Афганистан като част от Международните сили на НАТО за поддържане на сигурността в Афганистан. От тях 148 охраняват главната квартира на Алианса в Кабул. (Синхуа, МИА, Maкфакс, A1 - 15/08/09)
