Турция отхвърли исканията на похитителите на заложниците в Ирак
27/06/2004
 
АНКАРА, Турция -- Правителството в неделя (27 юни) отхвърли исканията на бойците в Ирак, които заплашват, че ще обезглавят тримата турски заложници в момент, когато ръководителите на НАТО се събират в Истанбул. Бойците, които са верни на свързания с ал-Кайда Абу Мусаб ал-Заркави направиха заявление до телевизията Ал Джазира в събота, че тримата заложници ще бъдат екзекутирани след 72 часа, ако турците не престанат да работят съвместно с ръководените от САЩ сили в Ирак. Групата на Заркави обезглави южнокорейски заложник миналата седмица. "Турция се бори с терористичната дейност повече от 20 години", каза военният министър Вежди Гьонюл пред репортери в Истанбул. "Те искат много неща. Ние никога не ги приемаме сериозно."
В други новини, срещата на върха на ЕС в Дъблин завърши в събота с призив на президента на САЩ Джордж Буш за започване на присъединителни преговори с Турция. "Тъй като Турция отговаря на стандартите на ЕС за членство, ЕС трябва да започне преговори, които ще доведат до пълноправно членство на Турция", заяви той. (Ройтерс, AП - 27/06/04; AП, Ройтерс, АФП, Ню Йорк Таймс, ИЮ Обзървър - 26/06/04)
