България и Румъния ще поискат да се създаде тристранна комисия със Сърбия за река Дунав
					12/10/2006
					 
						БУКУРЕЩ, Румъния -- България и Румъния ще поискат да се създаде тристранна комисия със Сърбия и с участието на независими международни експерти, която да направи оценка на екологичните поражения, нанесени на река Дунав от неотдавнашния нефтен разлив, причина за който е вероятно сръбска рафинерия. Комисията ще изготви и мерки за преодоляване на щетите. Решението бе взето след среща в сряда (11 октомври) в Букурещ между министъра на околната среда и водите Сулфина Барбу и българския й колега Джевдет Чакъров. (Медиафакс, Уеб сайт на българското правителство - 11/10/06)
