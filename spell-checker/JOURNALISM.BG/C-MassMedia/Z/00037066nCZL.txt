Дел: ЮЛЕКС трябва да разследва твърденията на Марти
					16/01/2011
					 
						ПРИЩИНА, Koсово - ЮЛЕКС трябва да започне разследване на твърденията на Дик Марти за трафик на човешки органи в Косово, заяви американският посланик в Прищина Кристофър Дел в интервю за всекидневника "Коха Диторе" в събота (15 януари). Той каза, че ако Марти има доказателства за твърденията си, той трябва да ги предостави, за да помогне на разследването. 
						В същото интервю Дел каза, че проблемите, свързани с предсрочните избори в Косово на 12 декември могат по-скоро да се решат с добро управление, отколкото с нови избори. Според него новият кабинет трябва да включва хора с "чисти ръце", за да се възстанови доверието на гражданите в институциите. (Коха Диторе, Ню Косова Рипорт - 15/01/11)
