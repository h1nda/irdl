Австрия е домакин на среща на лидерите на ЮИЕ
					29/07/2007
					 
						ЗАЛЦБУРГ, Австрия -- Всички страни в Югоизточна Европа (ЮИЕ) имат много ясна европейска перспектива и се радват на подкрепата на страните-членки на ЕС по пътя им към членство в блока, заяви хърватският премиер Иво Санадер в събота (28 юли). Той направи това изявление след първия ден на двудневната среща на премиерите на страните от ЮИЕ в Залцбург. Санадер също потвърди очакванията на Хърватия да получи покана за членство в НАТО през следващата година.
						Албанският премиер Сали Бериша, черногорският премиер Желко Стуранович и техният колега от Молдова Василе Тарлев също участваха във форума, чийто домакин бе австрийският канцлер Алфред Гусенбауер. На съвместна пресконференция Бериша засегна и косовския проблем, заявявайки, че той е от голямо значение за регионалната стабилност. Албания няма да подкрепи никакво едностранно действие, потвърди той.
						На срещата също бе засегнат и въпроса за енергийната ситуация в региона, за ролята на Съвета за регионално сътрудничество, който се очаква да замени Пакта за стабилност, както и други въпроси. (ХРТ, Вести, Фокус - 28/07/07)
