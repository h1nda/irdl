Американски дипломат каза, че Албания остава база за трафика на хора
					28/05/2008
					 
						ТИРАНА, Албания -- Усилията на правителството в борбата срещу трафика на хора остават незадоволителни в очите на международната общност, каза Стивън Зейт от посолството на САЩ в Тирана. "Албания остава база за трафика на жени и деца", каза той във вторник (27 май) на конференция с вътрешното министерство, където обяви съвместна стратегия за борба с този вид трафик. Заместник-министърът на вътрешните работи Ива Займи каза, че граничните пунктове са най-слабото звено в борбата срещу трафика на деца.
						Други новини от вторник -- Властите се срещнаха с представители на международните институции, работещи в Тирана, и ги помолиха за помощ във възстановяваето на областта Гердец, сцена на смъртоносните взривове в складове за боеприпаси през март. "Никой не трябва да се приближава до района, докато не получим сигнал, че той е безопасен", каза Хелмут Лохан, ръководител на делегацията на Европейската комисия в Тирана. (Газета Шкиптаре, Шкип, Шекули - 28/05/08; Би Би Си, BalkanWeb, ТВШ - 27/05/08)
