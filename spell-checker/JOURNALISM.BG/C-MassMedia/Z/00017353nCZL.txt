Гърция потвърди желанието си за намиране на взаимно приемливо решение на спора за името на Македония
					24/01/2006
					 
						СКОПИЕ, Македония -- Премиерът Владо Бучковски е получил писмо от гръцкия си колега Костас Караманлис, в което се потвърждава желанието за намиране на взаимно приемливо решение на двустранния спор за името на държавата Македония. Досега преговорите, организирани с посредничеството на ООН, между Македония и Гърция, която не признава конституционното име на съседката си "Република Македония" по исторически причини, не са довели до резултат. 
						Също в понеделник първото заседание на новата многопартийна комисия в Македония за проверка на избирателните списъци трябваше да бъде отменено, тъй като Зоран Трайчевски, представител на основната опозиционна партия ВМРО-ДПМНЕ, не се яви. Партията иска в комисията да участват и международни наблюдатели. Не се яви никой и от етническата албанска Демократична партия на албанците (ДПА). ДПА от месеци отказва да участва в национални институции в знак на протест срещу измамите, които според нея са станали на последните общински избори. (Уеб сайт на македонското правителство - 24/01/06; Макфакс, Телма ТВ, A1 ТВ - 23/01/06)
