В Тирана пристига делегация на ЕС
13/01/2003
 
ТИРАНА, Албания -- В понеделник (13 януари) пристига делегация на ЕС за обсъждане на постигнатото в сферата на институционалните реформи. Официалната новинарска агенция АТА нарече посещението "навечерие на започването на преговори по Споразумението за стабилизация и асоцииране с ЕС". Според министър-председателя Фатос Нано посещението ще доведе до по-нататъшни насоки за реформите, които биха могли да доведат до членство в ЕС. Делегацията на ЕС ще бъде водена от върховния представител на ЕС по външната политика Хавиер Солана, гръцкия външен министър Георгиос Папандреу и директора на отдела за Западните Балкани към Европейската комисия Райнхард Прибе. (АТА, A1 ТВ - 12/01/03)
