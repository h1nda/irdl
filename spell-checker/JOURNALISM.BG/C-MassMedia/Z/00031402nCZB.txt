Конституционната реформа е от ключово значение за перспективите за членство в НАТО
					24/08/2009
					Надеждите на Босна и Херцеговина за присъединяване към НАТО зависят от изпълнението на политическите критерии и от доказването, че тя е функционална държава, твърди генерал Сабато Ерико, шеф на НАТО в Сараево.
					От Антонио Пърленда за Southeast European Times в Сараево – 24/08/09
 
					 
						
Сабато Ерико, бригаден генерал от италианската армия, пое поста командващ главната квартира на НАТО в Сараево през януари. [НАТО] 
						Бригадният генерал от италианската армия Сабато Ерико е първият неамериканец, който командва силите на НАТО в Босна и Херцеговина (БиХ). На 15 януари той пое поста командващ главната квартира на НАТО в Сараево (ГВНС) и старши военен преставител. В ексклузивно интервю с кореспондента на SETimes Антонио Пърленда Ерико говори за текущата реформа в отбраната на БиХ и за многонационалното военно учение за комуникации "Съвместно усилие 2009" (СЕ09), което ще се проведе в Баня Лука от 4 до 17 септември. 
						
						Southeast European Times: Какво е значението на учението "Съвместно усилие 2009" за съюзниците от НАТО и колко важно е то за БиХ и за нейните въоръжени сили? 
						
						Генерал Сабато Ерико: Като учение, спонсорирано от Европейското командване на САЩ ( (US EUCOM) "в духа на Партньорство за мир", това учение предлага отлична възможност за съсредоточаване върху един от ключовите елементи на ПзМ и Алианса: оперативната съвместимост. Съюзниците и партньорите, които участват в ръководените от НАТО операции за колективна сигурност трябва да могат да работят заедно и да комуникират ефективно, а учения като "Съвместно усилие" ни позволяват да упражним точно това. 
						Решението да се проведе това учение в [Баня Лука] е знак, че БиХ е надеждна страна партньор, способна да осигури инфраструктурата, необходима за учението, както и правната рамка за въоръжените сили, които ще участват според Споразумението за статута на въоръжените сили на НАТО/Партньорство за мир... и разбира се способна да участва в техническите аспекти на учението. 
						
						SETimes: Някои босненски сръбски официални представители неотдавна приканиха сръбски членове на въоръженити сили на БиХ да напуснат учението на НАТО в Грузия, тъй като Русия бе против това събитие. Безпокои ли ви възможността босненски сръбски официални представители хардлайнери да застрашат организирането на учението "Съвместно усилие 2009"? 
						
						Eрико: Въоръжените сили на БиХ демонстрираха своя професионализъм, ангажираност и придържане към веригата на командването, като изпълниха задълженията си, свързани с учението в Грузия, въпреки опитите за политическа намеса. Колкото до учението "Съвместно усилие 2009" НАТО е партньор на държавата БиХ, а не на областите или на района Бръчко. 
						Чрез съответните канали БиХ се съгласи да бъде домакин на учението, а Министерството на отбраната и въоръжените сили на БиХ осъществяват необходимите дейности в законовите рамки по веригата на командването, която минава от най-младшия войник до председателството. Важно е да се отбележи, че "Съвместно усилие" ще се проведе в БиХ в пълно съответствие с конституционната и юридическа рамка на страната и международните споразумения, в които тя участва. 
						
"CE 09" ще включва 40 страни с повече от 1 200 участници, които ще проведат приблизително 1 000 изпитания за съвместимост на оперативността на комуникационно-информационните системи. [EUCOM]
						
						SETimes: Доволен ли сте от сегашния капацитет на сухопътните и въздушни въоръжени сили на БиХ и от подкрепата на местните официални представители по отношение на тяхната модернизация, реформиране и бюджет? И особено от размера на БВП, предназначен за отбраната? 
						
						Eрико: НАТО си взаимодейства с БиХ по отношение на създаването на сухоземен и въздушен капацитет чрез Процеса на планиране и преглед на Партньорство за мир. Това включва създаването на специфичен капацитет през идните години и достъпността му за ръководените от НАТО операции за колективна сигурност. През март съюзниците от НАТО признаха напредъка, постигнат от БиХ по отношение на изпълнението на тези задължения и отбелязаха, че много от ключовите трудности, пред които е изправена БиХ, са до голяма степен политически. 
						По отношение на бюджета и модернизирането на отбраната, БиХ провежда преглед на състоянието на отбраната, който ще завърши с разработването на реалистичен и приложим план за модернизиране. Надявам се, че съответните власти ще прегледат внимателно този план и свързания с него анализ, когато им бъде предоставен. 
						
						SETimes: Кога можем да очакваме, че БиХ ще бъде готова за нивото на Плана за действие за членство по пътя си към пълноправно членство в НАТО? 
						
						Eрико: Чрез Индивидуалния партньорски план за действие (ИППД), БиХ вече работи по много области, които ще бъдат част от всеки План за действие за членство (MAP) - политика, сигурност, отбрана, икономика, върховенство на закона и т.н. През март съюзниците от НАТО разгледаха напредъка на БиХ според ИППД и подчертаха необходимостта да бъдат продължени усилията в много сложни области, които влияят върху функционалността на държавата. 
						
Процесът на планиране и преглед на Партньорството за мир помага за развиването на възможностите на въоръжените сили на БиХ. [NATO]
						През юли генералният секретар на НАТО напомни много ясно на всички ни, че съюзниците ще поставят всяко решение по отношение на МАР на основата на главно политически критерии, като той отбеляза особено изискването за напредък по отношение на конституционната реформа. Важно е да се помнин, че НАТО е както политически, така и военен съюз: БиХ ще бъде предмет на политическа оценка от страна на всички съюзници и тази оценка ще обхване качествени фактори. 
						
						SETimes: Доволен ли сте от равнището на обществена подкрепа за членство в НАТО в Република Сръбска (РС)? 
						
						Eрико: Главната квартира на НАТО в Сараево е много активна от години по отношение на посещения в Република Сръбска и срещи с всички сектори на гражданското общество в РС, за да отговори на техните въпроси за НАТО и членството в НАТО. Нашият опит показва, че съществува много силен интерес особено сред младите хора за това как членството в НАТО може да подобри живота им не само по отношение на военната област, но и в привличането на икономически инвестиции, по-добро управление, стабилност и по-нататъшна интеграция в Европа. 
						Неотдавнашните ни радиопредавания на живо стигнаха до милиони хора, главно в РС и предизвикаха 365 въпроса от слушатели, които искат информация за НАТО. Очевидно обществото се нуждае от информация. Окуражени сме, че хората в РС като цяло са открити и проявяват искрен интерес към НАТО.
