ЕП заяви, че кипърският проблем вреди на отношенията между ЕС и НАТО
					23/02/2009
					 
						СТРАСБУРГ, Франция -- Европейският парламент (ЕП) заяви, че кипърският проблем продължава да бъде „главна пречка” в отношенията между ЕС и НАТО, предадоха кипърските медии в петък (20 февруари). В доклад на финландския депутат в ЕП Ари Ватанен за ролята на НАТО в стратегията за сигурност на ЕС, който Съюзът прие в четвъртък, ЕП изрази съжаление, че лошите отношения между членките Турция и Кипър „сериозно вредят на развитието на сътрудничеството между НАТО и ЕС”. ЕП изрази загриженост, че Турция все още отказва да допусне участие на Кипър в мисиите в рамките на Европейската политика на сигурност и отбрана (ЕПСО), включваща разузнавателни сведения и ресурси на НАТО. От друга страна, Кипър отказва да допусне участие на Турция в развитието на ЕПСО в достатъчна степен, добавя докладът. Анкара и Никозия нямат установени дипломатически отношения, тъй като Анкара не признава Република Кипър. (Си Ен Ей, Сайпръс Мейл -- 20/02/09)
