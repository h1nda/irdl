Великобритания потвърди преместване на свои войски в Кипър
					01/12/2009
					 
						НИКОЗИЯ, Кипър -- В понеделник (30 ноември) командването на британските бази в Кипър публикува писмено изявление, потвърждаващо съобщенията в медиите, че се извършва преместване на персонал от една от базите на Великобритания на острова, но отрича всякакво "намаляване на числеността" на войските. Според изявлението базата в Декелия е била освободена единствено за извършване на ремонтни работи. Личният състав, който е бил изместен в Акротири, ще се завърне в Декелия след приключването на ремонта. Командването добавя, че 80 британски военнослужещи ще се завърнат у дома, тъй като заедно с група от 62-ма местни инженери са членове поддържаща част, която е била разформирована. Държавната кипърска електронна медия съобщи в неделя, че няколкостотин военнослужещи от базата Декелия в Ларнака са се завърнали във Великобритания, а по-малък брой са били преместени в базата в Акротири. (Синхуа, Фамагуста Газет - 30/11/09)
