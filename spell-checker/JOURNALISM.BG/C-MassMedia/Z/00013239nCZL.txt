Харадинай заявява, че Косово ще изпълни международните стандарти до средата на годината 
					13/01/2005
					 
						ЗАГРЕБ, Хърватия -- Премиерът на Косово Рамуш Харадинай заяви пред хърватски вестник в сряда (12 януари), че провинцията ще изпълни пакета от стандарти, установени от ООН, до средата на годината, което ще направи възможно започването на преговорите за окончателния статут. "За нас тези стандарти са не само единственият път към решаване на косовския въпрос, но и единственият начин за нас... да функционираме като европейско общество," каза той. В отделно изявление Харадинай отрече да е бил издаван обвинителен акт срещу него от Трибунала на ООН за военни престъпления. Той каза пред "Гласът на Америка", че единствените му контакти с Трибунала са били при разговорите, проведени в Прищина в началото на миналия месец. (Ройтерс - 13/01/05; AФП, Танюг, Контакт плюс - 12/01/05)
