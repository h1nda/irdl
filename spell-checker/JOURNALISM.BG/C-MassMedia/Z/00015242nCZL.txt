Проспер се срещна с членове на председателството на БиХ, посети съд и прокуратура в БиХ 
					13/07/2005
					 
						САРАЕВО, Босна и Херцеговина (БиХ) -- Посланикът на САЩ по въпросите на военните престъпления, Пиер-Ришар Проспер, се срещна във вторник (12 юли) с членове на тристранното председателство на БиХ в Сараево. Всички се съгласиха, че е важно да бъдат заловени обвинените във военни престъпления лица, особено Ратко Младич и Радован Караджич. Проспер посети също съд и прокуратура в БиХ, за да се запознае с процедурата за избиране на съдии, техническите възможмности на съда и други въпроси. Той обеща да направи всичко възможно, за да бъдат изправени обвиняемите пред съда в страните, където са извършили престъпленията. (Дневни аваз - 13/07/05; ПБС БиХ, ФЕНА - 12/07/05)
