Атина отряза финансова помощ за Македония заради спора за името
					18/10/2007
					 
						АТИНА, Гърция -- Външното министерство съобщи в сряда (17 октомври), че е изключило Скопие от своята амбициозна програма за възстановяване на Балканите. "Бившата югославска република Македония не е сред страните, които ще получат продължение на своето сътрудничество по програмата ... защото тази държава не е поискала такова продължение", каза гръцкият заместник външен министър Теодорос Касимис. Той призна, че искането на Скопие е било внесено навреме, но името, което е било използвано, е било Република Македония. "Тъй като Гърция не признава държавата под това име, външното министерство е счело писмото за неполучено", обясни Касимис. Гръцката програма за възстановяване на Балканите предвижда финансиране в размер на над 500 млн. евро за периода от 2007 до 2011 г. (АНА-МПА, РИА Новости, БГНЕС - 17/10/07)
