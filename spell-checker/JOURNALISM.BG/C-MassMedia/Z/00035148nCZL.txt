Доклад на неправителствена организация оценява нивото на демократичност на балканските държави
					01/07/2010
					 
						ВАШИНГТОН, Съединени щати -- Най-малко три балкански държави са станали по-демократични през последното десетилетие, според 14-ото издание на доклада „Държави в преход” на американската неправителствена организация „Фрийдъм Хаус”, което беше публикувано в сряда (30 юни). „Скромни подобрения” се наблюдават в Сърбия, Македония и Косово. Положението в Хърватия и Черна гора е определено като „общо взето стабилно”. „Фрийдъм Хаус” посочва, че членките на ЕС България и Румъния продължават да срещат трудности в усилията си за борба с корупцията. Докладът посочва слабо отстъпление в независимостта на медиите в Албания, а ситуацията в Босна и Херцеговина е оценена като обратна тенденция, що се отнася до изборните процеси. (Уебсайт на Фрийдъм Хаус, Коха Йоне, Шкип, Balkan Web, Блиц, РТС - 30/06/10)
