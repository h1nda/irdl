МАНУ спря разпространението на енциклопедията
					01/10/2009
					 
						СКОПИЕ, Македония -- Македонската академия на науките и изкуствата (МАНУ) реши в сряда (30 септември) да спре разпространението на своята нова, предизвикала спорове енциклопедия и да внесе корекции в някои раздели от книгата. Редакционната колегия на енциклопедията ще направи промените в сътрудничество с етнически албанци, членове на МАНУ, и на учени от малцинствените общности в Македония. Начинът, по който са представени албанците в енциклопедията, предизвика гневни реакции в Македония, Косово и Албания. (A1, Макфакс, МРТ, МИА - 30/09/09)
