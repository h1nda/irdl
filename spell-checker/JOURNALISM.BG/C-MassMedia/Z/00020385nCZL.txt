Бериша каза, че Албания е готова да разшири участието си в мироопазващи мисии
					24/10/2006
					 
						ТИРАНА, Албания -- В понеделник (23 октомври) премиерът Сали Бериша каза, че страната му е готова да увеличи приноса си в международните мироопазващи мисии, особено в мисията в Афганистан. Той говори на регионална конференеция в Тирана, посветена на въпроси, свързани с интеграцията в НАТО. На двудневното събитие присъстваха представители на парламентите на страните от "Адриатическата харта" -- Албания, Хърватия и Македония. 
						Междувременно началник-щабовете на въоръжените сили на трите страни от "Адриатическата харта" се срещнаха в понеделник в Плитвице, Хърватия, и се договориха да засилят военното си сътрудничество. Те изразиха също готовност да споделят опита си в модернизацията на своите армии с други страни от региона. 
						Също в понеделник американският ракетен крайцер "Анцио" пристигна в Тиват, Черна гора. Целта на тридневното посещение е засилване на двустранното партньорство и регионалното сътрудничество. (Албейниън Нюз, Победа, Виести - 24/10/06)
