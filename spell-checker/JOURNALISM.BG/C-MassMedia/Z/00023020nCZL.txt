Тадич каза, че Сърбия не смята, че независимостта на Косово е някакъв вид компромис
					25/06/2007
					 
						ЗАГРЕБ, Хърватия – Сърбия не вижда как даването на независимост на Косово може да се смята за компромис, каза късно в неделя (24 юни) сръбският президент Борис Тадич след среща с руския си колега Владимир Путин в кулоарите на регионалната среща на високо равнище по въпросите на енергетиката в Загреб. Москва заяви, че е против всяко решение за статута на Косово, което е неприемливо за Сърбия, която иска да запази суверенитета си над провинцията. 
						Путин се срещна и с албанския си колега Алфред Мойсиу. Руският лидер каза, че неговата страна се стреми към решение, което да спазва интересите на всички страни и да гарантира стабилност на Балканите. Албания подкрепя плана на бившия специален пратеник на ООН Марти Ахтисаари, който предвижда контролирана независимост за Косово. (Глас явности, Ройтерс, АФП - 25/06/07; Танюг, Бета, Интерфакс - 24/06/07)
