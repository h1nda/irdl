Съветът за сигурност на ООН ще проведе заседание за Косово следващата седмица
					30/03/2007
					 
						БЕЛГРАД, Сърбия -- Съветът за сигурност на ООН ще проведе първото си заседание за бъдещето на Косово във въторник (3 април), обяви в четвъртък британският посланик в Сърбия Стивън Уърдсуърт. Той добави, че в момента планът на специалния пратеник се превежда и ще бъде предоставен на делегациите в Ню Йорк.
						В петък външните министри от ЕС започнаха неофициална среща в Бремен, Германия, за обсъждане на целта за предоставяне на контролирана независимост на Косово. Министрите проучват новия доклад на върховния представител на ЕС по въпросите на сигурността Хавиер Солана и на еврокомисаря по разширяването Оли Рен относно плановете за голяма гражданска мисия на ЕС в Косово. Неофициално разпространени части от доклада разкриват, че Солана и Рен предупреждават за възможността Косово да бъде обхванато от насилие по пътя му към независимост. (Фокус - 30/03/07; Бета, РТРС, Макфакс - 29/03/07)
