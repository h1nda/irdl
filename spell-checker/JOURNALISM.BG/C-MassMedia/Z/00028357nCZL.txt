Гъръция обеща подкрепа за присъединяването на Сърбия към ЕС
					12/11/2008
					 
						AТИНА, Гърция -- Премиерът Костас Караманлис се срещна със своя сръбски колега Мирко Цветкович в Атина във вторник (11 ноември) и предсказа, че Сърбия ще получи много скоро статут на страна-кандидатка за членство в ЕС. Сърбия има пълната подкрепа на Гърция за своята европейска интеграция, добави Караманлис след срещата. Той каза, че Гърция е удовлетворена от равнището на сътрудничество на Сърбия с Трибунала за военни престъпления на ООН и затова той смята, че Белград ще получи статут на кандидат за членство в недалечното бъдеще. Цветкович заяви, че Сърбия е благодарна за гръцката подкрепа и за отказа на Гърция да признае независимостта на Косово. Двамата премиери също обсъдиха двустранното икономическо сътрудничество и подписаха протокол за коригиране на споразумение за избягване на двойното данъчно облагане. (AНА-MПА, Б92, Нафтемпорики, Kaтимерини, EРТ - 11/11/08)
