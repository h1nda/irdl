Пристанищните работници в Пирея удължават стачката си
					09/11/2009
					 
						АТИНА, Гърция -- Докерите в най-голямото пристанище на Гърция, Пирея, обявиха в неделя (8 ноември), че са решили да продължат с още 48 часа стачката си срещу продажбата на порта на китайската компания "Коско Пасифик". Протестът, който започна на 2 ноември, причини огромни загуби на корабните компании в цяла Гърция. Правителството продаде товарния терминал на пристанището на китайската компания миналата година, като уточни, че новият собственик трябва да инвестира над 3 милиарда евро в пристанището. Стачниците обаче настояват новият собственик да гарантира, че няма да има съкращения на работни места. Министърът на икономиката Лука Кацели каза в неделя, че правителството се съмнява във възможността за предоговаряне на условията с "Коско". (ДПА, АФП, РИА-Новости - 08/11/09)
