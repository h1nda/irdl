Сърбинът Шешел отказва да пледира по обвинения за обида на съда
					07/05/2010
					 
						ХАГА, Холандия -- Лидерът на Сръбската радикална партия (СРП) Воислав Шешел отказа да обжалва в четвъртък (6 май) обвинения в обида на съда, които му предяви Трибуналът за военни престъпления на ООН. Председателстващият съдия Бъртън Хол внесе мнение "невинен" от негово име, след като Шешел настоя, че не е получил всички необходими документи от прокурора. Той бе обвинен през февруари, че е разкрил в книга идентичността на 11 защитени свидетели на процеса срещу него за военни пестъпления. Съдът вече го беше осъдил през юли 2009 г. на 15 месеца затвор за разкриване на идентичността на трима защитени свидетели в една от неговите книги, въпреки съдебната забрана за разпространяване на такава информация. На Шешел са предявени отделни обвинения за военни престъпления, извършени срещу несърби в Хърватия, Войводина и Босна и Херцеговина между 1991 и 1993 г. (Данас, Радио "Свободна Европа", РТС, Б92 - 06/05/10)
