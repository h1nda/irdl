Камарата на представителите на САЩ подкрепи Албания, Хърватия и Македония в стремежа им за членство в НАТО
25/06/2003
 
ВАШИНГТОН, САЩ -- Камарата на представителите прие резолюция късно в понеделник (23 юни) в подкрепа на Американо-адриатическата харта, както и на кандидатурите на Албания, Хърватия и Македония за членство в НАТО. Резолюцията приветства усилията на трите държави за интегриране в евроатлантическите структури и призовава НАТО да покани скоро трите държави да се присъединят към Алианса. САЩ и трите балкански държави подписаха Хартата в Тирана на 2 май. (МИА, ХИНА, А1 ТВ - 24/06/03)
