Румънската агенция за борба с корупцията разследва шестима висши магистрати
					06/12/2007
					 
						БУКУРЕЩ, Румъния -- Отделът за борба с корупцията (ОБК) обяви в сряда (5 декември) имената на четирима прокурори, един съдия и един нотариус, които са разследвани по подозрения в корупция. Димитру Георге, Стериян Гули, Георге Чербяну, Георге Букур, Койокару Еуген и Габриела Гита са заподозрени в манипулиране на конкурс за назначаване на началниците на прокуратурите в Букурещ и в град Питещ. Доказателствата сочат, че някои от кандидатите са предложили подкупи на членовете на изпитните комисии. (Найн o'клок - 06/12/07; Медиафакс - 05/12/07)
