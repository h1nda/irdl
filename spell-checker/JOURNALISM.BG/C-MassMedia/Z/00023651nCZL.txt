ООН поиска независимо разследване на бягството от затвора в Косово
					23/08/2007
					 
						ПРИЩИНА, Косово, Сърбия -- ЮНМИК разпореди независимо разследване на бягството на седем опасни затворници от косовския затвор в Дубрава, съобщиха официални лица в сряда (22 август). Сред избягалите затворници е саудитски гражданин, издирван по обвинения в убийство и тероризъм в Македония, и лидер на "Албанската национална армия", терористична групировка, извършила няколко бомбени атентата в Косово и Македония. Петима надзиратели от затвора са обвинени в съучастничество, заподозрени са други четирима. 
						Косовската полиция смята, че затворниците вероятно са избягали от Косово и се укриват в съседна Македония или Албания. В сряда македонското вътрешно министерство каза, че не разполага с подобна информация. (Вечер, Дневник - 23/08/07; Танюг, Ройтерс, Б92, A1, dpa, AФП - 22/08/07)
