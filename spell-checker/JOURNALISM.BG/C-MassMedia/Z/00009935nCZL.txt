Шестима албански миньори загиват при експлозия
24/02/2004
 
ТИРАНА, Албания -- Най-малко шестима миньори бяха убити и най-малко осем други ранени по време на взрив на газ метан в асфалтова мина, заяви министърът на промишлеността Виктор Дода в понеделник (23 февруари). Хеликоптери на НАТО бяха използвани за транспортиране на някои ранени до Гърция и Италия. Френската компания KLP Industries управлява мината в Селенице, където възникна аварията. Компанията отрече информацията, подадена от миньори, че мерките за безопасност не са били адекватно приложени. Правителството започна следствие във връзка с инцидента. Премиерът Фатос Нано пое ангажимент виновните за трагедията да бъдат наказани. Съобщава се, че двама служители на компанията са били арестувани. (Албейниън Дейли Нюз - 24/02/04; Ройтърс, АФП, АТА - 23/02/04)
