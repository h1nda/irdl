Сръбски прокурори искат максимална присъда за членове на "Скорпионите"
					04/04/2007
					 
						БЕЛГРАД, Сърбия -- Прокурори поискаха във вторник (3 април) максимални присъди за петима бивши членове на военизирания полицейски отряд "Скорпиони", обвинени в убийството на шестима босненски младежи в Сребреница, Босна и Херцеговина, през юли 1995 г. В заключителната си пледоария заместник-прокурорът за военни престъпления Небойша Маркович заяви, че има неоспорими доказателства за това, че ответниците Слободан Медич, Пера Петрашевич, Александър Медич, Александър Вуков и Бранислав Медич са осъзнавали напълно какво причиняват на младите си жертви. Петимата бяха обвинени въз основа на видеозапис на убийствата, който се появи миналия юни. (РТС, Б92, Бета - 03/04/07)
