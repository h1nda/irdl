Албанският град Дуръс е избран за база на ново звено за борба с тероризма
					18/07/2005
					 
						ТИРАНА, Албания -- Правителството планира да създаде ново звено за борба с тероризма, Пристанищни сили за сигурност, в морския град Дуръс, съобщават местните медии. Новата структура, която се очаква да започне работа през август, ще бъде с численост 80 души, повечето от които опитни полицейски служители. Те ще работят в тясно сътрудничество с държавната разузнавателна служба и с международните структури, като "Интерпол". Новото звено е една от мерките, предприети от Тирана след неотдавнашните бомбени атентати в Лондон. (Албейниън нюз - 16/07/05)
