Американският специален пратеник Уилямсън призовава за по-голямо регионално сътрудничество за приключване на случаите с Караджич и Младич
					02/08/2006
					 
						САРАЕВО, Босна и Херцеговина (БиХ) -- По време на посещение в Сараево във вторник (1 август) американският специален пратеник по въпросите на военните престъпления Клинт Уилямсън призова за засилено регионално сътрудничество за решаване на случаите с Радован Караджич и Ратко Младич, както и за развиване на национални възможности за гледане на дела за военни престъпления. По време на среща с председателя на Председателството Сюлейман Тихич Уилямсън подчерта, че Вашингтон би искал да види възможно най-скорошно приключване на нерешените случаи в региона. На свой ред Тихич заяви, че залавянето и екстрадицията на оставащите на свобода заподозрени в Трибунала на ООН в Хага е условие за траен мир, помирение и изграждане на доверие. (Дневни Аваз - 02/08/06; ПБС БиХ - 01/08/06)
