Кипър претърсва кораб, заподозрян в транспортиране на иранско оръжие
					01/02/2009
					 
						НИКОЗИЯ, Кипър -- Властите претърсиха товарен кораб в петък (30 януари), смятайки, че той пренася иранско оръжие за бойците на Хамас в Ивицата Газа. Корабът "Мончегорск" с кипърски флаг е бил спрян първо от военноморския флот на САЩ в Червено море, според кипърския президент Деметрис Христофиас. Американските военни обаче разрешили на кораба да продължи, тъй като не са имали законно право да конфискуват доставката. "Мончегорск" бе претърсен в южното пристанище Лимасол, след като пристигнал в четвъртък. (КНА, Фамагуста Газет - 31/01/09; AП, Синхуа, Ройтерс - 30/01/09)
