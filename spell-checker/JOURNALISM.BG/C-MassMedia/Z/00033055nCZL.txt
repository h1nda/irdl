Инцко отново разкритикува липсата на реформи в БиХ
					15/01/2010
					 
						МАДРИД, Испания -- Върховният представител в Босна и Херцеговина (БиХ) Валентин Инцко разкритикува липсата на основни реформи в страната през последните три години по време на среща в четвъртък (14 януари) на политическите директори от ЕС в Мадрид. Инцко подчерта, че най-голяма тревога предизвиква продължаващата липса на политически консенсус. Той призна също така някои положителни стъпки, като мерките за изпълнение на изискванията за премахване на визите за ЕС. Той добави, че непрекъснатият напредък във връзка с кандидатурата на БиХ за членство в НАТО би бил важен стабилизиращ фактор. (РТРС, СРНА, СВП - 14/01/10)
