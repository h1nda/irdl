САЩ призовават лидерите на БиХ да изпълнят задълженията си, свързани с конституционните реформи
					19/02/2006
					 
						САРАЕВО, Босна и Херцеговина (БиХ) -- Правителството на САЩ отново призова лидерите на БиХ да ускорят процеса на конституционни реформи, както и преговорите за постигане на консенсус. В изявление на посолството на САЩ в Сараево от петък (17 февруари) се призовават лидерите на осемте най-големи партии на БиХ да изпълнят обещанието си и да се споразумеят за преструктуриране на държавните институции, включително и на тристранното председателство, до края на март.
						Също в петък, холандският дипломат Питер Бас-Бекър официално пое поста на старши заместник върховен представител в БиХ. Мандатът на предшественика му Мартин Ней изтече в началото на този месец.. 
						Междувременно в събота босненският филб "Гърбавица" на режисьорката Ясмила Збанич, спечели наградата "Златната мечка" на 56-тия филмов фестивал в Берлин. Тема на филма са последиците от масовото изнасилване по време на обсадата на Сараево. (Дневна аваз, Би Би Си - 18/02/06; Фена, Източници на СВП, ПБС БиХ - 17/02/06)
