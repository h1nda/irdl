Ашдаун ще блокира увеличението на пенсиите и заплатите в РС
07/11/2003
 
САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун заяви в четвъртък (6 ноември), че ще блокира опитите на правителството на Република Сръбска (РС) да увеличи заплатите и пенсиите с 20 %. "Не извършвайте финансово самоубийство. Отстъпете сега. Ако не го направите, аз ще бъда принуден да се намеся", каза той на пресконференция в Сараево. Ашдаун предупреди, че увеличаването на възнагражденията ще означава прекратяване на стендбай споразумението на страната с МВФ, което налага стриктна финансова дисциплина. РС може също да загуби 100 млн. евро друго финансиране.
Други новини: В четвъртък парламентът на РС назначи комисия за подготовка на промени в конституцията на областта, които да отворят пътя на реформата във въоръжените сили. Контролът върху армията на РС ще бъде предаден на тристранното председателство на БиХ. Установяването на централизирана командна структура за армиите на мюсюлманско-хърватската и сръбската общност на свой ред ще разчисти пътя на БиХ за участие в програмата на НАТО "Партньорство за мир". (АФП, СРН, Онаса, AФП, Би Би Си - 06/11/03)
