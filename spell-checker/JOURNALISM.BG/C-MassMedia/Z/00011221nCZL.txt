Според ЮНМИК възстановяването на сгради и съоръжения на косовските сърби трябва да се ускори
21/06/2004
 
ПРИЩИНА, Косово, Сърбия-Черна Гора -- Съветникът на ЮНМИК Ненад Радосавлиевич заяви пред белградската информационна агенция Танюг, че възстановяването на сгради и съоръжения на косовските сърби не се изпълнява по план. В интервю от неделя (20 юни) той каза, че възстановяването на училища и болници, повредени по време на вълненията от средата на март, не бе приключено в обещания срок 1 юни. Същевременно той не очаква засегнатите сръбски домове да бъдат възстановени до 1 септември. Международната общност упражнява натиск напоследък да се положат по-значими усилия с оглед извършване на необходимия ремонт. (Танюг - 20/06/04)
