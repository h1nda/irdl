Хърватските ресторантьори се вдигнаха срещу забраната за пушене
					18/06/2009
					 
						ЗАГРЕБ, Хърватия -- В сряда (17 юни) собствениците на барове и ресторанти откриха петиция за промяна на закона за забрана на тютюнопушенето на публични места. Организаторите се надяват да съберат повече от 30 000 подписа до 30 юни. Те твърдят, че новият закон тласка бизнеса им до ръба на сгромолясването. Собствениците призовават правителството да облекчи ограниченията, като в противен случай заплашват с протести. Новите мерки породиха протести и сред пушачите, които представляват една трета от населението. (ХРТ, Вечерни Лист, ХИНА, Ройтерс - 17/06/09)
