Най-малко 44 души загинаха при дерайлирането на влак в Черна гора 
					24/01/2006
					 
						ПОДГОРИЦА, Сърбия и Черна гора -- Във вторник (24 януари) официални източници съобщиха, че смъртните случаи в резултат на дерайлирането на влак в планински район близо до Подгорица са достигнали 44, а 148 души са ранени. Най-малко пет от загиналите и 75 от ранените са деца, много от които са се връщали от ски-лагер. Това е един от най-тежките железопътни инциденти в историята на републиката. Вътрешният министър Юсуф Каламперович каза, че няколко вагона са паднали в каньона на река Морача, когато спирачките на влака са отказали при Биоче, на около 10 км от Подгорица. Черна гора обяви тридневен траур. Министърът на транспорта Андрия Ломпар и шефът на националните железници Ранко Меденица са подали оставки. (Вечерне новости, Ройтерс - 24/01/06; Ройтерс , АП, АФП, ЮПИ, Мина, РТС, Бета, Танюг - 23/01/06)
