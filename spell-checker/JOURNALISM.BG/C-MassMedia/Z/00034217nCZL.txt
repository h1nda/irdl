Косово работи по управленска стратегия за периода след решението на МС
					19/04/2010
					 
						ПРИЩИНА, Косово -- Правителството изготвя обща стратегия със страните, които са признали независимостта на Косово, относно действията, които Прищина трябва да предприеме, след като Международният съд в Хага излезе с решение за законността на декларацията за независимост от 2008 г. "Очакваме заедно с нашите международни приятели да бъдем по-активни в представляването на Косово, в подобряването на имиджа на Косово и в лобирането за признаване," каза в неделя (18 април) вицепремиерът Хайредин Кучи. Кучи добави, че мнението на МС ще сложи край на колебанията, които изпитват някои страни, които не са признали Косово. (Експрес, Коха Диторе, КТВ, Телеграфи - 18/04/10)
