Ашдаун предупреди, че Република Сръбска създава пречки пред бъдещето на БиХ
06/04/2004
 
БАНЯ ЛУКА, Босна и Херцеговина (БиХ) -- Република Сръбска (РС) създава понастоящем основните пречки пред бъдещето на БиХ, особено по пътя на нейната интеграция с ЕС, предупреди Върховният представител Пади Ашдаун по време на разговори с официални представители на РС в Баня Лука в понеделник (5 април). Той цитира няколко ключови въпроса, вкл. неспособността да се приемат закони за обществените поръчки и отказът от ефикасно сътрудничество с Трибунала на ООН за военни престъпления в Хага. (Дневни Аваз, Независне новине - 06/04/04; ПБС БиХ, НТВ Хаят - 05/04/04)
