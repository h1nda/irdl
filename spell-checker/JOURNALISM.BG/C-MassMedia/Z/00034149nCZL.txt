Гърция преодоля първото препятствие, свързано с дълговете й 
					14/04/2010
					 
						АТИНА, Гърция -- Във вторник (13 април) при продажбата на краткосрочни облигации бяха събрани 1,56 милиарда евро при по-силен от очаквания интерес от страна на инвеститорите. Това беше първата продажба на дълг от неделя, когато финансовите министри от еврозоната се договориха да задействат план за финансова помощ на стойност 30 милиарда евро, ако Гърция има нужда от това. Доходността на 12-месечните облигации беше 4,85 %, в сравнение с 4,55 % на шестмесечните дългови книжа. Икономисти заявиха, че тези продажби трябва да помогнат за намаляване на непосредствената загриженост на инвеститорите относно финансовото здраве на Гърция. (Нафтемборики - 14/04/10; Би Би Си, Блумбърг, АНА-МПА - 13/04/10)
