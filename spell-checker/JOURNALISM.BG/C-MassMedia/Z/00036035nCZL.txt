Сръбският външен министър Йеремич е на посещение в Италия 
					15/09/2010
					 
						РИМ, Италия -- Външният министър Франко Фратини каза във вторник (14 септември), че Сърбия е потвърдила своя ангажимент към интеграцията в ЕС, и изрази надежда, че външните министри от ЕС на срещата си идния месец ще вземат решение да поискат от Европейската комисия (ЕК) да започне изготвянето на оценка на заявлението на Сърбия за членство в ЕС. Фратини каза това пред журналисти след разговори с гостуващия му сръбски колега Вук Йеремич. Той подчерта, че няма нови условия пред Сърбия и нейния процес на интеграция в ЕС. Двамата министри обявиха също, че Белград ще бъде домакин на заседание на двете правителства, която ще се проведе на 13 и 14 октомври. Основните точки от дневния ред ще бъдат икономиката и сигурността, каза Йеремич. (РТС, Танюг - 14/09/10)
