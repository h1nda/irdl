Югославска фирма признава износ на противогази за Ирак
13/01/2003
 
БЕЛГРАД, Югославия -- Директорът на югославската фирма "Траял" за производство на автомобилни гуми и каучукови изделия разкри пред местна новинарска агенция в събота (11 януари), че неговият завод е изнасял противогази за Ирак. Завиша Йованович посочва, че държавата е получила от сделката около 16,5 млн долара. Той е поискал парите да бъдат прехвърлени на неговата фирма, за да може тя да изплати дълговете си. Йванович не уточнява дали износът е бил осъществен преди да бъдат наложени санкции на Багдад през 1991 г. и дали ООН е дала разрешение за износа. (АП - 11/01/03)
