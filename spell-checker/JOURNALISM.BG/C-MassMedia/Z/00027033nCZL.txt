ПКК отвлече трима германски алпинисти в Източна Турция
					10/07/2008
					 
						АНКАРА, Турция -- Поставената извън закона Кюрдска работническа партия (ПКК) отвлече трима германски алпинисти във вторник (8 юли) от групата им от 13 планинари в източната провинция Агри, съобщи губернаторът на провинцията Мехмет Четин. Той каза, че кюрдските бунтовници са отвлекли алпинистите като отмъщение за неотдавнашните действия на Берлин срещу асоциациите и симпатизантите на ПКК в Германия.
						Други новини -- Крайпътна бомба, заложена според съобщенията от ПКК, рани осем войници и един селски пазач в провинция Хакари, съобщиха местните медии. (Хюриет, Информационна агенция Доган, Търкиш Дейли Нюз - 10/07/07, Анадолска информационна агенция, ДПА - 09/07/08)
