Ердоган отхвърли обвиненията, че се опитва да потиска турските медии
					09/03/2011
					 
						АНКАРА, Турция – Във вторник (8 март) министър-председателят Реджеп Тайип Ердоган отхвърли обвиненията, че журналисти биват арестувани във връзка с работата им. „Кой журналист е бил арестуван единствено заради това, че е критикувал правителството? Кой журналист е бил арестуван поради дейността му в пресата?”, попита Ердоган на заседание на парламентарната група на неговата Партия на справедливостта и развитието. Той заяви това след арестите през миналата седмица на около десет журналисти в хода на така нареченото разследване "Ергенекон" по подозрения в заговор за сваляне на правителството. Арестите предизвикаха реакции в САЩ, ЕС и от страна на организации за защита на човешките права, които изразиха загриженост във връзка със състоянието на свободата на медиите в Турция. (Радикал - 09/03/11; Хюриет, Синхуа, Ватан, Заман, НТВ - 08/03/11)
