Ашдаун: Контролът върху процеса на завръщане на бежанците трябва да се прехвърли към властите на БиХ
22/07/2003
 
ЖЕНЕВА, Швейцария -- Според върховния представител Пади Ашдаун контролът върху процеса на завръщане на бежанците ще бъде прехвърлен към властите в Босна и Херцеговина (БиХ) от следващата година. Той представи план за действие за 2004 година на Върховния комисар на ООН за бежанците в Женева в понеделник (21 юли), като посочи, че международната общност трябва да продължи да подпомага процеса.
Други новини: правителството на Република Сръбска заяви ,че ще възстанови 110 къщи на завърнали се сръбски бежанци във Федерация БиХ (ФБиХ). Съобщението бе направено по времето когато делегация от представители на централното и областните правителства на БиХ посетиха селища във ФБиХ, които се населяват предимно от завърнали се бежанци.
Също в понеделник посланиците на държавите от ЕС в БиХ призоваха властите в Мостар да разрешат проблемите, касаещи статута на етническия разделения град. Те апелираха към босненската Партия на демократичното действие да прекрати бойкота си на комисията, която изработва заявление за статута. (Източници на СВП - 22/07/03; РТРС, ПБС БиХ - 21/07/03)
