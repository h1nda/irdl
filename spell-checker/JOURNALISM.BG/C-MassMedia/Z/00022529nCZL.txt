Още двама български министри замесени в корупционния скандал 
					11/05/2007
					 
						СОФИЯ, България -- Още двама министри може да са замесени в продължаващия корупционен скандал в България, според Атанас Атанасов, депутат от опозиционната партия "Демократи за силна България". Атанасов посочи в четвъртък (10 май) имената на министъра на регионалното развитие Асен Гагаузов и на вицепремиера Емел Етем от Движението за права и свободи, която е в отпуск до изборите за Европейски парламент. В резултат на корупционния скандал вече бяха уволнени двама заместник-министри и временно бе отстранен от длъжност вицепремиерът Румен Овчаров. (Сега, Дневник, Труд - 11/05/07; бТВ - 10/05/07)
