Македония ще открие посолство в Норвегия догодина
					26/11/2008
					 
						ОСЛО, Норвегия -- Македония ще отвори посолство в Осло през първата половина на 2009 г., съобщи във вторник (25 ноември) министър-председателят Никола Груевски по време на среща със своя норвежки колега Йенс Столтенберг в норвежката столица. Понастоящем македонското посолство в Швеция отговаря за всички македонски дипломатически и консулски отношения с Норвегия. От друга страна, Норвегия има посолство в Македония вече от десет години. Във вторник Груевски се срещна също и с крал Харалд V във връзка с перспективите за развитие на Македония и провежданите реформи, както и във връзка с трудностите, срещани в усилията й да се присъедини към НАТО. Груевски и неговата делегация работят за привличане на норвежки инвестиции в Македония. (МРТ - 26/11/08; МИА - 25/11/08)
