Ди Карло каза, че САЩ очакват напредък по полицейските и конституционни реформи в БиХ в най-скоро време
					07/06/2007
					 
						САРАЕВО, Босна и Херцеговина (БиХ) -- Съединените щати очакват напредък по полицейските и конституционни реформи в БиХ до седмици, каза заместник помощник-секретарят по европейските и евроазиатките въпроси Розмари Ди Карло по време на видеоконференция за медиите в БиХ в сряда (6 юни). Ди Карло подчерта важността на тези реформи за страната и обществото. Тя призова политиците да възобновят преговорите и да постигнат компромис до следващото заседание на Съвета за прилагане на мира. Тя предупреди, че ако БиХ не отбележи напредък в тези сфери, страната ще изостане от останалата част от региона. (Дневни Аваз, Независне Новине - 07/06/07)
