Делегация на кипърската гръцка опозиция ще посети Турция 
					09/02/2005
					 
						АНКАРА, Турция -- Делегация от представители на кипърската гръцка опозиция се очаква да осъществи историческо посещение в Турция до няколко дни, съобщават медиите в Анкара в сряда (9 февруари). Управляващата Партия на справедливоста и развитието покани тази делегация, която включва лидера на Партията на демократичния сбор (ПДС) Никос Анастасиадис. Миналия април ПДС подкрепи плана на ООН за обединение на разделения остров, който бе отхвърлен чрез общонароден референдум. 
						Други новини: Гръцкият правосъден министър Анастасис Папалигурас пристига в сряда на тридневно посещение в Турция по покана на своя турски колега Джемил Чичек. (НТВ - 09/02/05; МПА - 08/02/05)
