Сръбско-черногорският министър Драшкович изрази подкрепа за диалога с Косово
					23/12/2004
					 
						ТИРАНА, Албания -- Външният министър на Сърбия и Черна гора Вук Драшкович се срещна в сряда (22 декември) с албанския си колега Кастриот Ислами и се обяви в подкрепа на диалога с косовското правителство, добавяйки, че сръбското правителство уважава резултатите от свободните избори в провинцията. В коментар по повод назначаването на Рамуш Харадинай за премиер на Косово Драшкович каза, че ако Хагският трибунал обвини Харадинай, международната общност и самият Харадинай ще се съобразят с международните закони. Драшкович се срещна и с премиера Фатос Нано, който заяви, че двустранните връзки трябва да бъдат засилени, за да се демонстрира ангажиментът на страните към регионалната стабилност и евроатлантическата интеграция. (ATA, Танюг - 22/12/04)
