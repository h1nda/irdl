Кипърските лидери ще се срещнат поотделно с генералния секретар на ООН
					21/09/2007
					 
						НИКОЗИЯ, Кипър -- Лидерите на турската и гръцката общност ще проведат отделни срещи с генералния секретар на ООН Бан Ки Мун в Ню Йорк, съобщиха кипърските медии в четвъртък (20 септември). Кипърският гръцки президент Тасос Пападопулос ще се срещне с Бан Ки Мун в неделя, а лидерът на кипърската турска общност Мехмет Али Талят ще посети централата на ООН на 16 октомври. Двамата лидери може би ще се срещнат през октомври, за да обсъдят прилагането на така нареченото "споразумение от 8 юли", имащо за цел подобряване на качеството на живота на разделения остров. (Алития, Филелефтерос, Си Ен Ей - 20/09/07; АФП - 19/09/07)
