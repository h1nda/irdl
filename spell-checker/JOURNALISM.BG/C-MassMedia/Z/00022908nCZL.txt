Американският дипломат Полт е разочарован от острите изказвания на някои сръбски лидери
					14/06/2007
					 
						БЕЛГРАД, Сърбия -- В сряда (13 юни) американският посланик в Сърбия Майкъл Полт изрази разочарованието си от острата риторика, която някои сръбски политици използват по отношение на позицията на САЩ за статута на Косово. Полт отбеляза, че макар това няма да се отрази на двустранните отношения, САЩ никога не са използвали такъв език по отношение на Сърбия. Той обаче отказа да посочи отделни личности или конкретни изказвания. (Б92, Бета, Танюг, РСЕ, РТК, Телеграфи, KosovaLive, АлсатТВ - 13/06/07)
