Българската полиция обискира централния офис на "Булгартабак" 
					17/05/2007
					 
						СОФИЯ, България -- В сряда (16 май) служители на икономическата полиция нахлуха в сградата на държавното тютюнево холдингово дружество "Булгартабак" в София и иззеха документи във връзка с разследване за длъжностно присвояване. Прокурорът от Софийска градска прокуратура Николай Кокинов заяви пред репортери, че акцията, проведена по заповед на ведомството му, е предотвратила укриване и манипулиране на важни документи. Според местните медии конфискуваните документи са свързани с последния одит на "Булгартабак", който е разкрил редица нередности, и биха могли да бъдат използвани като доказателствен материал в бъдещи съдебни дела. Холдинговото дружество бе замесено в неотдавнашното разследване за корупция, свързано с имената на високопоставени служители на правителството и следствието. (Дарик, Сега - 17/05/07; Медиапул - 16/05/07)
