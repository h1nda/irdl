Посланикът на САЩ в НАТО заяви, че Албания не е готова за членство
					08/11/2007
					 
						ТИРАНА, Албания -- В сряда (7 ноември) посланикът на САЩ в НАТО Виктория Нуланд каза на пресконференция в посолството на САЩ в Тирана, че Албания трябва да работи по-усилено за покана за присъединяване към НАТО. Нуланд призна, че албанското правителство е отбелязало известен напредък, но каза, че остава да бъде направено още много в борбата с корупцията и в сферата на съдебните реформи и реформата на избирателната система. Тя подчерта, че със своите мироопазващи военни части в Босна и Херцеговина, Афганистан и Ирак, Албания е доказала, че е "износител" на сигурност, но изостава в областта на реформите у дома. 
						Други новини от сряда -- Председателят на албанския парламент Жозефина Топали се срещна в Брюксел с председателя на Европейския парламент Ханс Герт Пьотеринг. Той също подкрепи страната и я призова да продължи усилията за провеждане на реформи за борба с корупцията и преустройство на съдебната система. (Коха Йоне, Шкип, Шекули - 08/11/07; Balkanweb, Топ-Ченъл - 07/11/07)
