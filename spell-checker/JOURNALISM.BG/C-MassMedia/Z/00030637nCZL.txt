Словенският външен министър Збогар информира представители на правителството за предложение във връзка с граничния спор
					18/06/2009
					 
						ЛЮБЛЯНА, Словения -- В сряда (17 юни) външният министър Самуел Збогар информира представители на правителството и парламентарната комисия по външна политика относно последното предложение на еврокомисаря по разширяването Оли Рен за уреждане на граничния спор с Хърватия. Министър-председателят Борут Пахор каза пред журналисти, че на свой ред Збогар е получил инструкции за срещата с неговия хърватски колега Гордан Яндрокович в Брюксел в четвъртък. Пахор заяви, че е малко вероятно двете страни да успеят да постигнат споразумение за международния арбитраж до 26 юни, когато ЕС ще проведе конференция за присъединяването на Хърватия. Хърватските медии спекулираха в сряда, че Пахор и хърватския му колега Иво Санадер може да се срещнат в Брюксел в четвъртък. (ХРТ, СТА, Пословни, ХИНА - 17/06/09)
