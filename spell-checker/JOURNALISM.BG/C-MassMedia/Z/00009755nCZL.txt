Момче бе извадено живо от развалините на срутена сграда в Турция
08/02/2004
 
КОНЯ, Турция -- 16-годишно момче бе извадено живо от развалините на 11-етажна сграда в Коня в неделя (8 февруари). Мухаммет Калем бе откаран в болницата, където състоянието му бе определено като добро. Той е прекарал пет дни във въздушна шахта преди да бъде открит. Броят на загиналите достигна 66 души, след като спасителите извадиха нови 4 тела късно в събота. Полицията е арестувала архитекта на сградата и изпълнителя на проекта по обвинения в небрежност и нарушения на правилата за строеж. Сградата е построена само преди пет години. (AФП - 08/02/04; AП - 06/02/04)
