Инициаторите на референдум в Македония ще представят подписка
					
				
					23/08/2004
				
				 
					
							СКОПИЕ, Македония – Лидери на националистическия Световен македонски конгрес, който е инициатор на референдум за новите закони за децентрализация на страната, твърдят, че са набрали 178 000 подписа – повече от законно изискваните 150 000 – и очакват да добавят още към тях преди изтичане на крайния срок в понеделник (23 август) следобед . От момента на представяне на подписката в министерство на правосъдието служителите там ще имат на разположение два дни, за да ги проверят. След това се очаква парламентът да насрочи дата за провеждане на референдума. Заместник-председателят на управляващата партия СДСМ, министърът на отбраната Владо Бучковски, заяви, че инициативата е “излишен лукс”, който ще струва на Македония “пари, време и енергия”. (A1 TВ, Макфакс, Утрински весник, Дневник - 23/08/04)
