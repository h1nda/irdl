Гръцкото правителство и профсъюзите не можаха да решат спора за работното време на магазините
					12/07/2005
					 
						АТИНА, Гърция -- В понеделник (11 юли) преговорите между правителството и най-големия гръцки профсъюз не можаха да доведат до споразумение относно либерализацията на работното време. Министърът на труда Панос Панайотопулос каза, че преговорите не могат да траят вечно, като намекна, че скоро в парламента ще бъде внесен спорен законопроект за работното време. Профсъюзите се противопоставят на намеренията на правителството да удължи работния ден на служителите в магазините с аргумента, че собствениците, служителите и клиентите трябва сами да решат какво да бъде работното време. (ЕРА, АНА - 11/07/05)
