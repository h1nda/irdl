Гръцка терористична група пое отговорността за убийство
					23/06/2009
					 
						АТИНА, Гърция -- В понеделник (22 юни) екстремистката група "Секта на революционерите" пое отговорността за убийството миналата седмица на полицая Нектариос Савас, съобщиха медиите. Групата е направила изявлението в запис на компактдиск, изпратен до всекидневника "Та Неа". Савас беше застрелян от въоръжени мъже на мотоциклет миналата сряда, докато охраняваше дома на жена, свидетелствала срещу бившия си съпруг в процес срещу терористичната група "Народна революционна борба". Полицията подозираше участието на "Секта на революционерите" от самото начало, тъй като гилзите, открити на местопрестъплението, съвпадаха с тези от оръжие, използвано по-рано от групата.
						Междувременно в понеделник външният министър Дора Бакоянис изрази загриженост от надигането на крайнолевия тероризъм, като заяви пред радио СКАИ, че властите трябва да защитят демокрацията в Гърция. (Антена, СКАИ, Зугла, Катимерини, АФП - 22/06/09)
