Четирима турски войници бяха убити в престрелка с ПКК
					02/05/2010
					 
						AНКАРА, Tурция -- Четирима турски войници бяха убити и седем бяха ранени при престрелка с членове на терористичната Кюрдска работническа партия (ПКК) в Югоизточна Турция късно в петък (30 април). Тя започна, когато бунтовниците нападнаха отдалечен военен пост и стреляха с автомати, ракети и гранати. Един войник бе убит, след като стъпи върху мина, за която се смята, че е била поставена от ПКК в град Чукурка в провинция Хакари в петък. Председателят на парламента Мехмет Али Сахин заяви в събота, че последните нападения са насочени срещу усилията на правителството да сложи край на тероризма. (Си Ен Ен Търк, НТВ, AП - 01/05/10)
