ГРЕКО представя доклад за корупцията пред македонското правителство 
					08/04/2005
					 
						СКОПИЕ, Македония -- Групата на държавите срещу корупцията към Съвета на Европа (ГРЕКО) предостави в четвъртък (7 април) на македонското правителство свой доклад за равнището на корупцията в страната. Като цяло ГРЕКО бе удовлетворена от последните мерки на кабинета срещу корупцията, в т. ч. приемането на национална антикорупционна стратегия, даването на право на съдилищата да спират държавни поръчки в случай на обвинения в корупция и приемането на закон за защита на свидетелите. ГРЕКО посъветва кабинета по-често да публикува доклади за корупцията и да намали броя на длъжностните лица с право на имунитет срещу съдебно преследване. (Уеб-сайт на македонското правителство - 07/04/05)
