Решение на македонски съд предизвика скандал със София
					07/08/2009
					 
						СКОПИЕ, Македония -- Между България и Македония се разгоря дипломатически скандал във връзка с присъда за лишаване от свобода, издадена от македонски съд срещу български гражданин. Спаска Митрова, на 23 г., беше осъдена на три години затвор за това, че е отказала на своя съпруг, македонски гражданин, правото да посещава детето им. Българското външно министерство е изпратило нота до Скопие в сряда (5 август) с искане за преразглеждане на присъдата, настоявайки, че тя не отговоря на критериите на ЕС. Министерството заплашва да блокира усилията на Македония за интегриране в ЕС във връзка със случая и обвинява Скопие, че е осъдило Митрова в опит да сплаши македонските граждани, търсещи начини да се сдобият с български паспорт. Македония отхвърли обвиненията. (ДПА, БНР, Фокус - 06/08/09)
