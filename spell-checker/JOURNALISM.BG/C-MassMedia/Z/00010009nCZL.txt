БиХ има нов министър на отбраната
02/03/2004
 
САРАЕВО, Босна и Херцеговина (БиХ) -- Юристът Драгомир Думич бе назначен от премиера на БиХ Аднан Терзич на новосъздадения пост министър на отбраната на БиХ в понеделник (1 март). Това решение е част от усилията да се поставят въоръжените сили на двете автономни области в страната под единно командване. Етническият сърбин Думич заяви пред местна телевизионна станция, че основната му цел е да гарантира изпълнението от страна на БиХ на критериите за присъединяване към програмата на НАТО "Партньорство за мир". Назначението му трябва да се потвърди от централния парламент в Сараево. Терзич назначи също така Марина Пердес и Енес Беширбашич, съответно от хърватски и босненски произход, за заместник-министри на отбраната.
Други новини: централният орган на Сръбската демократическа партия (СДС) обяви в понеделник, че е отхвърлил колективната оставка на председателството на СДС, която бе подадена през февруари след отстраняването от Върховният представител Пади Ашдаун на Мирко Сарович от поста заместник-председател на СДС. Говорителят на партията Душан Стойнович каза, че въпросът трябва да се обсъди след местните избори, които ще се проведат тази есен. (Източници на СВП - 02/03/04; ПБС БиХ, НТВ Хаят, Сърна, Би Би Си, АФП - 01/03/04)
