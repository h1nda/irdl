България и Румъния ще участват в мисията в БиХ
					05/01/2005
					 
						САРАЕВО, Босна и Херцеговина (БиХ) -- България и Румъния потвърдиха във вторник (4 януари), че са започнали разполагането на контингенти в БиХ в съответствие със споразуменията за участие в мисията на ЕС "Алтея". Както България, така и Румъния бяха част от СФОР, чийто функции бяха поети от силите на ЕС ЕУФОР. България ще изпрати 160 души, а Румъния - 150. 
						Други новини: Съобщава се, че кантоналните прокурори в Тузла, БиХ, са започнали проверка относно вероятни злоупотреби с международни дарения, предназначени за Сребреница. Изданието от сряда на Независне новине съобщава, че въпросните средства са били събрани по време на няколко донорски конференции. Според един представител дарение в размер от 130 млн. щ.д. от Саудитска Арабия е част от липсващите средства. (Сега, Независне новине - 05/01/05; Ромпрес, уеб сайт на МО на Румъния - 04/01/05)
