Сърбия обвини бивш армейски офицер за обстрелването на Дубровник
					31/07/2007
					 
						БЕЛГРАД, Сърбия -- Сръбската прокуратура за военни престъпления обвини в понеделник (31 юли) бившия офицер от Югославската народна армия Владимир Ковачевич за престъпления във връзка с артилерийския обстрел на Дубровник през декември 1991 г. Двама цивилни граждани загинаха и трима бяха ранени по време на обстрела. Делото бе прехвърлено в Сърбия през май, след като Хага реши, че Ковачевич не е психически годен да бъде съден. Командирите на Ковачевич, адмирал Миодраг Йокич и генерал Павле Стругар, бяха осъдени от Трибунала на ООН за военни престъпления съответно на осем и седем години затвор за същото престъпление. Ковачевич се лекува в Белградската военномедицинска академия от "параноична психоза" и адвокатът му каза, че ще настоява за психиатрична експертиза на клиента си преди началото на процеса. (Весник - 31/07/07; Танюг, Б92, СРНА, Javno.hr, AП - 30/07/07)
