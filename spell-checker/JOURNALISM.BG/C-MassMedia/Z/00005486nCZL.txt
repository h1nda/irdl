Турция удължава срока за използване на нейна въздушна база от САЩ
26/12/2002
 
АНКАРА, Турция -- В сряда (25 декември) парламентът удължи срока за използване на въздушната база Инчирлик от американската авиация, за да контролира забранената за полети зона над северен Ирак. Външният министър Яшар Якъш заяви пред законодателите, че мярката е уместна, като се има предвид несигурността в региона. Той също изрази надежда, че ООН ще разреши разногласията с Багдад. Също в сряда, правителството обсъди участието на Анкара в евентуална война срещу Ирак. Премиерът Абдула Гюл заяви, че Турция не може безучастно да наблюдава покачването на напрежението в съседен Ирак. Очаква се преди края на тази седмица да се състои среща на Националния съвет за сигурност с участието на най-висши военни офицери. (Анадолска агенция - 26/12/02; Търкиш дейли нюз - 25/12/02; AФП - 24/12/02)
