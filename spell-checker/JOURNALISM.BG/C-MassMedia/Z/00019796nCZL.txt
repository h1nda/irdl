Турският премиер Ердоган призова за участие в мисията на ООН в Ливан 
					01/09/2006
					 
						АНКАРА, Турция -- Премиерът Реджеп Тайип Ердоган се обърна към нацията в четвъртък (31 август), за да представи плановете на правителството да изпрати мироопазващи части в Ливан. Той каза, че Турция има историческо и хуманно задължение да участва в процесите в Близкия Изток. "Като затваряме вратите си, не можем да се спасим от пожара," каза той. Ердоган подчерта, че частите няма да участват в бойни операции, нито пък от тях ще се иска да разоръжават "Хизбула". Той добави, че изпращането на войници няма да намали ресурсите, необходими за борбата с терористите от Кюрдската работническа партия.
						Други новини -- Външният министър Абдула Гюл ще посети Гърция в началото на октомври. Посещението е част от изпълняваната в момента програма за заздравяване на двустранните отношения. Двете правителства приеха пакет от мерки за изграждане на взаимно доверие след въздушния сблъсък между турски и гръцки изтребител през май. (Ватан, Заман - 01/09/06; Ройтерс, Turkishpress.com - 31/08/06)
