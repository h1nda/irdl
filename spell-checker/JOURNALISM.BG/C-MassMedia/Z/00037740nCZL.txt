ЕП похвали напредъка на Черна гора в процеса на интеграция в ЕС 
					10/03/2011
					 
						СТРАСБУРГ, Франция -- В сряда (9 март) депутатите в Европейския парламент (ЕП) приеха резолюция, в която се отбелязва напредъкът на Черна гора в процеса на интеграцията й в ЕС, но се изразява и загриженост във връзка с нивото на корупцията. Документът приветства решението на Европейския съвет на Черна гора да й бъде предоставен статут на страна, кандидатка за членство, и се изразява надежда, че присъединителните преговори ще започнат тази година. Депутатите от ЕП поощряват властите да предоставят на жените по-голямо представителство в процесите на вземане на решения и да бъдат подобрявани условията на живот на малцинствата на ромите, ашкалите и гюптите. В резолюцията се призовава и за усилия за гарантиране на независимостта на медиите и за реални резултати в борбата с организираната престъпност и прането на пари. (Портал Аналитика, Радио Свободна Европа, Уебсайт на ЕП - 09/03/11)
