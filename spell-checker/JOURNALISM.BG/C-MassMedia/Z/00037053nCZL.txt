Сръбското правителство попълни въпросника на ЕК
					14/01/2011
					 
						БЕЛГРАД, Сърбия -- Правителството е попълнило всичките 2 483 отговора от въпросника на Европейската комисия (ЕК) и ще предаде окончателната версия до 31 януари, съобщи кабинетът в четвъртък (13 януари). Еврокомисарят по разширяването Щефан Фюле лично достави въпросника на 24 ноември. След като ЕК оцени отговорите, тя ще публикува мнение за готовността на Сърбия за кандидатски статут за ЕС.
						Междувременно правителството прие план за действие за ускоряване на евроинтеграцията. Държавните власти ще увеличат усилията си за залавяне на укриващите се военнопрестъпници Ратко Младич и Горан Хаджич, главно условие за по-нататъшен напредък. Освен това ЕК намекна, че правителството трябва да осъществи по-нататъшни структурни реформи за осигуряване на функционираща пазарна икономика и да ускори приватизационните си планове. (Б92, Бета, Радио Свободна Европа, Блиц, Данас - 13/01/11)
