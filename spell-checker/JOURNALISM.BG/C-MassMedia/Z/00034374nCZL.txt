Граната нанесе щети на полицейски участък в Северно Косово
					30/04/2010
					 
						ПРИЩИНА, Косово -- Ръчна граната беше хвърлена близо до полицейски участък в Зубин Поток в Северно Косово рано сутринта в четвъртък (29 април), причинявайки известни щети, но пострадали няма. Приблизително по същото време взрив в малък доминиран от сърбите град повреди антена на компанията за мобилни комуникации ИПКО. Това е третото нападение срещу собственост на ИПКО през изминалата седмица, откакто властите започнаха демонтажа на сръбските мобилни комуникационни мрежи.
						Държавната компания за мобилни комуникации ВАЛА заяви в четвъртък, че е продала 5 000 СИМ карти на сърби и начислява само половината от цената за повиквания от ВАЛА към сръбски оператори. (Експрес, Зери, Коха Диторе - 30/04/10; Кохавижън, Клан Косова - 29/04/10)
