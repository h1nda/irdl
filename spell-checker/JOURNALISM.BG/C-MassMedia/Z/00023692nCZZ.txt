Наука и технологии: Словения и Гърция са регионалните лидери в използването на Интернет
					27/08/2007
					Повече от половината словенци и една трета от гърците са включени в мрежата, според най-новите статистически данни. Още от седмицата: Македония каза "да" на генно модифицираните храни.
					 
						
[Гети Имиджис]
						
Словения и Гърция са двете държави първенци на Балканите в използването на Интернет, като съответно 55,5 % и 33,5 % от тяхното население е включено в мрежата. Следват Хърватия (32,9 %), България (28,7 %) Македония(19,2 %), Черна гора (17,6 %), Босна и Херцеговина (17,3 %), Сърбия (13,9 %), и Албания (6,1 %). Данните бяха публикувани на 19 август от internetworldstats.com. 
						*** 
						От 2008 г. Македония ще разреши производството и продажбата на генно модифицирани храни след приетите изменения в местния Закон за безопасността на храните. Контролът ще се осъществява от Дирекцията по безопасност на храните в страната. 
						*** 
						Деветнадесетата Международна компютърна олимпиада се проведе от 16 до 22 август Загреб. Събитието събра повече от 300 компютърни таланта от 90 държави. Хърватите спечелиха златен, сребърен и четири бронзови медала. 
						*** 
						
Албанското министерство на здравеопазването, заедно с мобилния оператор "Ей Ем Си", планират да въведат безплатни телефонни номера за свързани със здравето спешни случаи. Ще има общо 40 нови номера в градските райони на Албания. 
						*** 
						
Хърватия бе класирана на 34-о място в списъка на най-развитите държави в света в областта на науката. Класацията бе публикувана във вторник (21 август) в списание "Сайънтометрикс" на Унгарската академия на науките. България е 33-а в списъка. 
						*** 
						
Румънски учен откри вероятна връзка между затлъстяването и вируса Ad36, който причинява настинка и очни инфекции. Откритието на д-р Магдалена Пасарика е направено след задълбочено изследване на стволови клетки от мастни тъкани на възрастни хора. 
						
(Различни източници – 20/08/07-27/08/07)
