Процесът за убийството на Джинджич започва на 22 декември
24/11/2003
 
БЕЛГРАД, Сърбия-Черна Гора -- Според специалния съд за организираната престъпност процесът срещу лицата, обвинени във връзка с убийството на покойния сръбски премиер Зоран Джинджич, ще започне на 22 декември. Джинджич бе убит на 12 март. Официални обвинения са предявени срещу общо 44 души, макар че много от тях, включително няколко заподозрени от клана " Земун", не са задържани. По-рано тази седмица бе съобщено, че босът на мафията Любиша "Куме" Беха вероятно ще даде показания, срещу което ще му бъде намалена присъдата.
Други новини: както Социалдемократическият съюз, така и Демократическият център решиха в неделя (24 ноември) да обединят усилията си с Демократическата партия (ДП). Четвъртата партия, Гражданският съюз, вече е сключила споразумение с ДП. Парламентарните избори са насрочени за 28 декември. (Б92, Танюг, Би Би Си - 24/11/03; Б92 - 23/11/03)
