Бившият косовски премиер Чеку остава в ареста в България
					25/06/2009
					 
						СОФИЯ, България -- Бившият министър-председател на Косово Агим Чеку ще остане под арест за 72 часа, съобщиха българските власти в сряда (24 юни). Лидерът на Социалдемократическата партия беше задържан във вторник от българската полиция на граничен пропускателен пункт на границата с Македония съгласно международна заповед за арест, издадена от Сърбия. Белград го обвинява в участие в престъпления срещу сръбски цивилни граждани по време на конфликта в Косово от 1998-1999 г. Прокуратурата в София не изключи възможността за екстрадиране на Чеку в Сърбия по искане на Белград. (Зери, Коха Диторе, Косова Сот, Експрес - 25/06/09; Б92 - 24/06/09)
