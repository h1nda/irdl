Анархисти окупираха атински университет в опит да освободят седем свои колеги
24/11/2003
 
АТИНА, Гърция -- Около 50 анархисти превзеха старата сграда на Атинския университет и проведоха седяща стачка в четвъртък (20 ноември) с искания да бъдат освободени седем активисти на антиглобалисткото движение, арестувани по време на Срещата на високо равнище на ЕС в Солун през юни. Протестиращите разлепиха плакати по стените и замениха гръцкото национално знаме с черен флаг. Петима от задържаните, произхождащи от Великобритания, Испания, Сирия и Гърция, са обявили гладна стачка, някои от тях вече от два месеца. Според лекарите четирима от задържаните са в критично състояние. Досега анархистите са организирали серия от нападения срещу различни обществени обекти, за да привлекат вниманието към своята кауза. По закон полицията не може да влиза в сгради на университети, освен ако не бъде официално поканена за това. (Катимерини - 22/11/03; БТА - 21/11/03)
