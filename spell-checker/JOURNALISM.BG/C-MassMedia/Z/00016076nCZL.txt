Турция обеща да намали държавния дълг
					27/09/2005
					 
						ИСТАНБУЛ, Турция -- Правителството е твърдо решено да намали държавния дълг на 60 % от БВП през 2005 г. от 63,5 % през 2004 г., каза пред инвеститори финансовият министър на страната във вторник (27 септември). Кемал Унакитан обеща, че данъците няма да се увеличават, за да се събират приходи. Вместо това правителството ще положи усилия за подобряване на събираемостта на данъците, като се насочи към т. нар. "сив" сектор на икономиката. Приватизацията ще бъде другият основен източник на приходи, каза той. (Ройтерс - 27/09/05)
