Според Великобритания членството на Хърватия в ЕС зависи от ареста на Готовина
12/04/2004
 
Турският премиер Реджеп Таийп Ердоган (вляво) бе посрещнат след пристигането си в неделя на токийското летище "Ханеда". Ердоган провежда разговори с висши правителствени представители по двустранните отношения и възстановяването на Ирак. [АФП]
ЗАГРЕБ, Хърватия -- Британският министър по европейските въпроси Денис МакШейн заяви в интервю, публикувано в &lt;I&gt;Ютарни лист&lt;/I&gt; в събота (10 април), че Лондон ще продължи да блокира началото на предприсъединителните преговори на Хърватия с ЕС, докато Загреб не подобри сътрудничеството си с Трибунала на ООН за военни престъпления. Той се позова по-конкретно на исканията на международната общност за арестуване на укриващия се запасен генерал Анте Готовина. "Не само Великобритания, а много европейски държави считат, че сегашното ниво на сътрудничество представлява пречка в процеса на присъединяване на Хърватия," заяви МакШейн. Готовина е обвинен в убийството на най-малко 150 сръбски цивилни по време на операция в края на конфликта от периода 1991-1995 г. МакШейн отхвърли тезата, че Хърватия не може да установи местонахождението на Готовина и да го предаде в Хага. ( АФП, ХИНА, Б92 - 10/04/04)
