Началникът на Постоянния щаб на НАТО в БиХ с изтичащ мандат е оптимист относно арестуването на Караджич и Младич 
					30/08/2005
					 
						САРАЕВО, Босна и Херцеговина (БиХ) -- Началникът на Постоянния щаб на НАТО в БиХ, американският бригаден генерал Стивън П. Шук, чийто мандат изтича, изрази в понеделник (29 август) оптимизъм относно арестуването и предаването на Хагския трибунал на укриващите се Радован Караджич и Ратко Младич. По време на прощална пресконференция в Сараево Шук заяви, че очаква скоро да бъде затворена главата за сътрудничеството с МНСБЮ и добави, че от октомври 2004 г. насам е отбелязан значителен напредък. 
						Също в понеделник опасения във връзка със сигурността бяха посочени като причина за евакуацията на персонала от американското посолство в Сараево. Районът около сградата бе отцепен в продължение на повече от час. (Дневни аваз, Независне новине, Онаса, Pincom.info - 30/08/05; Фена, Танюг - 29/08/05)
