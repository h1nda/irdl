Сръбският министър на правосъдието: Младич трябва да се предаде на Трибунала.
30/06/2003
 
БЕЛГРАД, Сърбия-Черна Гора -- Сръбският министър на правосъдието Владан Батич каза в събота (28 юни) ,че бившият командващ армията на босненските сърби Ратко Младич трябва да се предаде по примера на бившия президент на Република Сръбска Биляна Плавшич, която излежава присъда след като се призна за виновна пред Трибунала за военните престъпления в Хага. Батич призова всички обвинени лица да се предадат и да помогнат за подобряване имиджа на Сърбия пред международната общност.
Междувременно в неделя Батич обяви, че все още няма съгласие по новата сръбска конституция. Предвижда се тя да бъде изработена и одобрена до края на годината. (Бета, Би Би Си, Фонет- 30/06/03; Б92 - 29/06/03)
