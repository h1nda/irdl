Лидер на албанската опозиция ще събира подписи за петиция за референдум за конституционни промени
					06/05/2008
					 
						TИРАНА, Aлбания -- Лидерът на опозиционната партия Социалистическо движение за интеграция (СДИ) Илир Мета обвини депутатите в понеделник (5 май), че са загубили свободата си, след като той не успя да събере 28 подписа в парламента, които му бяха необходими, за да подаде в Конституционния съд искане за национален референдум за конституционни промени. Сега Мета планира да използва друг член от конституцията, който ще му позволи да започне процедура за референдум, ако събере подписите на 50 000 граждани. Събирането на подписи за петицията ще започне в събота, когато на главния площад в Тирана ще се проведе и протестен митинг. (Панорама, Газетастарт, Болкънуеб - 05/05/08)
