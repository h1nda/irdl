Коледна картичка пристига в Хърватия с десетгодишно закъснение
19/12/2003
 
ЗАГРЕБ, Хърватия -- Хърватско семейство прие с изумление изпратената от приятел пощенска картичка, пристигнала тъкмо навреме за Коледа, но с десетгодишно закъснение. Зарко и Ката Перван първоначално решили, че някой си прави безвкусна шега с тях - подателят, техен приятел на име Амир, бил починал пет години по-рано. При по-внимателно вглеждане обаче те видели, че картичката е изпратена на 21 декември 1993 г. от Загреб, само на 10 км от дома им. (AФП - 18/12/03)
