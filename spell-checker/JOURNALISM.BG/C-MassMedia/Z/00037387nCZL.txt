Шестима бошнаци бяха изправени пред съда за бомбения атентат срещу полицейския участък в Бугойно 
					10/02/2011
					 
						САРАЕВО, Босна и Херцеговина (БиХ) -- Трима души, обвинени в тероризъм във връзка с бомбения атентат през юни срещу полицейския участък в Бугойно, заявиха, че са невинни, пред Съда на БиХ в сряда (9 февруари). Харис Чаушевич, Аднан Харачич и Емин Османагич се явиха пред съда и отрекоха всякаква съпричастност с инцидента. Други двама обвиняеми - Харис Спаго и Неджад Кешко - отказаха да се произнесат по вината си, а шестият обвиняем - Насер Палисламович - не се яви в съда. Според обвинението Чаушевич, Харачич и Палисманович са извършили терористичния акт, при който беше убит един полицай. Останалите са заподозрени в съучастие. (Дневни Аваз, Фена - 09/02/11)
