България обмисля изпращането на цивилна мисия в Ирак
26/08/2003
 
СОФИЯ, България -- Говорителят на правителството Димитър Цонев заяви в понеделник (25 август), че кабинетът обмисля изпращането на цивилна мисия в Ирак, състояща се от 15 до 20 души, които ще изпълняват административни функции, свързани българската военна част в тази страна. Подразделението в Карбала се намира под полско командване. Цонев посочи, че въпросът ще бъде обсъден по време на сегашното посещение на полския президент Александър Квашневски в България.
Други новини: в понеделник външният министър Соломон Паси потърси американско съдействие за повторното отваряне на българското посолство в Багдад. Паси, който е на еднодневно посещение в Багдад, ръководи бизнес делегация, която проучва възможностите за икономическо сътрудничество със следвоенен Ирак. (Дневник, Труд, 24 часа - 26/08/03; БТА, БНТ, БНР, бТВ - 25/08/03)
