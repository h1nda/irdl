ЮЛЕКС арестува заподозрян за опити за убийства отпреди 10 години
					13/01/2010
					 
						ПРИЩИНА, Косово -- Във вторник (12 януари) в Прищина беше арестуван мъж, заподозрян в участие в два опита за убийство през 1999 и 2000 г., съобщи ЮЛЕКС. Мъжът, идентифициран само като Дритон Х., е бил задържан от полицията на ЮЛЕКС въз основа на заповед за арест, издадена от прокурора, водещ делото. Задържането е станало във връзка с ареста миналия месец на бившия агент на Косовската разузнавателна служба Назим Блаца, който твърди, че е участвал в няколко убийства и изнудвания на „врагове на държавата”. Блаца придоби известност в края на ноември, когато изнесе подробна информация за събитията, последвали конфликта в Косово през 1999 г., настоявайки, че висши държавни, партийни и полицейски служители са били замесени в тях. (КТВ, Клан Косова, ТВ 21, Телеграфи - 12/01/10)
