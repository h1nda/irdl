Гръцката полиция арестува 25 души в масова акция
					08/11/2007
					 
						АТИНА, Гърция -- Полицията проведе в сряда (7 ноември) широкомащабна операция и арестува 25 души в село Зониана на о. Крит. Те са били задължани за редица закононарушения, включително незаконно притежание на оръжие, експлозиви и малки количества наркотици. Операцията, която включваше блокиране на всички пътища към селото, имаше за цел арестуването на въоръжени лица, участвали в престрелка в понеделник, в която бяха ранени трима полицаи. Полицаите са били изпратени за извършване на обиск на дома на местен наркобарон, който според сведенията е притежавал големи плантации за отглеждане на канабис. Полицаите са попаднали на засада, устроена от десетки мъже, въоръжени с автомати. (АФП, Ройтерс, АНА-МПА, ЕРТ, Катимерини, ДПА - 07/11/07)
