Православен патриарх подкрепи кандидатурата на Турция за ЕС
					25/09/2008
					 
						БРЮКСЕЛ, Белгия -- В сряда (24 септември) православният патриарх Вартоломей І призова ЕС да приеме Турция за членка, ако Анкара подобри стандартите си за демокрация и човешки права. "Европа има нужда да привлече Турция към своя проект", заяви патриархът пред Европейския парламент в Брюксел. Той подчерта, че ЕС не трябва да превръща религиозните и културни различия в пречка за членството. "Ние не трябва да изключваме от европейското семейство някой, който просто има различна вяра от нас", заяви Вартоломей пред европейските депутати. Той отбеляза, че Турция може да стане мост между религиите и културите в ЕС, но добави, че Анкара трябва за засили защитата на религиозните малцинства като част от по-широки реформи, свързани с правата на човека. (Заман, Милиет, ЕС Обзървър, Ройтерс - 25/09/08)
