Турски фирми спечелиха контракти в Ирак
01/08/2003
 
АНКАРА, Турция -- Държавният министър на външната търговия Кюрсат Тюзмен съобщи вечерта в сряда (30 юли), че турски фирми са спечелили контракти на стойност 90 млн. дол. в строителния сектор на Ирак. Група от 40 иракски бизнесмени се очакват в Анкара за по-нататъшни разговори, каза той пред представители на местните делови среди. Тюзмен обеща, че ще бъдат приети мерки, съдействащи за увеличаване на проходимостта през ГКПП Хабър, и допълни, че железопътната линия между Турция и Ирак ще бъде скоро открита. (AФП - 31/07/03)
