София прави стъпки за запазване на биологичното разнообразие на най-стария национален парк на Балканите. 
					09/05/2005
					Българското правителство е приело план, за да се гарантира запазването на пейзажа и биологичното разнообразие в най-стария национален парк на Балканите и се стимулира туризмът. 
					От Светла Димитрова за Southeast European Times в София -- 09/05/05
 
					 
						
Националният парк Витоша обхваща над 90% от територията на планината. [Архив]
						На 22 април българското правителство наложи забрана върху изграждането на нови хотели и ски писти в планината Витоша, разположена на 10 км от София. Това решение е част от план за управление на най-стария национален парк на Балканския полуостров. Той цели да гарантира запазването на планинския пейзаж и биологичното разнообразие, както и да стимулира туризма в страната. Правителството е отпуснало около 750 000 евро за мерките, които ще се приложат през първите две години от плана, който трябва да се реализира до 2010 г. 
						Витоша е обявена за национален парк за пръв път през 1934 г. Със заповед на Министерството на икономиката паркът покрива площ от 66 кв. км. планинска територия. През годините неговите граници се разшириха, така че днес Националният парк Витоша се простира върху площ от 266.06 кв. км., което е над 90 % от планинската територия. 
						Някои от първите български резервати Бистришко Бранище и Торфено Бранище са част от парка още от 1935 г. Бистришко Бранище е обявено за биорезерват от ЮНЕСКО. 
						Витоша се посещава от около 2.5 млн. туристи на година. Близостта на планината до столицата и достъпността й за коли и обществен транспорт я превръща в любима дестинация за планинари, катерачи и скиори. Планината разполага с шест ски писти с различна трудност, всичко по североизточните склонове на планината. Ски сезонът започва през декември и приключва в късна пролет, особено на най-високия Черни връх (2290m). 
						Понастоящем съществуващите хотели и хижи могат да предоставят леглова база на около 4 000 души на нощ - бройка, която според правителството е достатъчна. По-нататъшното строителство на хотели или ски писти ще има негативно въздействие върху природната среда, смятат властите. Новият план за управление позволява обновлението и модернизиранитео на съществуващите съоръжения, но не и тяхното разширяване. Той предвижда и регламентиране на туристическия достъп до райони, коита са населени със застрашени видове на флората и фауната. 
						Почти 1 500 видове висши растения, около половината от всички, за които се знае, че виреят в България - растат на Витоша. Девет от тях могат да се намерят единствено в тази страна, докато 13 са характерни само за Балканите. Естествените шишаркови растения могат да се видят единствено в резерватите Бистришко Бранище и Торфено Бранище. Златните мостове са забележителни с уникалните си морени, огромни камъни, които се спускат като река по планинския склон. Има още седем каменни реки на Витоша, която е освен това богата на водни ресурси. 
						Планината е богата и на животински видове. Цели 200 вида птици, включително 120, които гнездят, могат да се намерят там, както и 40 вида мравки, 10 вида земноводни, 14 вида гущери и 49 вида бозайници. Вълците, лисиците и мечките са сред хищниците, които населяват Витоша, редом със сърните, дивите зайци и катериците.
