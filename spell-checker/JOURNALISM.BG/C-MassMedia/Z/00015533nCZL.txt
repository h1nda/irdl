Албанският премиер Нано осъжда екстремистките елементи в Македония
					09/08/2005
					 
						СКОПИЕ, Македония -- Албанският премиер в оставка Фатос Нано се срещна в края на миналата седмица с лидери на основните албански етнически партии в Македония и осъди дейността на екстремистките елементи в Македония. Според съобщения в медиите Нано е провел отделни срещи с лидера на Демократичния съюз за интеграция Али Ахмети и с председателя на Демократичната партия на албанците Арбен Джафери в селища близо до албанско-македонската граница. Съобщава се, че Нано е заклеймил ектремистките елементи, най-вече тези в района на Кондово, и е повторил, че независимо от това, кой поеме властта в Тирана, Албания ще подкрепя стабилността в Македония и в региона като цяло. (A1 TВ, Дневник - 08/08/05)
