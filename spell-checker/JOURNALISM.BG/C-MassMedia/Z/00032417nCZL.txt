Гръцки полицаи бяха ранени в сблъсъци с протестиращи
					18/11/2009
					 
						АТИНА, Гърция -- Полицията използва сълзотворен газ и арестува над 200 души при сблъсъци, които избухнаха във вторник (17 ноември) по време на протест, отбелязващ годишнината от студентския бунт през 1973 г. срещу хунтата в Атина. Трима полицаи бяха ранени по време на протестите, привлекли десетки хиляди хора, които се събраха в центъра на Атина и скандираха лозунги срещу капитализма и НАТО и в подкрепа на емигрантите. Около 6 500 полицаи бяха изпратени за да се грижат за сигурността по време на ежегодния поход към посолството на САЩ, който често е помрачаван от сблъсъци между анархисти и полицейските части за борба с безредиците. (АФП, Дойче Веле, Синхуа, Би Би Си, Ройтерс - 17/11/09)
