ЕС ще реши за безвизовия режим за БиХ и Албания
					19/10/2010
					 
						САРАЕВО, Босна и Херцеговина (БиХ) -- ЕС ще реши дали да премахне изискванията за визи за босненски и албански граждани на 8 ноември, съобщи в понеделник (18 октомври) всекидневникът в Сараево "Независне Новине", като цитира дипломатически източници в Брюксел. Според източниците, визите ще бъдат премахнати до края на годината. Няколко страни, включително Франция и Германия, са поискали допълнителни гаранции за сигурност, за да подкрепят безвизовите режими за БиХ и Албания. На 7 октомври Европейският парламент даде зелена светлина за премахване на изискванията за визи за двете страни. Окончателното решение ще бъде взето от Съвета на министрите. (Независне Новине, Срна, РТС - 18/10/10)
