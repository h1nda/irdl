Държавни служители организират протест в Атина
					21/11/2010
					 
						АТИНА, Гърция -- Хиляди държавни служители организираха нов протест в Атина в петък (19 ноември), след като правителството съобщи окончателния проектобюджет за 2011 г., в който се предвиждат увеличение на данъците и съкращаване на държавните разходи. Служители от местната администрация и от държавната електрическа компания се събраха пред сградите на министерствата на вътрешните работи и околната среда в столицата, като скандираха лозунги срещу строгите икономически мерки, които се очаква да доведат до съкращаване на най-малко 10 000 работни места в държавния сектор. (Синхуа, Прес ТВ - 19/11/10)
