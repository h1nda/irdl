Очакват се промени на македонския кабинет в началото на ноември
24/10/2003
 
СКОПИЕ, Македония -- Местните медии съобщиха в четвъртък (23 октомври), че в началото на следващия месец ще бъдат обявени промени в правителството. Правителствени източници твърдят, че това ще стане по време на парламентарната сесия, в която премиерът Бранко Цървенковски ще направи отчет за работата на министрите през изминалата година. В промените вероятно ще участва по един министър от всяка партия в многоетническия кабинет.
Други новини: Демократическата партия на албанците подписа общия апел за насърчаване на гражданите да предадат незаконно притежаваното оръжие. Единадесет други партии подписаха апела ден по-рано. Партията за демократичен просперитет остава единствената, която не се е присъединила към обръщението. (Утрински весник - 24/10/03; A1 ТВ, МИА - 23/10/03)
