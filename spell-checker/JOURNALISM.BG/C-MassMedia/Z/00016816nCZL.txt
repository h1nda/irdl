Присъди за албанска банда; българската полиция разбива групировка за трафик на наркотици
					02/12/2005
					 
						ЛОНДОН, Обединено кралство -- Британски съд осъди петима албанци на общо 63 години затвор за това, че незаконно са въвеждали жени в страната и са ги принуждавали да проституират. Ръководителите на бандата Агрон Демарку, на 22 г., и брат му Фламур, на 34 г., получиха по 18 години, а Изет Фейзулаху, на 32 г., бе осъден на 14 години затвор. Още двама души бяха осъдени съответно на осем и пет години. Бандата бе заловена по време на голяма операция на "Скотланд ярд", започнала преди година.
						Също в четвъртък българските власти съобщиха, че двуседмична съвместна операция на правоохранителните органи в Ямбол и Хасково е довела до разбиването на международен канал за трафик на синтетична дрога. Наркотиците са били предназначени за арабския свят и Източна Европа. (Монитор - 02/12/05; Би Би Си - 01/12/05)
