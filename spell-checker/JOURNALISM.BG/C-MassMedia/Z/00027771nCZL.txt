Сръбската полиция откри оръжие, скрито по пътя към Съдебната палата
					17/09/2008
					 
						БЕЛГРАД, Сърбия -- Във вторник (16 септември) полицията откри оръжие по пътя, водещ към Съдебната палата в Белград, който е всекидневен маршрут между затвора и съда за подсъдимите, заподозрени в убийството на бившия министър-председател Зоран Джинджич. Убийци застреляха Джинджич на 12 март 2003 г. в центъра на Белград. Главният заподозрян по делото е Милорад Улемек-Легионера, който е смятан за един от най-опасните престъпници в Сърбия. Полицията е открила пет ръчни гранати и един пистолет по пътя, свързващ Белград с Ниш. Специалните части бързо са отишли на мястото, за да определят дали оръжието има някаква връзка със заподозрените. (Прес - 17/09/08; Бета, Танюг, Б92 - 16/09/08)
