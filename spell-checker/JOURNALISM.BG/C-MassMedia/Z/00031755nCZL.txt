Косовски албанци бяха изправени пред съда в Белград
					25/09/2009
					 
						БЕЛГРАД, Сърбия -- Съдебното дело срещу 17 косовски албанци, обвинени в убийство, изнасилване и изтезания на цивилни граждани в Косово през 1999 г., започна в четвъртък (24 септември) в съда за военни престъпления. Според обвинителния акт бившите членове на "Армията за освобождение на Косово" са убили най-малко 80 цивилни лица - сърби, роми и албанци - между юни и декември 1999 г.; други 153 души според обвинението са били измъчвани и осакатени от тях в гр. Гниляне, Източно Косово. Девет от ответниците бяха в съда в четвъртък. Останалите осем са все още на свобода и ще бъдат съдени задочно. (Бета, Танюг, ДПА - 24/09/09)
