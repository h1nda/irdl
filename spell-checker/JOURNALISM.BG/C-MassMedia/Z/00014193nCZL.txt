Международният представител за БиХ се връща в Белград 
					11/04/2005
					 
						БЕЛГРАД, Сърбия-Черна Гора -- Върховният представител на международната общност за Босна и Херцеговина (БиХ) Пади Ашдаун се завръща в Белград в понеделник (11 април) за да обсъди сътрудничеството с Трибунала на ООН за военни престъпления. Ашдаун ще се срещне със сръбския президент Борис Тадич, с премиера Воислав Кощуница, с външния министър на Сърбия-Черна Гора Вук Драшкович, както и с патриарха на Сръбската православна църква Павле. Според СВП той отново ще поиска по-интензивно сътрудничество, тъй като главният прокурор Карла дел Понте все още застъпва становището, че повечето от 14-те обвиняеми , които остават на свобода, се укриват или в Сърбия, или в сръбската автономна област на БиХ, Република Сръбска. (Бета, РТРС, Данас - 11/04/05)
