Правителството на Косово възстановява сръбските домове
28/03/2004
 
Премиерът на Косово Байрам Реджепи (вляво) и министърът на околната среда и териториалното планиране Етем Чеку присъстват на започването на възстановителните работи в квартал Улпияна в Прищина в събота. [Африм Хайрулаху]
ПРИЩИНА, Косово, Сърбия-Черна Гора -- Правителството на Косово започна възстановяването на апартаментите в Прищина в събота (27 март). Премиерът Байрам Реджепи посети мястото заедно с други официални лица. Той заяви, че са заделени 5 млн. евро за ремонта на над 280 сръбски домове, които бяха разрушени или повредени по време на двата дни на етнически насилия този месец. Реджепи обеща да работи за помирението на двете етнически групи и отново осъди актовете на насилие. Франческо Басталги, заместник-администратор на ООН в Прищина, каза, че усилията по възстановяването са "скромни, но окуражителни" и добави, че правителството на провинцията има да свърши още много работа.
В други новини, еврокомисарят по външната политика и сигурността Хавиер Солана каза на европейските ръководители по време на закрито заседание в Брюксел в петък, че те трябва държат вниманието си насочено към Косово, за да предотвратят избухването на нови насилия в сръбската провинция. (Би Би Си, Ройтерс, Б92, Бета, Танюг - 27/03/04; AП, АФП - 26/03/04)
