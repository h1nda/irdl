Американският посланик предупреди Анкара да не провежда трансгранични операции в Ирак
					19/07/2006
					 
						АНКАРА, Турция -- Американският посланик в Анкара Рос Уилсън заяви във вторник (18 юли), че Вашингтон не подкрепя едностранна трансгранична операция на Турция в Ирак. Той каза, че Съединените щати ще продължат да подкрепят усилията за прекратяване на терористичните действия на Кюрдската работническа партия (ПКК) чрез двустранни преговори с иракските и турските власти. 
						Коментарът на Уилсън бе направен ден след съобщения в медиите, че турското правителство е разпоредило на армията да планира трансгранични действия срещу кюрдските екстремисти, които според Анкара използват Северен Ирак като база за нападенията си. Турският премиер Реджеп Тайип Ердоган настоява, че страната му е готова да предприеме всякакви мерки за защита на безопасността и стабилността си. (Сабах, Аксам, Радикал, Заман, Джумхюриет - 19/07/06; НТВ, АФП - 18/07/06)
