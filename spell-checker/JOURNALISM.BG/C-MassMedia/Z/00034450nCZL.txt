Oпозиция: румънското правителство трябва да подаде оставка
					06/05/2010
					 
						БУКУРЕЩ, Румъния -- Крин Антонеску, лидер на опозиционната Националлиберална партия призова в сряда (5 май) правителството на премиера Емил Бок да подаде оставка и заяви, че президентът Траян Бъсеску трябва или да подаде оставка, или да намери действително решение на икономическата криза. Антонеску предлага по-малък кабинет, съставен от експерти в съответните области. "Новото правителство трябва да има най-много седем-осем министерства. Експертното правителство може да предотврати ненужните разходи, направени през 2009 г.", заяви Антонеску. Виктор Понта, лидер на другата голяма опозиционна партия - Социалдемократическата партия - е съгласен, че настоящият кабинет трябва да бъде сменен чрез предсрочни избори. Следващите парламентарни избори са насрочени за 2012 г. (Eвениментул Зилеи - 06/05/10; Реалитатеа, Зиаре - 05/05/10)
