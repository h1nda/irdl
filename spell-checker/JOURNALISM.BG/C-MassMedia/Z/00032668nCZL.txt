Сърбия арестува седем души във връзка със заплахите срещу журналист
					09/12/2009
					 
						БЕЛГРАД, Сърбия -- Вътрешният министър Ивица Дачич каза, че полицията е задържала седем души, включително трима малолетни, по подозрение, че са отправили заплахи срещу телевизионния журналист от Б92 Бранкица Станкович. Дачич каза във вторник (8 декември), че други лица се издирват във връзка със смъртните заплахи, отправени към известния журналист по "Фейсбук". Заплахите започнаха да се появяват, след като Станкович съобщи миналата седмица за престъпна дейност, в която са замесени лидери на групи на футболни запалянковци в Сърбия. (Танюг, Политика, Б92 - 08/12/09)
