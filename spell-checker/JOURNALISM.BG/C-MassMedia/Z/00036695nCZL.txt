Инцко предупреди, че властите в БиХ стават все по-разединени
					12/11/2010
					 
						НЮ ЙОРК, Съединени щати -- Върховният представител Валентин Инцко заяви в четвъртък (11 ноември) пред Съвета за сигурност на ООН, че властите в БиХ са станали по-разединени и че не правят почти нищо за напредъка на кандидатурата на страната за членство в ЕС и НАТО. "За съжаление националните интереси вътре в страната продължават да надделяват над сътрудничеството и компромиса," каза Инцко пред ООН, призовавайки за промяна в политическото мислене и готовност за диалог и компромис. Той предупреди, че БиХ не може да си позволи още четири години застой. Той бе остро критичен и към политиците от Република Сръбска, които продължават да спекулират с евентуалното отцепване на по-малката автономна област и отказват да преговарят за намирането на ново конституционно решение за БиХ, заявявайки, че това е "невъзможна държава". (AП, Синхуа, СВП - 11/11/10)
