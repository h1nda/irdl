Освобождаването на Чеку подразни Белград
					28/06/2009
					 
						БЕЛГРАД, Сърбия -- Сръбският президент Борис Тадич поиска в петък (26 юни) обяснение от България за освобождаването на бившия косовски премиер Агим Чеку, който се издирва от Сърбия за военни престъпления. Тадич каза, че начинът, по който българските власти са решили случая "не допринася за добрите отношения". Междувременно външният министър Вук Йеремич описа освобождаването на Чеку като "голямо разочарование" и "съкрушителен удар" върху международното право.
						В София българският външен министър Ивайло Калфин защити решението на властите, като заяви, че решението се основава върху съществуващи юридически аргументи. "Това е съдебен въпрос и аз не бих искал да го превръщаме в политически", каза той пред репортери. Чеку бе арестуван, докато влизаше в България през Македония. (ФоНет, Бета, Taнюг, Б92, Глас Сърбие, Агенция "София нюз", ДПА, AФП, Maкфакс, РИА Новости - 26/06/09)
