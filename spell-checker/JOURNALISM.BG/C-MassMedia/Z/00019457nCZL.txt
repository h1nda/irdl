Австрийският канцлер Шусел приветства промените в ЮИЕ след среща с премиери от региона
					02/08/2006
					 
						ЗАЛЦБУРГ, Австрия -- Канцлерът Волфганг Шусел приветства настъпилите в Югоизточна Европа (ЮИЕ) положителни промени след среща с премиери от региона, проведена в Залцбург във вторник (1 август). На срещата присъстваха премиерите на Албания -- Сали Бериша, на Босна и Херцеговина -- Аднан Терзич и на Хърватия -- Иво Санадер, както и специалният координатор на Пакта за стабилност за ЮИЕ, Ерхард Бусек. Шусел заяви, че срещата е била много конструктивна и че са били засегнати основно въпроси на регионалната сигурност и сътрудничество. Той отново подчерта подкрепата на Австрия за процесите на евроинтергация в страните от ЮИЕ и заяви, че Хърватия в частност би могла да служи за пример на останалите. Участниците разискваха още разширяването на Централноевропейското споразумение за свободна търговия, както и косовския въпрос. (Виесник, Дневни Аваз - 02/08/06; ХИНА, ХРТ - 01/08/06)
