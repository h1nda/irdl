Гърция обещава подкрепа за кандидатурата на Хърватска за ЕС
15/01/2003
 
ЗАГРЕБ, Хърватска -- По време на посещението си в Загреб във вторник (14 януари), гръцкият външен министър Георгиос Папандреу обеща подкрепа за усилията на Хърватска за присъединяване към ЕС и поздрави властите за успешното осъществяване на икономическите и политически реформи. На съвместна пресконференция с хърватския министър-председател Ивица Рачан, Папандреу заяви, че гръцкото председателство на ЕС ще съдейства на Хърватска за финализиране на Споразумението за стабилизация и асоцииране и започването на преговори за членство в ЕС. Той изказа предположение, че 2007 г. е възможна дата, ако страната ускори реформите. Рачан потвърди плановете за представяне на молба за започване на присъединителни преговори през февруари. (Вечерни лист, Весник - 15/01/03; ХИНА, ХРТ, АП, АФП - 14/01/03)
