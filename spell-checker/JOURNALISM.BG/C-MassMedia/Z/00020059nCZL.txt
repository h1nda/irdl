Българският министър на отбраната заяви, че участието в Афганистан трябва да продължи
					25/09/2006
					 
						СОФИЯ, България -- Министърът на отбраната Веселин Близнаков заяви в понеделник (25 септември), че макар и да няма решение за увеличаване на числеността на българските миротворци в Афганистан, участието в Международните сили за сигурност (ИСАФ) трябва да продължи. Близнаков говори пред репортери в София, след като се завърна от посещение през уикенда в Афганистан, където бе с началник-щаба на Българската армия генерал Златан Стойков. Според министъра увеличаването на числеността на българския контингент там зависи от финансирането. 
						Други новини -- Сърбия обяви в петък плановете си да изпрати военен лекар в Афганистан в рамките на норвежкия контингент от ИСАФ. Втори лекар трябва да го последва скоро. Следващия март Сърбия планира да изпрати 26 души военен персонал и трима офицери, които да служат под белгийско командване. (бТВ - 25/09/06; Монитор - 24/09/06; Дарик - 23/09/06)
