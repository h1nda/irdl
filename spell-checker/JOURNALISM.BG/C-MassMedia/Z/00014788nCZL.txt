Турският премиер назначава нови министри
					03/06/2005
					 
						АНКАРА, Турция -- Премиерът Реджеп Тайип Ердоган съобщи в четвъртък (2 юни) за промени в правителството след оттеглянето на трима министри. Пред репортери той заяви, че оставки са подали земеделският министър Шами Гюджлю, министърът на градоустройството и жилищното строителство Зеки Ергезен и държавният министър по въпросите на жените Гюлдал Аксът. Оставките бяха предшествани от съобщения в местните медии, че тримата ще бъдат уволнени заради лошо справяне със задълженията си. 
						Други новини: Лидерът на кипърските турци Мемет Али Талат пристигна в четвъртък в Анкара, придружен от премиера Ферди Сабит Сойер и от външния министър Сердар Денкташ. Тримата ще се срещнат с Ердоган и с турския външен министър Абдула Гюл. (AФП, TurkishPress.com - 02/06/05)
