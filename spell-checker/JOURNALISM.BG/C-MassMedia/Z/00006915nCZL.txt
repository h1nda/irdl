Кувейтска фирма започва изграждането на летищен проект в Албания
12/05/2003
 
КУКЕШ, Албания -- Кувейтската група Ал Карафи започна в събота (10 май) изграждането на международно летище в Кукеш, проект на стойност 14.2 млн. долара. Това е най-големият проект досега в слаборазвитата северна част на страната. Финансирани от Обединените арабски емиратства, строителните работи ще бъдат извършени от филиала на Ал Карафи Мак Албания. За приключване на строежа на летището, разположено на около 32 км южно от границата с Косово, ще са необходими 20 месеца. (Ройтърс- 10/05/03)
