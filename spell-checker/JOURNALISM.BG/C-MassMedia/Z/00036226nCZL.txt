Лидерите на румънските профсъюзи се договориха за съвместни протести 
					01/10/2010
					 
						БУКУРЕЩ, Румъния -- В четвъртък (30 септември) лидерите на основните профсъюзи се договориха за провеждането на съвместен протест срещу мерките на правителството за строги икономии. Това означава, че демонстрация, планирана за 7 октомври, може да бъде отложена, защото различни профсъюзи работят усилено за мобилизиране на своите членове. Лидерите планират да се срещнат отново в понеделник, за да обсъдят съвместната стратегия. Председателят на „Картел Алфа” Богдан Хосу каза, че исканията се отнасят до минималната заплата, новите работни места, закона за пенсиите и закона за заплатите в публичния сектор. Профсъюзите се надяват да мобилизират до 80 000 души. (Медиафакс, Реалитатя, Агерпрес, Котидианул - 30/09/10)
