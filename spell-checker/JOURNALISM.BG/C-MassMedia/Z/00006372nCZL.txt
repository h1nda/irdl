Сръбската полиция потвърди, че убийството на Джинджич е било организирано от Земунския клан
24/03/2003
 
БЕЛГРАД, Сърбия-Черна гора -- Сръбското Министерство на вътрешните работи потвърди в неделя (23 март), че убийството на премиера Зоран Джинджич на 12 март е планирано и извършено от Земунския клан. Министерството заяви, че щателното съвместно разследване на полицията и службите за сигурност е разкрило, че именно кланът е отговорен за убийството и добави, че по случая са задържани повече от 1 000 души, от които около 3 000 са арестувани.
Също в неделя, новоизбраният министър на отбраната на Сърбия-Черна гора Борис Тадич отрече, че бившият босненско-сръбски военен командир Ратко Младич се намира под закрилата на националната армия. Той добави, че армията няма сведения за пребиваването на заподозрени във военни престъпления в страната, въпреки твърденията на обвинението в Хага. (Танюг, Б92, ФоНет, Вечерне Новости - 23/03/03)
