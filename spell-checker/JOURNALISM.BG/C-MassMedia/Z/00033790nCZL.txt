Италия запозна ЕС с енергийните планове в Албания
					15/03/2010
					 
						ТИРАНА, Албания -- Албания ежегодно ще изнася до 3 милиарда kWh енергия за Италия, е заявило италианското правителство пред ЕС, според медийни репортажи от неделя (14 март). Реализацията на тези планове трябва да започне след пет години, докато Италия търси енергийни доставки извън собствената си територия. Европейският парламент реши миналата година, че до 2020 г. 20 % от цялата енергия, консумирана в ЕС, ще се произвежда от възобновяеми източници. Италия вече е започнала работа по свои енергийни проекти в Албания, участвайки в изграждането на вятърен парк във Вльора, център за биомаса в Лежа и нови водноелектрически централи. (Шекули, Топ Чанъл, Balkan Web - 14/03/10)
