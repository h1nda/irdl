Взривове разтърсиха град в Северно Косово 
					28/09/2010
					 
						ПРИЩИНА, Косово -- Два взрива разтърсиха северния град Звечан рано сутринта в понеделник (27 септември), като причиниха щети, но пострадали няма. Полицията заяви, че експлозиите са станали на една и съща улица. Един от източниците е съобщил, че взривните устройства са били хвърлени в двора на главния редактор на Радио "Митровица" Часлав Милисавлевич и пред частен магазин наблизо. Според твърденията взривовете са имали за цел да сплашат сина на Милисавлевич, за да подаде оставка от поста си в работна група по въпросите на Севера, която отговаря за създаването на Община Митровица. Милисавлевич и Драгана Стойкович, собственик на магазина, заявиха, че нападението е политически мотивирано. Домът на Милисавлевич беше обект на нападение и през юли. (Клан Косова, КТВ, Телеграфи, РТК - 27/09/10)
