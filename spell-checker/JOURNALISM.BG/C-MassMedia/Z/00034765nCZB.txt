От рози към домати: гърците се насочват към най-необходимото
		31/05/2010
		Работническата средна класа на Гърция е изправена пред трудни години, като изплаща с лихвите погрешните фискални мерки на правителството.
		Снимки и текст от Елизабет Марагула за Southeast European Times в Атина -- 31/05/10
 
		 
			
Доходите на семейство Трафалис ще намалеят с повече от 25% през следващия месец. 
			Грегори Трафалис, 38-годишен служител от държавния сектор, започна да заменя розите в градината си с домати. 
			 "Tова е началото на края за средната класа", допълва съпругата му Кристина Капиану, докато наблюдава загрижено 7-годишната им дъщеря. 
			Тричленното семейство живее в Пентели, богато предградие в северната част на Атина. И двамата са на постоянна работа: Кристина е секретарка в частна фирма, а Грегори е акаунт мениджър в близката община. Общият им месечен доход от 2200 хиляди евро ще намелее с повече от 25%. 
			 Управлявана от социалистите страна, където заплатите и социалните добавки съставляват 75% от общите разходи на правителството, според МВФ и където корупцията процъфтява, Гърция се оказа, че стремително върви към банкрут по-рано тази година с 300 милиарда евро дълг и дефицит от 13,7% от нейния БВП. ЕС и МВФ реагираха с пакет от спасителен заем от 110 милиарда евро. 
			За да изпълни своята част от споразумението, Гърция осъществява строги икономически мерки като голямо съкращаване на заплатите в държавния сектор, намаляване на пенсиите и увеличаване на данъците. 
			 "Средната класа не е защитена и пострада най-много [от мерките]. Висшето общество вероятно държи парите си в чужбина, а по-бедните са защитени [от социални програми]," каза пред SETimes Meган Грийн, икономист в "Икономист Интелиджънс Юнит". 
			Макар че конкурентоспособността на страната е ниска, гърците имат втората най-дълга работна седмица след Австрия от 27-те страни членки на ЕС. Гърците работят почти 44 часа, като минималната заплата е едва 680 евро на месец, кафето струва 4 евро, а литър бензин е 1,6 евро и продължава да поскъпва. 
			Високите заплати не са проблем, обясни Грийн. "Истинският проблем е че държавният сектор е раздут, налице са лошо управление на държавните средства и укриване на данъци." 
			
Вместо да се храни навън, Кристина сега готви вкъщи.
			Служител на постоянна работа с гимназиално образование, Грегори получава 1200 евро заплата на месец (800 евро основна заплата и 400 евро добавки), плюс бонуси от 800 евро на Коледа, 400 евро на Великден и 400 евро през август. 
			 Бонусите са интегрирани в гръцката система за заплащане на труда, което позволява на много работници да покриват сметки или да вземат отпуски. 
			Съкращенията в държавния сектор варират според заплатите, което съответства на трудовия стаж, образованието и броя на хората, които служителят издържа. 
			През април Грегори научи, че бонусите му са намалени с 30%, а надбавките с 12% от януари 2010 г., което означава, че сега той трябва да плаща на държавата 200 евро. 
			Следващото намаляване бе инспирирано от МВФ: 20% от добавките му и бонуси от 500 евро на Коледа, 250 евро на Великден и 250 евро през август от началото на юни, обясни той. 
			МВФ е известен с въвеждането на строги мерки, но в Гърция, където организацията "Трансперънси Интърнешънъл" предупреждава за растяща копурция, външен наблюдател може да се окаже от жизненоважно значение за фискалното оздравяване на страната. 
			 "МВФ гарантира достоверност в отчетността, което точно сега е необходимо на Гърция, ако тя иска да си възвърне доверието на инвеститорите", казва Грийн. 
			Чувството на обществото за несправедливост обаче нараства. 
			Масови протести се състояха на 5 май в центъра на Атина, при което загинаха трима души. По-късно този месец са планирани още протести. 
			 "[Правителството] краде от нас. Аз не съм крал, така че защо трябва да плащам", казва Грегори. 
			
Грегори смени някои от своите розови храсти с домати. 
			 "Най-големият риск във всички мои прогнози е, че социалното недоволство ще попречи на прилагането на [мерките]," каза Грийн. 
			Това лято офисът на Кристина ще бъде затворен. "При сегашното положение в Гърция се страхувам, че на моята възраст няма да мога да си намеря работа", казва тя. 
			Безработните днес в Гърция са главно млади хора, които се опитват да се включат в пазара на труда, каза за SETimes професорът по икономика в университета "Пиреус" Платон Тиниос. Безработицата в момента е 10,3% и до 2012 година ще достигне 15%. 
			Изправена през вероятността да получи месечна помощ за безработни от 500 евро, Кристина си припомня как неотдавна е излизала със семейството си за кафе и обяд навън. Но сега тя си стои в къщи и готви и много внимава какво купува, като вместо прясно месо купува замразено. 
			В Гърция вместо държавни програми за социални надбавки, семейството винааги е играело ролята на социална мрежа за сигурност, обяснява Тиниос. Но тази финансова "мрежа за сигурност" сега е застрашена. "Със задълбочаването на кризата този вид подкрепа няма да разполага с толкова пари." 
			Бащата на Грегори вече му е казал, че след като му намалят пенсията, той вече няма да може да му помага, ако се наложи. 
			Частните компании съкращават служителите си с 2% всеки месец и говорят за още по-големи съкращения. Несигурността расте сред 30-годишните, които на свой ред може да започнат да търсят по-добри възможности в чужбина. 
			 "През следващите две години много хора ще напуснат Гърция поради растящата безработица, високите данъци и ниските заплати", предупреждава Грийн. 
			Но засега семейство Трафалис остава тук, работи в градината и се готви за най-лошото.
