Вселенският патриарх ще защити кандидатурата на Турция за ЕС по време на среща с папата 
					20/11/2006
					 
						АНКАРА, Турция -- Православният вселенски патриарх Вартоломей заяви в интервю, публикувано в неделя (19 ноември), че ще защити кандидатурата на Турция за присъединяване към ЕС по време на предстоящата си среща с папа Бенедикт XVI. "Не е неправилно Турция да стане член на ЕС като мюсюлманска страна. ЕС не трябва да остава християнски клуб," каза Вартоломей. Той обаче предупреди, че ако има инциденти по време на посещението на папата, това ще бъде в ущърб на кандидатурата на Анкара. Бенедикт трябва да пристигне в Анкара след седмица. (ЮПИ - 18/11/06)
