Топи заяви, че 2010 г. ще бъде записана със "златни букви" в историята на Албания
					02/01/2011
					 
						ТИРАНА, Албания - Президентът Бамир Топи заяви в петък (31 декември), че 2010 г. ще се запомни в историята на Албания като годината, в която народът видя осъществяването на мечтата си за свободно пътуване. "Премахването на визите ще бъде записано със златни букви в нашата история", каза Топи в новогодишното си обръщение към нацията. В същото време той призова политиците да преодолеят политическия застой и да работят по-конструктивно за страната. "Нека [2011] бъде годината на интеграция с европейското семейство," каза Топи. (Болкънуеб, Коха Диторе, 24 Оре, Лайме - 31/12/10)
