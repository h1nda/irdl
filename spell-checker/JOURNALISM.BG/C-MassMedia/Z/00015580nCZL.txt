КейФОР ще засилят сигурността покрай два сръбски обекта в Косово
					14/08/2005
					 
						БЕЛГРАД, Сърбия-Черна гора -- КейФОР ще засилят сигурността покрай два сръбски религиозни обекта - манастира Високи Дечани и архиепископията в Печ, съобщиха от сръбския правителствен координационен център за Косово и Метохия в събота (13 август). Центърът похвали решението на КейФОР, определяйки го като "доказателство за доброто двустранно сътрудничество с КейФОР, което значително съдейства за запазване на стабилността в Косово". Сръбската молба бе представена по време на среща в Раска в петък между началника на генералния щаб на сръбската армия генерал-майор Драган Паскас и командващия КейФОР генерал-лейтенант Ив дьо Кермабон. Команадващият многонационалната бригада на КйеФОР "Югоизток" бригаден генерал Норберт Стиер потвърди, че ще бъдат установени пунктове за проверка около двата обекта. (Танюг - 13/08/05; Б92 - 12/08/05)
