Правозащитна организация направи оценка на свободата на пресата на Балканите
					30/04/2010
					 
						ВАШИНГТОН, Съединени щати -- Свободата на пресата е намаляла в почти всички региони на света през миналата година, според проучване на американската правозащитна организация „Фрийдъм Хаус”. Проучването, публикувано в четвъртък (29 април), разкрива намаляване на свободата на пресата за осма поредна година. На Балканите има само две страни в групата на „свободните” държави по отношение на медиите - Кипър и Гърция - класирани съответно на 19-о и 23-то място. Всички останали страни са в категорията на частично свободните - България на 76-о, Сърбия на 78-о, Черна гора на 80-о, Хърватия на 85-о, Румъния на 88-о, Македония на 94-то, Босна и Херцеговина (БиХ) на 97-о, Албания на 102-ро, Турция на 106-о и Косово на 108-о място. Докладът включва проучване за 196 държави в цял свят, базирано на 23 въпроса. Проучването е проведено в периода от 1 януари до 31 декември 2009 г. (Уебсайт на Фрийдъм Хаус - 29/04/10)
