Турски прокурори обвиниха петима заподозрени в убийството на журналист
					26/01/2007
					 
						АНКАРА, Турция -- Прокуратурата обвини петима души във връзка с убийството миналата седмица на турския журналист от арменски произход Хрант Динк. Сред заподозрените е направилият самопризнания физически убиец Йогюн Самаст, на 17 г. Другите четирима са обвинени в сформирането на организирана група и заговор за извършване на убийството. Единият от заподозрените, Ясин Хаял, според съобщенията е признал, че е убедил Самаст да убие Динк. Също в четвъртък (25 януари) полицейски отряд за обезвреждане на бомби е взривил подозрителен пакет, оставен край сградата на парламента в Анкара. Той съдържал бележка, подписана от ултранационалистическа групировка и съдържаща заплахи за извършване на бомбени атентати, ако Самаст и Хаял не бъдат освободени. (Ройтерс - 25/01/07)
