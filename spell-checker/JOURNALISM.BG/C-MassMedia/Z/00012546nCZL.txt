Турция поздравява Буш и заявява подкрепата си за войната срещу тероризма
					05/11/2004
					 
						АНКАРА, Турция -- Президентът Ахмет Неждет Сезер изпрати в четвъртък (4 ноември) послание до колегата си Джордж У. Буш, в което го поздравява за преизбирането му и обещава подкрепа за водената от САЩ война срещу терора, която, каза той, има за цел "да циментира мира и сигурността в огромен географски регион". От своя страна премиерът Реджеп Тайъп Ердоган заяви, че двете страни ще работят заедно в "борбата срещу тероризма, но в интерес на трансатлантическото сътрудничество, регионалната стабилност и установяването на хармония между цивилизациите". 
						Други новини: В четвъртък парламентът прие законодателство, с което ще се облекчи регистрацията на немюсюлмански асоциации в Турция. С новия закон също така се създава съдебна полиция и се изменят правилата за наказателно производство. Измененията са в отговор на загрижеността, изразена в доклада на ЕС за напредъка на Турция от миналия месец. (AФП, НТВ, Анадолска агенция - 04/11/04)
