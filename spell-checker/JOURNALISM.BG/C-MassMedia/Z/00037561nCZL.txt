Специалният пратеник на ЕС Лайчак е на посещение в БиХ
					24/02/2011
					 
						САРАЕВО, Босна и Херцеговина (БиХ) -- Специалният пратеник на ЕС Мирослав Лайчак започна в четвъртък (24 февруари) двудневна визита в БиХ за разговори по въпроси, свързани с кандидатурата на страната за ЕС. Преди визитата си Лайчак подчерта необходимостта от функциониращи институции, за да бъдат изпълнени поставените от ЕС критерии и да бъдат осъществени реформите. Въпреки че БиХ проведе редовни общи избори на 3 октомври, все още няма сформирано правителство в по-голямата автономна общност, Федерация БиХ. Няма и нов кабинет на ниво държава поради продължаващия конфликт между основните партии на бошнаците и на хърватите. (РТРС, СРНА, Радио Свободна Европа - 23/02/11)
