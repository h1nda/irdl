Румъния модернизира Центъра за контрол на въздушното движение
15/12/2003
 
БУКУРЕЩ, Румъния - Министърът на транспорта Мирон Митрея отбеляза края на първата фаза от изпълнението на проекта за модернизиране на Центъра за управление на въздушното движение в петък (12 декември). "Страната ни сега разполага с най-модерното съоръжение за управление на въздушното движение в ЮИЕ, " каза Митрея по време на церемония. Цената на целия проект се очаква да бъде 150 млн. евро. Системата за управление обхваща 17 летища в Румъния и център за регионално управление на полетите в Букурещ. (Ромпрес - 15/12/03)
