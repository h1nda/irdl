Еврокомисар критикува Турция заради съдебен процес срещу писател
					14/09/2005
					 
						БРЮКСЕЛ, Белгия -- Във вторник (13 септември) еврокомисарят по разширяването Оли Рен каза пред Европейския парламент, че решението на Турция да подведе под отговорност писател заради коментарите му относно избиването на арменци по време на Първата световна война е "достойно за съжаление" и е нарушение на Европейската конвенция по правата на човека. Орхан Памук е обвинен в оклеветяване, защото е казал по време на интервю, че един милион арменци и 30000 кюрди са били убити в Турция. Рен изрази също и съмненията си относно тълкуването на новия наказателен кодекс на Турция. Процесът срещу Памук трябва да започне на 16 декември -- това е и датата, на която лидерите на ЕС са планирали срещата си на върха в Брюксел. (Би Би Си, НТВ, EU Observer - 13/09/05)
