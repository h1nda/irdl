Словакия казва "не" на признаването" и "да" на партньорство с Косово
					23/04/2008
					 
						ПРИЩИНА, Косово -- Словашкият външен министър Ян Кубиш потвърди, че страната му е против признаването на независимостта на Косово по време на посещението си там във вторник (22 април). "Позицията на нашата страна остава непроменена: окончателният статут на Косово не дойде от Съвета за сигурност на ООН, с който е ангажирана Словакия", заяви Кубиш. Но той добави, че Словакия ще продължи да сътрудничи на мисиите на КФОР и ЮЛЕКС и е отворена за икономическо и социално партньорство с Косово. От своя страна, президентът на Косово Фатмир Сейдиу настоя, че Словакия трябва да преосмисли позицията си и да пристъпи към признаване на Косово. Кубиш също се срещна с умерения косовски сръбски лидер Оливер Иванович. (Коха Диторе, Експрес, Зенi - 23/04/08)
