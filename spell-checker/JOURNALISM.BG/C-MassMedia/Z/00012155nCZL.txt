САЩ повдигат обвинения срещу предполагаем палач от Сребреница
					30/09/2004
					 
						БОСТЪН, Съединени щати -- Федералната прокуратура е повдигнала обвинения срещу босненски сърбин за представяне на фалшиви документи и даване на лъжливи сведения относно ролята му в екзекуциите от Сребреница, след като той направил постъпки да емигрира в Съединените щати. Марко Бокшич, 40 г., е бил член на 10-а саботажна рота, която е провела екзекуции на мюсюлмани в Сребреница. Ако бъде осъден, той може да лежи в затвор в САЩ и да бъде екстрадиран в Босна и Херцеговина, където да бъде изправен на съд като военнопрестъпник. 
						Други новини: Прокурорите поискаха трибуналът на ООН да осъди двама босненски сърби съответно на 32 г. и 15 г. затвор за ролята им в клането в Сребреница. Видое Благоевич е бил командир на бригадата "Братунац". Драган Йокич е командвал сапьорите в бригадата "Зворник". (AП, ЮПИ, AФП - 29/09/04)
