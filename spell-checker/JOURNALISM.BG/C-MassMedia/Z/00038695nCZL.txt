Гръцкият премиер Папандреу се срещна с канадския премиер Харпър
					29/05/2011
					
						АТИНА, Гърция - Министър-председателят Георгиос Папандреу се срещна със своя канадски колега Стивън Харпър в Атина в събота (28 май), като двамата посетиха парламента и присъстваха на кръгла маса с бизнес делегации от двете страни. Те обсъдиха двустранните отношения, икономическото развитие, включително положението в еврозоната и усилията на Гърция да се справи с финансовите си проблеми. "Ние сме уверени, че нашите гръцки домакини тук и нашите европейски приятели ще продължат да решават проблемите така че глобалната икономика да продължи да регистрира растеж", каза Харпър. (AНА-MПА, EРТ, Нафтемпорики, Прото Тема - 28/05/11)
