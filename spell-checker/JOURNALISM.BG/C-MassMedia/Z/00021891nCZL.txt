Албанският премиер Бериша извърши промени в правителството
					13/03/2007
					 
						ТИРАНА, Албания -- Премиерът Сали Бериша обяви в понеделник (12 март), че е извършил промени в коалиционното правителство, ръководено от Демократическата партия (ДП), с цел ускоряване на темпа на реформите. Постът на заместник-премиер, заеман от Илир Рушмайли, ще бъде поет от Газменд Окета. Рушмайли заема мястото на Алдо Бумчи като министър на правосъдието. Буяр Нишани е новият вътрешен министър, който наследява Сокол Олдаши, подал оставка миналият месец, за да се кандидатира за кмет на Тирана. Майлинда Брегу заема мястото на Аренца Трашани като министър на европейската интеграция, Или Панго поема министерството на културата, туризма, младежта и спорта от Буяр Лескай, а Нард Ндока ще замени Максим Чикули като здравен министър. Промените изискват одобрението на президента Алфред Мойсиу и на парламента. (Албейниън Нюз, A1 TВ - 13/03/07)
