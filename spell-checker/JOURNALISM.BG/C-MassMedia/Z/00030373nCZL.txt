Студентите в Загреб прекратиха протестите си
					25/05/2009
					 
						ЗАГРЕБ, Хърватия -- Студентите от философския факултет на Загребския университет решиха в неделя (24 май) да сложат край на своите петседмични протести срещу плановете за промени в таксите за обучение. Според новите правила, наложени от правителството, безплатно обучение ще има само за студентите, които си вземат изпитите навреме. Обявявайки решението си в неделя, представителите на студентите заявиха, че не желаят да препятстват работата на своите колеги. Студентите в Риека и Задар прекратиха протестите преди около десет дена. (ХРТ, Явно, Ютарни Лист, БХРТ, Фена, БТА - 24/05/09)
