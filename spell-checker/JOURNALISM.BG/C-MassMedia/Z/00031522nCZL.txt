Посланици от западните страни подкрепят решението на ЦИК за камерите
					03/09/2009
					 
						ПРИЩИНА, Косово -- Посланиците на Франция, Германия, Италия, Обединеното кралство и Съединените щати подкрепят решението на Централната избирателна комисия (ЦИК) да не инсталира камери в избирателните секции по време на местните избори на 15 ноември, съобщиха медиите в четвъртък (3 септември). "Инсталирането на камери в избирателните секции не е норма в Европа или в Съединените щати", заявиха посланиците в Прищина. Според тях използването на камери застрашава фундаменталното право на гражданите на таен вот.
						Други новини -- НАТО ще даде ход на плановете си за намаляване на военното си присъствие в Косово, въпреки неотдавнашните разногласия между властите в Косово и ЮЛЕКС, съобщиха местните медии в четвъртък. Генералният секретар на НАТО Андерс Фог Расмусен заяви на пресконференция в Брюксел, че Алиансът ще продължи да работи за намаляване броя на военнослужещите от КФОР от 15 000 да 10 000 през идните месеци. "Положението със сигурността се е подобрило и условията са изпълнени, следователно можем да предприемем тази стъпка", каза Расмусен. (Koсова Сот, Експрес, Eпока е Ре - 03/09/09; Кохавижън, РТК - 02/09/09)
