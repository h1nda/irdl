Сърбия отново подчерта решимостта си да сътрудничи на Трибунала в Хага
					14/12/2009
					 
						БЕЛГРАД, Сърбия -- Прокурорът за военни престъпления Владимир Вукчевич каза в неделя (13 декември), че властите усилено издирват останалите двама укриващи се от правосъдието бегълци, Ратко Младич и Горан Хаджич, и подчерта, че има ясна политическа воля да бъде осъществено докрай сътрудничеството на страната с Трибунала в Хага. „Това вече не може да бъде пречка за нас по пътя ни към Европа. Ние не можем да бъдем държани като заложници от никого, нито дори от Ратко Младич или Горан Хаджич”, каза Вукчевич пред информационната агенция „Бета”. (Бета, Б92 - 13/12/09)
