Tурската полиция арестува 86 души по подозрения за връзки с ПКК
					14/02/2010
					 
						AНКАРА, Турция -- Полицията арестува 86 души в събота (13 февруари) по подозрения във връзки с обявената извън закона Кюрдска работническа партия (ПКК), заявиха източници на сигурността, цитирани от медиите. Според тях са били извършени операции в осем провинции в югоизточната и източната част на страната в опит да се предотвратят възможни демонстрации в понеделник, когато е 11-тата годишнина от арестуването на лидера на ПКК Абдула Йоджалан. 
						Хиляди кюрди се събраха в Страсбург, Франция в събота, за да искат освобождаването на Йоджалан. Според Федерацията на кюрдските асоциации във Франция на демонстрацията са присъствали повече от 15 000 души, макар че полицията е съобщила, че те са били 6500. Кюрдски семейства от Германия, Белгия, Холандия и Швейцариа са пристигнали в Страсбург, за да участват в демонстрацията. (Хюриет, AФП - 13/02/10)
