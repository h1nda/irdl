Инженерни части на ООН прочистиха буферната зона в Кипър от стари мини
					27/03/2008
					 
						НИКОЗИЯ, Кипър -- В сряда (26 март) сапьори на ООН завършиха операцията по разчистване на мините при пропускателния пункт на улица "Ледра" в Никозия, която разделя гръцкия и турския сектор в столицата на Кипър. Операцията в 70-метровата ивица "ничия земя", която пустееше от турското нахлуване през 1974 г., беше договорена по време на срещата миналата седмица между кипърския президент Деметрис Христофиас и кипърския турски лидер Мехмет Али Талят. Те се договориха също и за полагането на нови усилия за обединение на разделения остров. Пропускателният пункт може да бъде отворен в края на следващата седмица. 
						Разчистването на мините съвпадна с визитата в Северен Кипър на началника на турския генерален щаб генерал Яшар Буюканът. Той се срещна с Талят и обеща, че турските войски ще останат в Кипър, докато бъде установен "справедлив и дълготраен мир".
						Междувременно съветникът на кипърския гръцки президент Георгиос Якову и кипърският турски съветник Йоздил Нами се споразумяха в сряда за създаването на шест работни групи и седем технически комисии, които да подготвят бъдещите преки преговори за обединението. (Заман - 27/03/08; Ройтерс, Фамагуста Газет, Си Ен Ей, Хюриет, Уебсайт на ООН, ДПА, АНА-МПА, Синхуа, АФП, Сайпръс Мейл - 26/03/08)
