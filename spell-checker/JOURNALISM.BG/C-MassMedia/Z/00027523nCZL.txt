Косово ще представи нов план за интеграция на сръбските полицаи
					25/08/2008
					 
						ПРИЩИНА, Косово -- Вътрешното министерство и Косовската полицейска служба (КПС) подготвят план за връщане на сръбските полицаи на работните им места, които те напуснаха през февруари след обявяването на независимостта на Косово. Вътрешният министър Зенун Паязити каза в неделя (24 август), че ЮНМИК също работи по въпроса „и че с негова подкрепа ще постигнем напредък по въпроса”. Вицепремиерът Хайредин Кучи също апелира към сръбските служители от КПС да поемат отново задълженията си.
						Други новини -- Шестима служители на Косовските железници пострадаха в неделя при инцидент край централния град Глоговац. Влакът им, който превозвал пясък, дерайлирал на път от Прищина за Пея. (Зери, Коха Диторе, Лайм - 25/08/08; РТК, КТВ - 24/08/08)
