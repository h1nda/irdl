Осъденият военнопрестъпник Бърчич отказа да бъде депортиран в Хърватия 
					15/11/2007
					 
						ПОДГОРИЦА, Черна гора -- Черногорският военноморски офицер Илия Бърчич, който бе арестуван миналата седмица в Италия съгласно заповед за арест, издадена от Интерпол, отказа в сряда (14 ноември), при явяването си пред италиански съд, да бъде депортиран в Хърватия. Бърчич, който е заплашен с присъда от 15 години затвор за военни престъпления, издадена от Загреб задочно, заяви, че "никога не е бил информиран за воденето на какъвто и да било процес" срещу него в Хърватия. Той каза, че е дошъл в Италия по бизнесдела и като черногорски гражданин е имал контакти с хърватски държавни служители, които никога не са споменавали за какъвто и да било процес. (ХИНА, Вечерни Лист, РТРС, СРНА - 14/11/07)
