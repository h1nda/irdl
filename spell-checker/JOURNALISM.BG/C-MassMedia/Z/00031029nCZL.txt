Според проучване БиХ е най-корумпираната държава в региона
					23/07/2009
					 
						САРАЕВО, Босна и Херцеговина (БиХ) -- Ново проучване на "Прозрачност без граници" сочи, че БиХ е най-корумпираната държава в региона, според резултатите, публикувани в сряда (22 юли). Корупцията е широко разпространена както в Република Сръбска, така и във Федерация БиХ, според данните, събрани през последните два месеца. Представителят на "Прозрачност без граници-БиХ" Сърджан Благовчанин заяви, че респондентите са посочили местната администрация, съдилищата и здравеопазването като най-корумпираните сектори и че ключов проблем е липсата на политическа воля за борба с корупцията.
						Други новини от сряда -- Парламентът подкрепи решението на министър-председателя Никола Шпирич за освобождаване на министъра на сигурността Тарик Садович, който отказа да подаде оставка след обвиненията в лоша комуникативност и сътрудничество. Според съобщенията Вашингтон например се е оплакал, че Садович не е изгонил незабавно ислямски екстремисти, заподозрени във връзки с терористи от "Ал Кайда". (РТРС, Фена, СРНА, Танюг, Pincom.info, АФП - 22/07/09)
