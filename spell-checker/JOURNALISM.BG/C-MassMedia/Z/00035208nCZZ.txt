Дипломатически дневник: Шинаватра няма да навреди на отношенията между Черна гора и Тайланд
					06/07/2010
					Среща в Краков послужи за фон на разговорите между външните министри на Черна гора и Тайланд. Още в дипломатическите новини: Македония и Франция подписаха споразумение за защита на класифицираната информация.
					 
						
Бившият тайландски премиер Таксин Шинаватра. [Гети Имиджис]
						Бившият тайландски премиер Таксин Шинаватра не е пречка за отношенията между Тайланд и Черна гора, е заявил външният министър на Тайланд Касит Пиромия пред черногорския си колега Милан Рочен. Двамата министри се срещнаха в кулоарите на среща в Краков, Полша, където обсъдиха също сътрудничеството в туризма, търговията, инвестициите, културата и образованието. Шинаватра, който притежава черногорски паспорт, е издирван от властите в родината си по подозрения в участие в уличните протести срещу правителството в Банкок, при които загинаха повече от 80 души.
						*** 
						
						Македония и Франция подписаха в понеделник (5 юли) споразумение за обмен на взаимна защита на класифицираната информация. Македонският министър на отбраната Зоран Коняновски и френският посланик в Македония, Жан-Клод Шлюмберже, подписаха документа в Скопие. 
						*** 
						
						Босненският външен министър Свен Алкалай призовава ЕС да направи отстъпка и да даде възможност на Босна и Херцеговина (БиХ) да придвижи напред заявлението си за членство, дори и някои от условията да не са изпълнени. Той каза, че иначе БиХ ще изостане от останалата част от региона. Изказването му бе направено по време на посещение в Любляна, където се срещна със словенския си колега Самуел Збогар, както и с президента Данило Тюрк и премиера Борут Пахор.
						*** 
						
						Турският главен преговарящ с ЕС, Егемен Багъш, посети Букурещ на 29 юни. Той каза, че Турция може да бъде стабилизиращ фактор, както и "енергиен коридор между Европа, Централна Азия и Близкия изток." В Букурещ той се срещна с премиера Емил Бок и министъра по европейските въпроси Богдан Маною. 
						(Различни източници -- 29/06/10-06/07/10)
