МКИЛ представи нови методи за откриване на масови гробове в Босна и Херцеговина
		17/08/2005
		 
			ЗВОРНИК, Босна и Херцеговина (БиХ) – Във вторник (16 август) базираната в Босна и Херцеговина Международна комисия за изчезналите лица (МКИЛ) съобщи за нов метод за намиране и картографиране на масови гробове, комбиниращ сателитни снимки и техники за установяване на устойчивостта на почвата. Методът, приложен на мястото на гроб близо до Зворник, е разработен от екип изследователи от Великобритания и САЩ по поръчка на МКИЛ. Те са проучили 16 различни масови гроба в Източна Босна и Херцеговина и са открили общи характеристики, които помагат за откриването на други скрити места. 
			Други новини -- Във вторник правителството на Република Сръбска (РС) обяви, че подгрупа на Комисията за Сребреница, имаща задачата да следи дейността на министерството на отбраната на РС във връзка с проучването на клането в Сребреница, е приела и представила, съгласно исканията, доклад до върховният представител Пади Ашдаун. Не бяха предоставени други подробности. (Уеб-сайт на МКИЛ, ФЕНА, Източници на СВП, Уеб-сайт на правителството на РС - 16/08/05)
