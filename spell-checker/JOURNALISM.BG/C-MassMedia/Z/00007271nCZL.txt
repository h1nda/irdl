Турция осъди нападението срещу американското консулство
12/06/2003
 
АНКАРА, Турция -- Правителството осъди нападението, извършено в сряда (11 юни) срещу американското консулство в южния град Адана, и обеща да засили мерките за сигурност около всички чужди мисии в страната. Около обяд един мъж е влезнал в консулството и е хвърлил взривно устройство -- ръчно направена бомба или граната, съобщиха различни източници. Няма данни за пострадали, въпреки че една стена е била повредена и няколко прозореца счупени. Второ устройство е било обезвредено преди да избухне. Арестуван е турски гражданин, който е казал, че е извършил нападението в отговор на израелското нападение във вторник срещу палестинската военизирана група Хамас. Властите съобщиха, че разследват за вероятни връзки на нападателя с терористични организации. (Хюрриет, Миллиет - 12/06/03; Гласът на Америка, Ройтерс, АП, Анадолска агенция, НТВ, ТРТ 2, АФП - 11/06/03)
