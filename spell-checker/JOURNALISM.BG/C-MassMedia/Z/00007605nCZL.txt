Световната програма по прехранването към ООН откри отново представителство в Турция
11/07/2003
 
АНКАРА, Турция -- Правителството и Световната програма по прехранването към ООН (СПП) подписаха споразумение в четвъртък (10 юли) за дейност и представителство на СПП в Турция. Организацията закри представителството си в Анкара през 1998 г., тъй като Турция тогава бе оценена като страна, способна сама да задоволява потребностите си от храни и нямаща нужда от международна помощ. СПП реши да открие отново офис в Турция, за да организира доставките на спешна хранителна помощ в Ирак след края на войната. Организацията вече закупи стоки и услуги на стойност 95 млн. дол. от Турция. (Анадолска агенция, НТВ - 10/07/03)
