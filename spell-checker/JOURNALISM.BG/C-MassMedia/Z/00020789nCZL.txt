Македонското правителство и общините обсъдиха въпроси на децентрализацията 
					28/11/2006
					 
						СКОПИЕ, Македония -- Премиерът Никола Груевски се срещна в понеделник (27 ноември) с административния съвет на Асоциацията на органите на местното управление (АОМУ). Според съобщенията Груевски е обещал на АОМУ, че кабинетът ще обслужва 90 % от дълговете на училищата и ще предостави 8,5 млн. евро за компютризация на началните и средните училища в цяла Македония. Освен това кабинетът ще помогне при финансирането на строителството на 85 спортни съоръжения и ще осигури автобуси за училищата в селските райони. В същото време представителите на АОМУ призоваха кабинета да помогне за изплащането на общинските дългове. (Вечер - 28/11/06; MИA, A1 ТВ - 27/11/06)
