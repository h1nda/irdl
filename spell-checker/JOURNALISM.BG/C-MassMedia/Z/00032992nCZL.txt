Българският премиер Борисов бе избран за председател на ГЕРБ
					11/01/2010
					 
						СОФИЯ, България -- Премиерът Бойко Борисов бе единодушно избран в неделя (10 януари) за председател на управляващата партия "Граждани за европейско развитие на България" (ГЕРБ). Той ще замени Цветан Цветанов като ръководител на партията. Като бивш кмет на София, Борисов по-рано не можеше да бъде партиен лидер, тъй като законодателството не позволяваше кметове да заемат постове на партийни председатели. Цветанов сега ще бъде заместник-председател. Независимо от формалната промяна в ръководството на партията нейният политически курс ще остане непроменен. (Сега, Труд - 11/01/10; БНР, Дневник - 10/01/10)
