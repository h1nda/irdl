България и Русия се договориха да започнат изграждането на АЕЦ
					22/02/2010
					 
						МОСКВА, Русия -- България и Русия се договориха да започнат тази есен изграждането на атомна електроцентрала в българския град Белене, заяви в събота (20 февруари) руският енергиен министър Сергей Шматко след визита в София за разговори с българския си колега Трайчо Трайков. Шматко добави, че са били обсъдени редица подробности и в частност готовността на Русия да предостави финансова помощ, докато се намери стратегически инвеститор. Русия ще финансира строежа на централата чрез специално създадено за проекта дружество и е готова да инвестира 1,9 млрд. евро за период от две години. Усилията за изграждане на електроцентралата бяха спирани много пъти. (ИТАР-ТАСС, Стандарт, Дарик - 20/02/10)
