КФОР и полицейските сили на ООН отричат придвижване на бунтовници към Сърбия
13/02/2003
 
ПРИЩИНА, Косово, Сърбия-Черна гора -- В сряда (12 феруари) говорители на КФОР и полицейските сили на ООН отхвърлиха твърденията, че въоръжени етнически албанци се съсредоточават в два града, за да проникнат в южна Сърбия. "Нямаме никаква информация, че на територията на Косово действа терористична организация ", заяви подполковник Тони Адамс. Той допълни, че миротворците не са открили движение на въоръжени бунтовници където и да е в провинцията. Говорителят на полицейските сили на ООН Дерек Чапел потвърди, че няма данни Сърбия да е застрашена. Двете изявления бяха направени след като сръбският вицепремиер Небойша Чович помоли КФОР и полицейските сили на ООН да засилят сигурността по границите на Сърбия поради сведения, че въоръжени бунтовници организират атаки в Прешево, Медведжа и Буяновац. (СиЕнЕн, АФП, Б92, Танюг, БиБиСи - 12/02/03)
