Депутатът от ЕП Свобода предлага решение от типа Дейтън за Северно Косово
					14/05/2010
					 
						БРЮКСЕЛ, Белгия -- Депутатът от Европейския парламент (ЕП) Ханес Свобода каза в четвъртък (13 май), че едно от възможните решения за сърбите в Северно Косово би било широка автономия, подобна на тази, предложена на сърбите в Босна и Херцеговина (БиХ) съгласно Дейтънското мирно споразумение. В интервю за белградския всекидневник "Дневник" Свобода каза, че това ще изисква доминираната от сърби северна част на Косово да бъде под съвместната отговорност на Белград и Прищина. "Нужно ни е решение, което не поставя под въпрос независимостта на Косово, но би осигурило широка автономия на сърбите," каза Свобода. Той е заместник-председател на групата на Прогресивния алианс на социалистите и демократите в ЕП. (Дневник, РТК, МИА - 13/05/10)
