Костов е вероятният нов премиер на Македония
12/05/2004
 
СКОПИЕ, Македония -- Партиите от управляващата коалиция - Социалдемократическият съюз за Македония, Демократичният съюз за интеграция и Либерално-демократическата партия - се споразумяха във вторник (11 май), че Хари Костов ще наследи новоизбрания президент Бранко Цървенковски на поста премиер. Те също така постигнаха съгласие, че ще има персонални промени в кабинета, но без промяна в разпределението на министерските кресла между трите партии. Цървенковски полага клетва като президент в сряда.
Други новини: в понеделник Македония и Албания подписаха двугодишно споразумение за сътрудничество в сферата на образованието и науката. Всяка страна ще признава съответно дипломите за университетско образование на другата и ще насърчава съвместните научни изследвания. (Утрински вестник - 12/05/04; А1 ТВ, АТА, МИА - 11/05/04)
