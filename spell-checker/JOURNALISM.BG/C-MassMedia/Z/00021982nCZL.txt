Сръбският демократичен блок все още не може да се договори за сформирането на нов коалиционен кабинет
					21/03/2007
					 
						БЕЛГРАД, Сърбия -- Още един кръг от разговори между партиите в сръбския демократичен блок за сформирането на ново правителство завърши без конкретен напредък във вторник (20 март). Демократическата партия (ДП), коалицията Демократическа партия на Сърбия-Нова Сърбия (ДПС-НС) и "Г17 плюс" все още не могат да постигнат споразумение за бъдещия кандидат за премиер. ДПС-НС отхвърли кандидата на ДП за поста, бившия финансов министър Божидар Джелич, настоявайки, че ДП не може да държи и президентския, и министър-председателския пост. (Блиц, Данас - 21/03/07; РТС, Танюг, Бета - 20/03/07)
