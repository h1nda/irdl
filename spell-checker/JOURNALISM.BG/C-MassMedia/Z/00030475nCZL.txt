Хърватски гражданин се е намирал на борда на изчезналия самолет
					03/06/2009
					 
						ЗАГРЕБ, Хърватия -- Хърватски гражданин е бил сред пътниците на самолета "Еърбъс" на "Ер Франс", който изчезна над Атлантическия океан, съобщиха местните медии във вторник (2 юни). Местните медии го идентифицират като Зоран Маркович, 45-годишен моряк от Грижане, Западна Хърватия. Неговата съпруга Далия отхвърли съобщенията в медиите, че Маркович е закъснял за полета и не се е качил на борда навреме. Самолетът на "Ер Франс", превозващ 228 души пасажери и екипаж, изчезна от екраните на радарите рано сутринта в понеделник. (ХРТ, ХИНА, Нови Лист, Кроейшън Таймс - 02/06/09)
