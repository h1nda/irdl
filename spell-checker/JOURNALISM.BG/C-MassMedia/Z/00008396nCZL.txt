Гръцкият външен министър призова за международно внимание към Балканите
18/09/2003
 
ВАШИНГТОН, Съединени щати -- В среща с американския си колега Колин Пауъл гръцкият външен министър Георгиос Папандреу заяви в сряда (17 септември), че макар и интересът на международната общност е насочен към Близкия изток, Балканите също не трябва да бъдат пренебрегвани, тъй като те си остават труден регион. Папандреу приключва двудневното си посещение във Вашингтон, една от темите на което бе кипърският спор.
Междувременно таксиметрови шофьори в Атина и Атика обявиха 48-часова стачка, настоявайки да им бъде позволено да повишат тарифите си. Те протестират и срещу правителствените планове да направят задължителна употребата на електронни касови апарати в превозните им средства, а така също и срещу отказа на кабинета да разреши ползването на автобусните пътни ленти от такситата. (МПА, АНА - 18/09/03)
