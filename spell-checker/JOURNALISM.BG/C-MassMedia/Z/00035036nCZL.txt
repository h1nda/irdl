Румънската опозиция ще отложи ново искане за вот на недоверие 
					22/06/2010
					 
						БУКУРЕЩ, Румъния -- Двете най-големи опозиционни партии, Социалдемократическата и Националлибералната, решиха в понеделник (21 юни) да отложат внасянето на ново искане за вот на недоверие срещу правителството до есента. Съществуваха първоначални планове да бъде внесено ново искане непосредствено след като кабинетът оцеля при това от 15 юни, поискано по силата на спешната процедура за прокарване на неговия план за строги финансови ограничения. Ръководствата и на двете опозиционни партии обаче решиха, че е твърде рано да се предизвиква нов парламентарен дебат. Освен това след няколко месеца мерките за строги икономии ще са се отразили по-тежко върху населението, което ще засили подкрепата за опозицията. Кабинетът едва оцеля при последното гласуване на вот на недоверие. (Котидианул, Евениментул Зилеи, Гъндул - 22/06/10)
