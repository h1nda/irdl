Грегориан отхвърли възможно разделение на БиХ
					20/10/2008
					 
						САРАЕВО, Босна и Херцеговина (БиХ) -- Заместник-върховният представител на международната общност Рафи Грегориан напълно изключи възможността за разделяне на БиХ, която неотдавна бе изразена от парламента на Република Сръбска (РС), съобщиха медиите в неделя (19 октомври). Управителният съвет на съвета за прилагане на мира некелкократно подчерта, че суверенитетът и териториалната цялост на БиХ се основават на международното право и са гарантирани от ООН и от международната общност, подчерта Грегориан. "БиХ не може да бъде разделена и всеки, който се опитва да направи това, ще се изправи пред сериозни последици", настоя той. Той също отхвърли всички критики за работата и ролята на Службата на Върховния представител. "Политиците тук умеят да изразят какво не е наред със статуквото. Това, което се оказаха неспособни да предложат, е визия за бъдещето", каза Грегориан. През последните седмици няколко високопоставени официални представители призоваха ЕС да засили вниманието си към БиХ. Върховният представител Мирослав Лайчак например сравни отношенията между Сараево и Баня Лука с тези между Чешката република и Словакия преди да се разделят. (Дневни Аваз, Независне Новине - 19/10/08)
