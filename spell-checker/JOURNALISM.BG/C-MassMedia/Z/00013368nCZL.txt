Заместник-ръководителят на КОНГРА-ГЕЛ бе арестуван в Германия 
					25/01/2005
					 
						БЕРЛИН, Германия - Заместник-председателят на терористичната група КОНГРА-ГЕЛ бе арестуван в Южна Германия, потвърди говорител на прокуратурата в град Нюремберг в понеделник (24 януари). Ремзи Картал бе арестуван по силата на международна заповед, издадена от Турция във връзка с подозрения,че лицето членува в терористична организация, каза той. Картал пребивава постоянно в Брюксел, но е бил в Германия по повод културна проява, съобщава информационната агенция MHA. КОНГРА-ГЕЛ е новото име на Кюрдската работническа партия. (Си Ен Ен Тюрк - 25/01/05; АФП - 24/01/05)
