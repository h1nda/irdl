Ирландският дипломат Фауър пое поста на специален представител на ЕС в Македония 
					01/11/2005
					 
						СКОПИЕ, Македония -- Ирландският дипломат Ъруан Фауър трябва да поеме във вторник (1 ноември) поста на специален представител на ЕС и ръководител на делегацията на Европейската комисия в Македония. Фауър ще съчетава задълженията на Михаел Салин и Донато Киарини. Неотдавна ЕС реши да слее двата поста с цел да рационализира дейността. 
						Други новини -- В понеделник македонски съд осъди бивш бунтовник, етническия албанец Милдет Мечкай, на четири години затвор за отвличането на трима македонски полицаи по време на междуетническия конфликт през 2001 г. Тримата са били отвлечени от петима въоръжени мъже, облечени в униформите на вече разформированата "Армия за национално освобождение", и са били държани като заложници от 23 до 28 юни. Другите обвиняеми по делото бяха оправдани по силата на закон за амнистия. (A1 ТВ, Уеб-сайт на македонското правителство - 01/11/05; A1 ТВ, Макфакс - 31/10/05)
