Хърватски прокурор поиска затвор за двама генерали в оставка
					22/05/2008
					 
						ЗАГРЕБ, Хърватия -- Прокурор поиска в сряда (21 май) двама хърватски генерали в оставка да бъдат пратени в затвора за това, че не са наредили на частите под тяхно командване да не нападат сръбски цивилни през септември 1993 г. В своята заключителна реч по време на процеса срещу генералите Рахим Адеми и Мирко Норац прокурорът Анте Квакан каза, че те трябва да бъдат наказани за това, че не са предотвратили извършването от страна на техни подчинени на убийството на 23-ма цивилни и петима войници, както и на палежи и грабежи. Адеми и Норац са били командващи в региона на т.нар. анклав Медак и са най-високопоставените хърватски офицери, дадени под съд за жестокости срещу сърбите. И двамата не се признаха за виновни. Присъдата се очаква следващия месец. (Ютарни Лист, ХИНА, АП - 21/05/08)
