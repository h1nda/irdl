Премиерът на Румъния Нъстасе призова министрите да предложат антикорупционни мерки
09/07/2004
 
БУКУРЕЩ, Румъния -- Премиерът Адриан Нъстасе поиска от всички министри да предложат конкретни, радикални мерки за борба с корупцията, заяви говорителката на правителството Деспина Неагое. Искането бе направено след като ръководителят на делегацията на Европейската комисия Джонатан Скийл подкрепи думите на отпътуващия скоро от страната американски посланик в Румъния Майкъл Гест, който заяви, че Румъния продължава да е обхваната от заразата на широко разпространената корупция. В изявление в пресата в четвъртък (8 юли) Скийл заяви че на Румъния й липсва ясно осъзнаване на факта, че никой не е над закона. Той даде висока оценка на Гест за ролята му в кампанията против корупцията. (Медиафакс, Ромпрес - 08/07/04)
