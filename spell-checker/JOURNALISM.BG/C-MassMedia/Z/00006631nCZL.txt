Дел Понте оценява високо сътрудничеството на Хърватска с Трибунала на ООН
17/04/2003
 
ЗАГРЕБ, Хърватска -- Главният прокурор на ООН Карла дел Понте заяви пред репортери в сряда (16 април), че е констатирала голямо подобрение в сътрудничеството на Загреб с Трибунала на ООН. "Сигурна съм, че занапред ще бъде много по-лесно да получим изцяло съдействието на Хърватска. Може би следващото ми посещение ще бъде само за да изразя благодарността си за пълното сътрудничество", каза тя. Дел Понте посочи обаче, че Загреб трябва да арестува и екстрадира генерал Анте Готовина и да позволи достъпа до класифицирани документи на министерството на отбраната.
Според съобщение на АФП от сряда, ЕС обмисля въвеждането на забрана за влизане на лица, заподозрени в съучастие на обвиняеми във военни престъпления. В момента се изготвя списък с актуализирани данни поради наличието на нова информация. (Весник - 17/04/03; AП, AФП, ХИНА, ХРТ - 16/04/03)
