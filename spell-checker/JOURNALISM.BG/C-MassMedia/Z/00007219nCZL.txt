Нов българо-гръцки ГКПП ще бъде открит през 2007 г.
08/06/2003
 
КЪРДЖАЛИ, България -- Министърът на регионалното развитие и благоустройството Валентин Церовски съобщи, че нов българо-гръцки ГККП Маказа ще бъде открит през 2007 г., когато България ще се присъедини към ЕС. Той каза това в петък (6 юни) на церемония по случай започването на строителството на пътя Подкова - Маказа, свързващ южното село Подкова с границата. Строителният проект, който е част от българо-гръцката програма за погранично сътрудничество, трябва да бъде завършен през 2005 г. Програмата ФАР на ЕС е осигурила 14.6 млн. евро за проекта, а българското правителство е отпуснало други 3.9 млн. евро. (Дневник, БТА - 06/06/03)
