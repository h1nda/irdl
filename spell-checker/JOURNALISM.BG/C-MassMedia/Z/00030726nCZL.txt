Инцко отправи призив за диалог в БиХ
					26/06/2009
					 
						САРАЕВО, Босна и Херцеговина (БиХ) -- Върховният представител Валентин Инцко подчерта в четвъртък (25 юни), че няма алтернатива на диалога между трите съставни националности в страната. Той имаше среща с Милорад Додик от Алианса на независимите социалдемократи в Република Сръбска и Драган Чович от Хърватския демократичен съюз на БиХ. От преговорите отсъстваше ръководителят на бошнашката Партия на демократичното действие Сюлейман Тихич, който отказа да участва поради все по-отцепническите изказвания на Додик, както той ги определи. Инцко бе инициатор на срещата, за да накара лидерите на БиХ да се ангажират изцяло с осъществяването на останалите цели, поставени от Съвета за прилагане на мира, за да може да бъде закрита на неговата Служба на върховния представител. Той подчерта също така подкрепата на международната общност за така наречения Процес от Пруд като форум на политически диалог за решаване на важни политически проблеми.
						След разговорите Чович заяви, че ще организира среща в неделя в Мостар на осемте най-големи партии в БиХ за обсъждане на пътищата за ускоряване на осъществяването на дневния ред на свързаните с ЕС реформи. (РТРС, Фена, БХРТ, СВП, Онаса, РТС - 25/06/09)
