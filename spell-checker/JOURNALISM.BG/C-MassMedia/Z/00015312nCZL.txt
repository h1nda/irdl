Трибуналът на ООН потвърди присъдата на Бабич
					19/07/2005
					 
						ХАГА, Холандия -- В понеделник (18 юли) трибуналът на ООН за военни престъпления потвърди 13-годишната присъда на лидера на хърватските сърби Милан Бабич за участието му в кампания за прогонване на хърватите от самообявилата се Република Сръбска Краина през 1991-1992 г. Той се предадe доброволно и се призна за виновен в рамките на споразумение с прокуратурата, която се отказа от няколко обвинения срещу него и предложи 11-годишна присъда. Апелативната камара на трибунала обаче заяви, че съдиите от първия съдебен състав са били прави да пренебрегнат тази препоръка и да наложат по-дълга присъда. (Ройтерс - 19/07/05; Уеб-сайт на МНСБЮ, Ройтерс, Танюг, Б92 - 18/07/05)
