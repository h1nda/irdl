Премиери от ЮИЕ участваха в благотворителен футболен мач във Виена
					12/05/2006
					 
						ВИЕНА, Австрия -- Българският премиер Сергей Станишев, турският Реджеп Тайип Ердоган, хърватският Иво Санадер и румънският Калин Търичану взеха участие в благотворителен футболен мач заедно с няколко свои европейски колеги във Виена в четвъртък (11 май), в навечерието на срещата на върха между ЕС и Латинска Америка. Австрийският канцлер Волфганг Шусел и президентът на ЕК Жозе Барозу бяха начело на двата отбора. Мачът бе с цел набиране на средства за виенска благотворителна организация, която помага на бездомни деца. 
						Срещата на върха включва държавните лидери на 25-те страни членки на ЕС и 33-ма лидери от Латинска Америка и Карибите. Ще се обсъждат дванадесет теми, сред които енергетика, търговия, развитие, имиграция и околна среда. (Евронюз, НТВ, БиБиСи, ДВ - 11/05/06)
