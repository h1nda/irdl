Гръцката гранична полиция конфискува 15 кг хероин
22/06/2003
 
АТИНА, Гърция -- Полицията съобщи, че е конфискувала 15 кг хероин, скрит в автомобила на албанка, която се е опитала да мине през ГККП Какавия. Според заявление на полицията от петък (20 юни), жената е пътувала за италианския град Парма.
В други новини, граничната полиция в Суфли е открила 32 незаконни емигранти в камион, превозващ природен газ. Властите съобщиха, че те са се били скрили в цистерната, оборудвана със специални въздушни тръби. Шофьорът е арестуван. (Екатимерини - 21/06/03; AНA - 20/06/03)
