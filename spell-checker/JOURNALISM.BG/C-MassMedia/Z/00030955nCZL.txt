Полицията арестува бивш шеф на хърватските железници
					16/07/2009
					 
						ЗАГРЕБ, Хърватия -- Полицията арестува бившия директор на "Хърватските железници" (ХЖ) Даворин Кобак по обвинения в присвояване на средства от държавната компания, съобщиха местните медии в сряда (15 юли). Двама служители на АЖИТ(AGIT), подразделение на "ХЖ Карго", също са били задържани. Според обвиненията тримата са присвоили около 3 милиона евро от АЖИТ(AGIT) посредством офшорни компании. Дирекцията за борба с корупцията (УСКОК) започна през февруари разследване по обвинения в пране на пари в ХЖ и АЖИТ(AGIT). (Ютарни Лист, ХРТ, ХИНА, Пословни Дневник - 15/07/09)
