Словения обеща да подкрепя интеграцията на Македония
					19/05/2009
					 
						ЛЮБЛЯНА, Словения -- Президентът Данило Тюрк се срещна с гостуващия му македонски колега Георге Иванов в понеделник (18 май) и го увери, че Словения ще продължи подкрепата си за кандидатурата на Скопие за присъединяване към ЕС и НАТО. По време на разговорите им в Любляна Тюрк изрази също така подкрепата си за усилията на посредника на ООН Матю Нимиц за уреждане на отдавнашния спор за името между Македония и Гърция. Иванов, който току що встъпи в длъжност, каза, че очаква преговорите да се ускорят след изборите за Европейски парламент в Гърция следващия месец. "Нашето желание е да се намери разумен компромис, който няма да навреди на интересите на македонската държава", каза Иванов пред репортери. (МИА, A1, МРТ, СТА, БТА, Ройтерс - 18/05/09)
