Сръбски прокурори прекратиха делото срещу Пърда
					03/03/2011
					 
						БЕЛГРАД, Сърбия - Прокуратурата за военни престъпления съобщи в четвъртък (3 март), че прекратява делото срещу хърватския ветеран от войните Тихомир Пърда поради липса на доказателства. Заместник-прокурорът за военни престъпления Бруно Векарич заяви, че по време на следствието са били разпитани 44 свидетели в Сърбия и в Хърватия. Според него делото е пример за добро регионално сътрудничество с държавните прокуратури на Хърватия и Босна и Херцеговина (БиХ). Тихомир Пърда бе задържан миналия месец на границата между Хърватия и БиХ със сръбска заповед за арест. Властите в Белград го подозираха в участие във военни престъпления, извършени срещу сърби във Вуковар в началото на конфликта от 1992-1995 г. (Бета, Данас, РТС, Б92 - 03/03/11)
