Италия депортира 117 румънци 
					19/11/2007
					 
						РИМ, Италия -- Властите разпоредиха на 117 румънски граждани да напуснат страната, предадоха в неделя (18 ноември) местните медии. Представители на властите заявиха, че чужденците имат криминални досиета и се смятат за заплаха за сигурността в Италия. Няколко десетки румънци вече са депортирани, а други, които изчакват полети за родината си, са в лагери за задържане. Италианското правителство прие преди две седмици указ, разрешаващ изгонването на граждани от ЕС, които представляват заплаха за националната й сигурност. Решението бе взето след убийството на италианка, в което е обвинен румънски циганин. (AФП, Ройтерс - 17/11/07)
