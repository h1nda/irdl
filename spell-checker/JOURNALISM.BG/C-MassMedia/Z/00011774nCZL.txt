Гъркинята Халкиа побеждава на 400 м бягане с препятствия за жени
					26/08/2004
					 
						АТИНА, Гърция – Фани Халкиа, сравнително непозната атлетка, извоюва изненадваща победа на олимпиадата в Атина, като спечели състезанието на 400 м бягане с препятствия за жени в сряда (25 август). “Исках да докажа, че когато гърците си го поставят за цел, могат да се издигнат до най-високото стъпало на подиума”, сподели тя по-късно. Румънката Йонела Търля-Манолаке завърши втора в същото състезание. Във ветроходството Николас Какламанакис от Гърция спечели сребърния медал в клас “Мистрал” (мъже). Артьом Кюрегян от Гърция взе бронзовия медал в състезанието на борба класически стил за мъже до 55 кг. Шереф Ероглу от Турция завърши втори в борбата класически стил за мъже до 66 кг. Българинът Величко Чолаков взе бронзовия медал в най-тежката категория по вдигане на тежести за мъже. 
						Също в сряда официален представител на НАТО отново потвърди плановете да продължи денонощното въздушно наблюдение над Атина до завършването на игрите в края на седмицата. “Човек никога не знае какво може да се случи, но ние не виждаме на хоризонта някаква ясно изразена терористична или друга заплаха”, е заявил неназованият представител. (Евроспорт, Ен Би Си, AФП, AП, ЮПИ, ЧанълнюзЕйша - 25/08/04)
