Прокуратурата разпита ректор във връзка с окупирането на университетски сгради от имигранти
					01/02/2011
					 
						АТИНА, Гърция -- Ректорът на Атинския университет Теодосис Пелегринис беше извикан на разпит в прокуратурата в понеделник (31 януари), след като над 250 незаконни имигранти окупираха миналата седмица юридическия факултет на университета и започнаха гладна стачка. Пелегринис е обвинен в неизпълнение на служебните си задължения. Да дадат показания са извикани и други седем лица. Имигрантите искат да им бъде предоставен статут на законно пребиваващи. След като полицията успя да ги изведе извън университетското градче, те се преместиха в сграда в центъра на Атина, където продължават своята гладна стачка. (Катимерини, Capital.gr, Inews - 31/01/11)
