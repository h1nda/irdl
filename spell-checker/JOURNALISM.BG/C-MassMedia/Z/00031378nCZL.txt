Министърът на вътрешните работи на Турция: регистриран е напредък по отношение на кюрдската инициатива
					23/08/2009
					 
						AНКАРА, Турция -- Министърът на вътрешните работи Бешир Аталай заяви в събота (22 август), че Турция е постигнала значителен напредък в решаването на кюрдския въпрос чрез новата правителствена инициатива. Изявлението на Аталай бе направено след срещата му с представители на НПО. "Вярваме, че ще намерим решение на [кюрдския] проблем чрез демократични мерки, усилия и компромиси. Смятам, че постигнахме голям напредък в този процес", каза той. Аталай отказа да коментира критиките на опозицията по отношение на инициативата на правителството. (Хюриет, Анадолска информационна агенция, Tренд - 22/08/09)
