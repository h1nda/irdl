МВФ преразгледа прогнозата си за БВП на България за 2010 г.
					02/03/2010
					 
						СОФИЯ, България -- МВФ е преразгледал своята прогноза за БВП на България за 2010 г. и сега тя предвижда ръст от 0,2 % вместо прогнозираното от МВФ в октомврийския му доклад "Перспективи за световната икономика" намаление от 2,5 %. В новия доклад, публикуван в понеделник (1 март), се казва, че това преразглеждане следва подобна оценка от страна на ЕБВР и е в съответствие с прогнозата на финансовото министерство за ръст от 0,3 %.
						Междувременно в понеделник министър-председателят Бойко Борисов каза, че София работи за предотвратяване на изнасянето на капитали от клоновете на гръцките банки в България към централите на институциите в Гърция. В България 30 % от банките са гръцка собственост. В края на миналия месец поради финансовата криза в Гърция рейтинговата агенция „Фич” намали рейтинга на четирите най-големи гръцки банки, всички от които имат дейност и в България. (Дневник, Класа, БНТ, Дарик, Ройтерс - 01/03/10)
