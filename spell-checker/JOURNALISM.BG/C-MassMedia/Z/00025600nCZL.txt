Адвокатите на Готовина искат сваляне на обвиненията в убийство
					26/02/2008
					 
						ХАГА, Холандия -- Адвокатите, представляващи хърватския генерал в оставка Анте Готовина, в понеделник (25 февруари) настояха прокурорите в Хага да оттеглят обвиненията в убийство срещу него поради липса на доказателства. "Независимо от многократните искания на защитата прокуратурата не предостави никакви доказателства в подкрепа на твърденията, че Готовина е бил осведомен за което и да е от споменатите убийства," казаха адвокатите Лука Мишитич и Грег Кехо. Точки шеста и седма от обвинителния акт обвиняват Готовина и други двама хърватски генерали, Иван Чермак и Младен Маркач, в убийството на повече от 150 сръбски цивилни граждани по време на т. нар. "Операция Буря" между юли и август 1995 г. (ХРТ, Вечерни Лист, Javno.com - 25/02/08)
