Сърби протестират в Северна Митровица срещу продължаващото възстановително строителство
					01/05/2009
					 
						ПРИЩИНА, Косово -- Малка група косовски сърби продължиха протестите си в северната част на Митровица в четвъртък (30 април), но се разпръснаха преди обяд, след като бяха отблъснати от полицията и войници на ЮЛЕКС. Властите използваха сълзотворен газ, за да попречат на демонстрантите да достигнат до мястото, където се възстановяват домовете на етнически албанци, срещу чието завръщане в района силно протестират местните сърби.
						Същия ден премиерът Хашим Тачи се срещна с кметове в Косово и обеща, че правото на завръщане, независимо от етничността, няма да бъде нарушено. (Кохавижън, РТК, Клан, ТВ21, Топ Ченъл - 30/04/09)
