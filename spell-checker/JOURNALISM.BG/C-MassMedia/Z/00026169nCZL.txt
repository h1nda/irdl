Трибуналът в Хага заяви, че "няма сигурни доказателства" за трафик на човешки органи в Косово
					17/04/2008
					 
						ХАГА, Холандия -- Следователите на ООН не са открили "сигурни доказателства" за трафик на органи в Косово, каза в сряда (16 април) Олга Кавран, говорителка на прокуратурата в Хага. Тя обясни, че решението за всякакво по-нататъшно развитие по въпроса е оставено на ЮНМИК и другите власти. Бившият гравен прокурор за военни престъпления Карла Дел Понте посочва в неотдавна публикувана книга, че албанските лидери в Косово, включително сегашният министър-председател Хашим Тачи, са подпомагали дейността по вземане на органи от телата на приблизително 300 сръбски затворници през лятото на 1999 г. (АФП, АП - 16/04/08)
