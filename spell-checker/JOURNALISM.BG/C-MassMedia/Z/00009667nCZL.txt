Пауъл предвижда скорошно разрешаване на кипърския въпрос
30/01/2004
 
ВАШИНГТОН, Съединени щати -- Държавният секретар Колин Пауъл заяви в четвъртък (29 януари), че скоро ще бъде взето решение за обединяване на Кипър. Той призова всички страни да работят по-усърдно през идните месеци. "Смятам, че е дошло време всички да окажем натиск върху всички страни до постигане на решение на тази трудна ситуация," каза той след среща с турския външен министър Абдула Гюл. Пауъл обеща лично да вземе участие в процеса и да използва влиянието на Вашингтон в преговорите с различните фактори в региона. Турция оповести миналата седмица, че подкрепя плана на ООН за острова.
Пауъл се постара и да разсее страховете на Турция от разцепването на Ирак. Той отново подчерта позицията на Вашингтон, че териториалната цялост на Ирак трябва да бъде запазена. (AП, Ройтерс, AФП, Анадолска агенция, НТВ -- 29/01/04)
