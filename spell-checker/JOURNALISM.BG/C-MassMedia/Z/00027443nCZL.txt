Гръцки граничари задържаха 260 незаконни имигранти за три дни
					18/08/2008
					 
						АТИНА, Гърция – Граничари са задържали през последните три дни над 260 незаконни имигранти на о. Самос в Егейско море, предадоха в неделя (17 август) гръцките медии. Властите работят усърдно за спиране на притока от бежанци в страната. Италия им е предоставила плавателен съд, за да ги подпомогне в тази задача като част от европейска програма за сътрудничество. В изградения на о. Самос временен център за незаконни имигранти в момента са настанени около 380 бежанци. (РИА Новости, АНА-МПА - 17/08/08)
