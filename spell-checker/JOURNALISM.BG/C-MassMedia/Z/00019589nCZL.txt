Тадич призова косовските албански лидери да защитят сърбите
					14/08/2006
					 
						БЕЛГРАД, Сърбия -- Президентът Борис Тадич призова в неделя (13 август) лидерите на косовските албанци да се борят с екстремизма и да гарантират защитата на сръбското малцинство в провинцията. Коментарът му съвпадна с 3-ата годишнина от нападението над сръбски деца в Гораждевац, при което имаше две жертви и бяха ранени четирима други младежи. Той отново призова международната общност в Косово да открие виновниците за това и за други престъпления, насочени срещу етнически сърби. (Блиц, Политика, Виести - 14/08/06; Танюг, Бета - 13/08/06)
