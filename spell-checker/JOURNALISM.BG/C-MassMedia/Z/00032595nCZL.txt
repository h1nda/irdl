Американски студент, жертва на побой, даде показания за пред сръбски съд
					03/12/2009
					 
						БЕЛГРАД, Сърбия -- В сряда (2 декември) американски студент, който според твърденията е бил пребит до изпадане в кома от сръбски студент, даде показания по видеовръзка. Прокуратурата твърди, че Брайън Стайнхоър, на 22 г., от Бруклин, е получил счупване на черепа и тежко нараняване на мозъка след сбиване с Миладин Ковачевич през май 2008 г. Това е станало в бар в близост до Университета Бингхамптън в северната част на щата Ню Йорк. Ковачевич е обвинен в нападение срещу Стайнхоър, а след това и в подстрекателство към злоупотреба с власт и подправяне на документи, защото с помощта на сръбското консулство в Ню Йорк той успя да избяга от Съединените щати и да се завърне в Сърбия.
						Белград разследва също така бившия сръбски генерален консул в Ню Йорк Слободан Ненадович и бившия вицеконсул Игор Милошевич, които са снабдили Ковачевич с документи за пътуване, въпреки че му е било забранено да напуска страната. Сръбското правителство изплати 900 000 щатски долара на семейството на Стайнхоър за лечението му. (Бета, Танюг, Б92, АП - 02/12/09)
