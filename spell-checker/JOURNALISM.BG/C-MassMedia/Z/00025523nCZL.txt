Румъния ще изтегли дипломатите си от Косово
					19/02/2008
					 
						БУКУРЕЩ, Румъния -- Президентът Траян Бъсеску каза в понеделник (18 февруари), че дипломатите на Румъния ще бъдат изтеглени от Косово. "Ние имаме дипломатическа служба в Косово, която е част от румънското посолство в Белград. С нашия отказ да признаем независимостта на провинция Косово тази служба се закрива", каза Бъсеску. На извънредна сесия в понеделник румънският парламент с голямо мнозинство одобри решението на правителството да не признава независимостта на Косово. (Медиафакс, Ромпрес, Танюг, АФП - 18/02/08)
