Издирват се заподозрени по случая с удавените в р. Тиса
					26/10/2009
					 
						ПРИЩИНА, Косово -- Властите издадоха заповеди за арест срещу 11 души по обвинения в незаконен трафик на хора, след като от полицията обявиха в неделя (25 октомври), че са идентифицирали виновниците за трагедията по-рано този месец в унгарската р. Тиса. Най-малко двама косовски албанци са се удавили, а други 18 са изчезнали при потъването на лодка, превозваща незаконни имигранти. Имигрантите се опитвали да прекосят реката от Сърбия. Източници от полицията казват, че двама следователи от косовската полиция и един прокурор от ЮЛЕКС са отпътували за Унгария, за да съберат допълнителна информация и да се срещнат с унгарските власти. 
						Други новини -- В понеделник ще започне излъчването на телевизионни реклами, популяризиращи имиджа на Косово, като част от двугодишна кампания. Един 60-секунден клип ще се показва по телевизионните мрежи по света, включително по Си Ен Ен, "Би Би Си Уърлд Нюз", "Евронюз", "Си Ен Ен Тюрк", "Блумбърг" и "Евроспорт". По-късно рекламите ще бъдат поместени в "Икономист" и "Нюзуик". Кампанията се провежда от консорциума "ББР Саатчи енд Саатчи", който спечели договор за 5,7 млн. евро за популяризиране на Косово. (Зери, Косова Сот, Експрес, Коха Диторе - 26/10/09; РТК, Клан Косова, Телеграфи - 25/10/09)
