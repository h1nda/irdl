ОССЕ дава висока оценка на решението на албанското правителство да публикува окончателния избирателен списък по интернет
					28/06/2005
					 
						ТИРАНА, Албания -- Мисията на ОССЕ даде висока оценка в понеделник (27 юни) на решението на кабинета да публикува по интернет окончателния избирателен списък за парламентарните избори в страната на 3 юли. Според ОССЕ това решение би позволило на всеки да провери своята информация преди изборите, да се информира за съответната избирателна секция, както и да се увеличи цялостно прозрачността на изборния процес. 
						Също в понеделник премиерът Фатос Нано се срещна с ръководителя на мисията на ОДПЧ за наблюдение на изборите в Тирана Йорген Грюнет, за да обсъди с него подготовката на изборите. Нано подчерта ангажимента на кабинета вотът да се проведе в съответствие с международните стандарти. (Албениан нюз - 28/06/05; Уеб сайт на ОССЕ - 27/06/05)
