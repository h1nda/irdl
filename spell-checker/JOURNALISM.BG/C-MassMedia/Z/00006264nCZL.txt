НАТО изпраща още ракетни системи "Патриот" в Турция
13/03/2003
 
БРЮКСЕЛ, Белгия -- НАТО реши да изпрати още две ракетни системи "Патриот" за защита на Турция в случай на война с Ирак, съобщи АФП в сряда (12 март). Алиансът вече достави три холандски установки в страната, както и разузнавателни самолети AWACS и части за химическо обеззаразяване.
Очаква се в четвъртък номинираният за премиер Реджеп Тайип Ердоган да обяви избора си на министри за новия кабинет. Ердоган трябва също така да действа бързо по отношение гласуването в парламента на предложението за разполагане на повече от 60 000 американски войници на турска територия. Държавният министър и вицепремиер Али Шахин заяви в сряда, че в резултат на войната в съседен Ирак се очакват около 276 000 бежанци. (АП, АФП, Анадолска агенция - 12/03/03)
