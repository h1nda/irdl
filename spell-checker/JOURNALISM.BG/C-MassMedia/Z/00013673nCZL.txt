Според висши дипломати от ЕС оценката на изпълнението на стандартите в Косово вероятно ще се извърши в средата на годината 
					22/02/2005
					 
						БРЮКСЕЛ, Белгия -- Външните министри на ЕС заявиха в понеделник (21 февруари), че постигането на международно признатите стандарти в Косово може да бъде оценено най-рано в средата на настоящата година. Те препотвърдиха, че стартирането на дискусията по статута на Косово зависи изключително от положителната оценка от прилагането на стандарти. Дискусиите относно Косово и Западните Балкани продължават във вторник в Брюксел. 
						В понеделник премиерът на Косово Рамуш Харадинай изрази готовност да посети Белград за разговори със сръбски лидери. В изявление за държавната информационна агенция Танюг Харадинай призова освен това и за разрешаване "до дни" на проблема с прекъсванията на електрозахранването в сръбските селища в централно Косово. (Танюг, Б92 - 21/02/05)
