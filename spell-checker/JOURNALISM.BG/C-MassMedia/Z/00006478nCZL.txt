САЩ и Турция се споразумяха за по-тясно сътрудничество относно Ирак
03/04/2003
 
АНКАРА, Турция -- В сряда (2 април) американският държавен секретар Колин Пауъл се срещна с турски лидери, за да обсъдят по-близкото сътрудничество между двете страни относно конфликта в Ирак. Анкара се съгласи да разреши нa САЩ да използват територията й, за да снабдяват войниците си в северен Ирак. Пауъл заяви също така, че няма нужда от разполагане на турски войски в Ирак и отбеляза, че е създадена система за разрешаване на проблемите, които биха могли да възникнат в региона. Анкара е обезпокоена, че може да се направят стъпки за създаване на кюрдска държава в северен Ирак, което би възродило въоръжения кюрдски сепаратизъм в югоизточна Турция. Пауъл увери турските дипломати, че ситуацията в северен Ирак е под контрол. (Ройтерс - 03/04/03; СиЕнЕн, БиБиСи, СиЕнБиСи, Ройтерс, АП, АФП, Анадолска агенция, ТРТ 2, Търкиш дейли нюз - 02/04/03)
