Рен обсъди обединението с кипърския външен министър
					15/04/2008
					 
						БРЮКСЕЛ, Белгия -- Еврокомисарят по разширяването Оли Рен се срещна в понеделник (14 април) с кипърския външен министър Маркос Киприяну във връзка с възможностите за решаване на проблема с отдавнашното разделение между кипърските гърци и кипърските турци. Рен заяви, че е бил окуражен от силната решимост на новото кипърско правителство да започне конструктивни преговори под егидата на ООН. Лидерите на двете общности се срещнаха неотдавна във връзка с плановете за възобновяване през лятото на преговорите за обединение на острова. (АБХабер, Си Ен Ей, Куна - 14/04/08)
