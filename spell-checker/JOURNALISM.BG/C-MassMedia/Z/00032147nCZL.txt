Външните министри от ЕС призоваха БиХ да продължи реформите
					28/10/2009
					 
						ЛЮКСЕМБУРГ -- Във вторник (27 октомври) външните министри на страните от ЕС призоваха босненските политически лидери да поемат по-голяма отговорност и да потърсят компромис, за да гарантират бъдещето на Босна и Херцеговина (БиХ) в НАТО и ЕС. Те ги призоваха също да се възползват от шанса и да продължат диалога по предложения от ЕС и САЩ пакет от реформи, необходим за приближаването на страната до тези две организации. След срещата си в Люксембург външните министри от 27-членния блок подчертаха готовността на ЕС да продължи да работи с босненските политици. Шведският външен министър Карл Билд, чиято страна в момента е ротационен председател на ЕС, ги предупреди да не се бавят, защото страната им може да изостане от останалите държави от Западните Балкани. (РТРС, Фена, Б92, Бета - 27/10/09)
