Гърция предлага интеграция в ЕС за петте страни от Западните Балкани 
					20/11/2007
					 
						БРЮКСЕЛ, Белгия -- Гръцкият външен министър Дора Бакоянис предложи в понеделник (19 ноември) ЕС да предложи статут на кандидат-членки на всички страни от Западните Балкани. На среща на Съвета по общи въпроси и външни отношения на Съюза в Брюксел тя представи план от пет точки. Предложението й, което обхваща Албания, Босна и Херцеговина, Сърбия, Черна гора и Македония, препоръчва да се парафират споразуменията за стабилизация и асоцииране между всяка страна и ЕС. 
						Бакоянис предложи също всички страни да получат дати за начало на предприсъединителните преговори веднага щом поемат ангажимент да спазват принципите на добросъседски отношения, а след това да получат статут на кандидат-членки до следващата есен. Тя предложи и премахване на визовият режим за гражданите на тези страни, което да им позволи да пътуват в страните от ЕС. В допълнение тя предложи на тези страни да бъде предложено допълнително финансиране. (Нафтемпорики, Катимерини - 20/11/07; AНA-MПA - 19/11/07)
