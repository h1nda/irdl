Наука и технологии: Въведена е турска система "е-консулство"
					09/04/2007
					Турски граждани вече мога да кандидатстват за подновяване и удължаване на паспорти онлайн, както и за много други консулски услуги. Още от седмицата: гръцки и турски учени участват в международно сеизмологично проучване, а двама български студенти печелят "Мини Нобелови награди".
					
 
					 
						
Турски граждани, които живеят в Европа или в Съединените щати могат да използват интернет за консулски услуги. [Гети Имиджис]
						
Турция въведе нова "е-консулство" система, която ще даде възможност на нейните граждани, живеещи в чужбина да получават консулски услиги по интернет 24 часа в денонощието. Потребителите на услугата могат да регистрират раждания, да кандидатстват за подновяване и удължаване на паспорти, да извършват промени в гражданството си и да получат достъп до списъците с таксите за извършваните промени. Засега системата "е-консулство" е достъпна само за турци, които живеят в Европа и в Съединените щати. 
						*** 
						
Гръцки и турски учени участват в международен проект за анализ и контрол на една от най-активните земетръсни зони в света - Североанатолския разсед близо до Истанбул. Според Герасимос Хулиарас от Института по геодинамика на Обсерваторията в Атина, целта е да се събере информация за поведението на разседа като се спуснат специални сенсори в Мраморно море за анализ на данните и потенциално прогнозиране на катастрофичните земетресения. 
						*** 
						Двама български студенти от Техническия университет в София, Петко Иванов и Иво Недялков получиха Мини Нобелови награди, които годишно се присъждат от Швеция на чуждестранни студенти в една от дисциплините, определени за Нобелова награда. Иванов и Недялков бяха наградени за постиженията им в областта на физиката. 
						*** 
						
Хърватски изобретатели получиха 20 награди на 10-тия Международен салон за индустриална собственост "Архимед". Те спечелиха седем златни и четири сребърни медали, наградата за най-добър чуждестранен патент, пет специални награди и три дипломи от Руспатент. Изобретателите от Сърбия също получиха признание в Москва с четири златни и два сребърни медала. 
						*** 
						
Хърватското Министерство на културата и хърватският Държавен архив официално обявиха пускането на компютеризираната национална система на архивите ARHiNET, която се очаква да започне да функционира в средата на юни. Повече от 100 милиона документи, книги, фотографии, филми и други материали ще бъдат достъпни онлайн като част от проекта. 
						*** 
						Румънската академия, която е върховният научен и културен форум на страната, отбеляза своята 141-а годишнина на 4 април. Тазгодишното събитие съвпадна с тържествата по случай стогодишнината от рождението на румънския писател, философ и историк на религиите Мирча Елиаде (1907-1986). Президиумът на Академията реши да създаде Институт по история на религиите на името на Елиаде. 
						
(Различни източници – 02/04/07-09/04/07)
