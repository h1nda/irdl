Koсово е домакин на мини регионална среща на върха
					27/06/2010
					 
						ПРИЩИНА, Koсово – Президентите на Косово, Македония, Албания и Черна гора се срещнаха в събота (26 юни) близо до Призрен, за да обсъдят сътрудничеството и свободното придвижване на хора. Президентът на Косово Фатмир Сейдиу подчерта значението на регионалното сътрудничество, върховенството на закона и борбата срещу организираната престъпност. Албанският му колега Бамир Топи изрази надежда, че гражданите на Албания и Косово скоро ще се радват на безвизови пътувания до страните членки на ЕС, докато черногорският президент Филип Вуянович посочи, че свободното придвижване на хора е от съществено значение за европейската интеграция. Македонският президент Георге Иванов потвърди готовността на страната си да намери решение на спора с името с Гърция. Четиримата президенти се споразумяха да укрепят взаимоотношенията и да засилят регионалното и икономическо сътрудничество. (Б92, Taнюг, Maкфакс- 26/06/10)
