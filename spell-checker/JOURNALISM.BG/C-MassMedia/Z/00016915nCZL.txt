Висш френски дипломат заяви, че решението за Косово трябва да гарантира стабилност и спазване на правата на малцинствата
					12/12/2005
					 
						БЕЛГРАД, Сърбия и Черна гора -- По време на посещението си в Сърбия и Черна гора в края на миналата седмица френският външен министър Филип Дуст-Блази призова за такова решение на проблема със статута на Косово, което да гарантира стабилност и спазване на правата на малцинствата, както и да даде възможност за завръщане на сърбите в провинцията. Дуст-Блази посети Белград в петък (9 декември) и се срещна със сръбския си колега Вук Драшкович, преди да отпътува за Прищина в събота. Той и Драшкович обсъдиха и значението на пълното сътрудничество между Сърбия и Черна гора и трибунала на ООН за военни престъпления. (AФП - 10/12/05; Бета - 09/12/05)
