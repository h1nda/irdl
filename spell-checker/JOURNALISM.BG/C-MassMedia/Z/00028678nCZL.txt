Сръбски полицаи от Северно Косово решиха да докладват само пред ЮЛЕКС
					12/12/2008
					 
						ПРИЩИНА, Косово – Четири полицейски участъка в населеното със сърби Северно Косово решиха да скъсат официалните си връзки с областната полицейска дирекция в Митровица и да докладват само пред мисията на ЕС ЮЛЕКС, предадоха медиите в петък (12 декември). Решението изглежда е било взето в сряда, след като началниците на полицейските участъци в Лепосавич, Зубин Поток, Звечан и северната част на Митровица са се срещнали с началника на полицията на ЮЛЕКС Райнер Кун. (Коха Диторе, Зери, Експрес, Телеграфи - 12/12/08)
