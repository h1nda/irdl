Турция оттегля обвиненията си срещу писател
					23/01/2006
					 
						ИСТАНБУЛ, Турция -- Районният съд на Шишли, Истанбул, оттегли обвиненията срещу най-изтъкнатия турски писател Орхан Памук. Той бе обвинен в обида на турската национална идентичност заради изявленията си във връзка с убийствата на арменци през Първата световна война. Делото предизвика в ЕС загриженост за свободата на словото в Турция. Министерството на правосъдието изпрати писмо до съда, в което посочва, че по силата на новия наказателен кодекс то няма правомощия да разреши процеса срещу писателя. Според съобщенията съдът е оттеглил обвиненията по препоръка на министерството. Процесът трябваше да бъде подновен на 7 февруари. 
						Други новини -- Президентът на Таджикистан Емомали Рахмонов приключи посещението си в Турция в неделя. Визитата завърши с подписване на споразумение за засилване на двустранното сътрудничество в политическия и икономическия сектор. (Ню Йорк Таймс, Ройтерс, АФП, АП, НТВ - 23/01/06; TurkishPress.com, Turks.US - 22/01/06)
