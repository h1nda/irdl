Пратеникът на ЕК в Анкара подчерта, че изменението на Член 301 е от основно значение за кандидатурата на Турция за ЕС
					05/04/2007
					 
						АНКАРА, Турция -- Посланикът на Европейската комисия в Анкара, Марк Пиерини, подчерта в сряда (4 април), че изменението или анулирането на спорния Член 301 от турския наказателен кодекс е основен въпрос за кандидатурата на Турция за присъединяване към ЕС. Той посочи, че Съюзът очаква страната да хармонизира националното си законодателство със законите на ЕС, както и да прилага тези закони. Съюзът неколкократно призовава Анкара да измени члена, който гласи, че обидата на "турската национална идентичност" е престъпление. Брюксел посочва, че той ограничава свободата на словото. 
						Други новини - Турският външен министър Абдула Гюл се завърна в сряда от посещение в Германия и каза, че се надява преговорите върху нови три глави от европейското законодателство да започнат до края на немското председателство на ЕП през юни. Преговорите бяха замразени в продължение на месеци, защото Турция не прилага митническото споразумение, така че то да включва и членката на ЕС Кипър. (Милиет, Заман - 05/04/07; Turks.US - 04/04/07)
