Американски специален пратеник дава уверения в подкрепата на САЩ на усилията за децентрализация на властта в Македония
22/07/2004
 
СКОПИЕ, Македония -- Премиерът Хари Костов се срещна в сряда (21 юли) с американския зам. помощник на държавния секретар по европейските и евроазиатските въпроси, Катлийн Стивънс, която го увери, че Вашингтон изцяло подкрепя одобрения от правителството пакет от мерки за децентрализация на властта. Стивънс добави, че обществеността правилно е избрала пътя на демокрацията, търпимостта и многоетническото общество. Тя отбеляза, че тъй като децентрализацията е последният етап от прилагането на Охридското рамково споразумение, това ще даде силен тласък на усилията на страната за интеграция в НАТО и ЕС. (MИA, A1 TВ - 21/07/04)
