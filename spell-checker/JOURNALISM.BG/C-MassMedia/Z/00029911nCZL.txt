Двама турски войници бяха убити при сблъсъци с ПКК
					12/04/2009
					 
						AНКАРА, Турция -- Двама турски войници загинаха в събота (11 април) в сблъсъци с членове на терористичната Кюрдска работническа партия (ПКК) в провинция Сирнак в Югоизточна Турция, съобщиха военни източници. Веднага след сблъсъците, войници убиха най-малко седем терористи в последвалата операция, добавят източниците.
						Междувременно министърът на вътрешните работи на Турция Бешир Аталай замина за Багдад в събота, за да участва в среща в рамките на тристранния механизъм за борба с тероризма, създаден от Турция, Ирак и Съединените щати през ноември миналата година. Министърът на националната сигурност на Ирак Сирван ал Ваили и американският посланик в Багдад Кристофър Хил също ще присъстват. Аталай заяви, че той очаква повече активни мерки от страна на Ирак в борбата срещу ПКК. (РИА Новости, Анадолска информационна агенция, Синхуа - 11/04/09)
