Гражданските организации виждат малки резултати от дейността на ЮЛЕКС
					07/04/2010
					 
						ПРИЩИНА, Косово -- Представители на граждански организации в Косово са изпратили писмо до заместник държавния секретар на САЩ Джеймс Стайнбърг с молба да използва влиянието си, „за да гарантира, че ЮЛЕКС ще има достатъчно правомощия и политическа подкрепа да изпълни мандата си и да постигне очакваните резултати за гражданите на Косово”. Не се забелязва значителен напредък в установяването на върховенството на закона, откакто мисията ЮЛЕКС беше разположена в Косово, твърдят авторите и добавят, че на мисията й липсва подкрепа, политическа воля и вътрешен капацитет. Един силен ангажимент на САЩ е предварително условие за успеха, заявяват авторите на писмото. (Зери, Косова Сот, Експрес, Коха Диторе - 07/04/10)
