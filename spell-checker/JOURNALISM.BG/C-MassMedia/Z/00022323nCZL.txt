Според съобщенията сръбските лидери Тадич, Кощуница и Динкич са провели тайна среща
					23/04/2007
					 
						БЕЛГРАД, Сърбия -- Лидерите на трите партии от така наречения Демократичен блок в Сърбия – президентът Борис Тадич от Демократическата партия, министър-председателят Воислав Кощуница от Сръбската демократическа партия и Младжан Динкич от „Г-17 Плюс” – са се срещнали тайно в четвъртък (19 април), според съобщения в медиите от събота. Целта на срещата между потенциалните коалиционни партньори е била двояка: да се обсъдят последиците, в случай че не се постигне споразумение за съставяне на ново правителство и за възстановяване на взаимното доверие. Крайният срок от 90 дни за сформирането на ново правителство изтича на 14 май. (Политика, Блиц, Глас Явности - 21/04/07; Б92 - 20/04/07)
