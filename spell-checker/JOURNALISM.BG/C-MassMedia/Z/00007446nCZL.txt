Балканските страни проведоха серия от срещи по въпроси на сътрудничеството
27/06/2003
 
АТИНА, Гърция -- Председателят на Националната туристическа организация Янис Пателис и българският зам.-министър на икономиката Димитър Хаджиниколов се срещнаха в четвъртък (26 юни) в Атина, за да обсъдят възможностите за туризъм в Югоизточна Европа. Те изразиха общото мнение, че двете страни имат добри перспективи за развитие на културен и селски туризъм.
Също в четвъртък началниците на ГЩ на българската и македонската армии ген. Никола Колев и генерал-лейтенант Методи Стамболиски се срещнаха, за да обсъдят възможностите за сътрудничество в провеждането на реформите и интеграцията в НАТО. Те се договориха за организиране на регионални военни учения и съвместно участие в операции по поддържане на мира.
Междувременно в Букурещ Румъния и Великобритания официално стартираха стратегическото си партньорство за 2003 г. За трета година те се договорят да си сътрудничат в редица области. (Найн О Клок - 27/06/03; AНA, БTA, MИA, Ромпрес - 26/06/03)
