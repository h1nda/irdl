Румъния и Либия се договориха да възобновят двустранното си сътрудничество
					16/11/2006
					 
						ТРИПОЛИ, Либия -- В сряда (15 ноември) румънският президент Траян Бъсеску и либийският лидер Муамар Кадафи се споразумяха в Триполи да възобновят двустранните отношения и най-вече икономическото сътрудничество. След като Либия е вече отворена за чужди инвестиции, е възможно създаването на съвместни предприятия за нефтодобивно оборудване и сондажи, каза Бъсеску. Кадафи прояви интерес към румънските Интернет технологии и софтуер. (Ромпрес - 15/11/06)
