Наука и технологии: София беше домакин на форума WebIT eGov
					31/05/2010
					Представители на ЕК посетиха България по повод семинара WebOT eGov. Още новини от областта на науката и технологиите: в Загреб се проведе семинар на “Фейсбук”; Белград ще инвестира 20 млн. евро, за да насърчи завръщането на сръбски учени.
					 
						
На срещата на високо равнище присъстваха представители от региона. [ЕС]
						Срещата на високо равнище eGov WebIT се проведе в София в сряда (26 май) и четвъртък. Форумът събра министри и представители на публичната администрация от държавите в региона, както и представители на Европейската комисия, които представиха теми, свързани с електронното правителство. 
						*** 
						34 % от всички лица, заети в сектора на информационните технологии в Хърватия, са жени, според проучване, представено на 24 май от Централната държавна административна служба за e-Croatia. Проучването показва, че само 28 % от тях заемат ръководни постове в сектора. 
						*** 
						Миналата седмица в Загреб се проведе семинар на “Фейсбук”, който обедини 50 участници от Хърватия, Словения и Сърбия, които обсъдиха значението на социална мрежа за извършването на бизнес, както и начините за изготвяне на успешни стратегии за “Фейсбук”. 
						*** 
						Според проучване, публикувано на 24 май, по-голямата част от македонците смятат, че образователната система на страната е гнила. Около 46 % от анкетираните заявяват, че не са доволни от образованието в страната. Проучването е проведено от Института за политически изследвания сред 1110 души в рамките на проект за модернизиране на образователния сектор. 
						*** 
						
						Сръбският министърът на науката Божидар Джелич заяви на 22 май, че от бюджета на страната ще бъдат отпуснати 20 млн. евро за насърчаване на завръщането на сръбски учени. Джелич, който говори по повод на откриването на фестивал на науката в Университета в Нови Сад, отбеляза, че е съставен списък на най-известните сръбски учени, работещи в чужбина, и с тях ще се проведат преговори. 
						 *** 
						Екип от 18 учени от пет държави започна научноизследователска експедиция по българското черноморско крайбрежие във вторник (25 май). Групата, която използва кораб на Института по океанография към Българската академия на науките, търси нови видове в района, прилагайки съвременни методи на изследване. Проектът се финансира от Европейската комисия. 
						*** 
						Земетръсен симулатор и интерактивни технически скечове симулираха земетресение на истанбулския площад „Таксим” във вторник (25 май) в рамките на информационна кампания, наречена „Животът продължава, Турция.” Кампанията ще пътува из страната, за да обучава хората как да реагират в случай на природни бедствия, като земетресения, наводнения и пожари. 
						*** 
						
						Българското министерство на транспорта обмисля четири нови варианта за домейна на страната на кирилица. Според местните медии новите предложения са "българия", "бгр", "бул" и/или "бя". Вариантите се обмислят, след като Международната организация за интернет имената и адресите (ICANN) наскоро отказа да приеме предложението на България за име на домейн с наставка "бг". Българите ще могат гласуват за новите предложения на официалния сайт на министерството на транспорта. 
						
						(Различни източници – 24/05/10-31/05/10)
