Турски офицер от армията: "Границите се пазят ефективно"
29/02/2004
 
АНКАРА, Турция - Секретарят на ГЩ на турската армия, генерал Сабри Демирезен заяви в петък (27 февруари), че Турция пази границите си най-ефективно от всички страни в региона. Демирезен добави, че граничните войски се борят с незаконната имиграция с нарастваща ефективност. Така той отговори на критиките, отправени от някои европейски страни, за неефективност на турските власти в борба с незаконната имиграция и трафика на хора.
Също в петък председателят на Европейския парламент Пат Кокс заяви, че намирането на решение на кипърския въпрос ще придаде положителна атмосфера на промяна в отношението към кандидатурата на Турция за членство в ЕС. Кокс ще предаде това послание по време на посещението си в Турция, което започва в понеделник. (Миллиет - 28/02/04; Анадолска агенция, TРT 2 - 27/02/04)
