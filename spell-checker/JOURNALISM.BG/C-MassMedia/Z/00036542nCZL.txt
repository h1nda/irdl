Tурция вдигна забраната за ЮТюб
					31/10/2010
					 
						АНКАРА, Tурция -- Две години, след като бе блокиран достъпът до уебсайта поради материал, смятан за обида към основателя на страната, Турция вдигна забраната за ЮТюб. Министърът на транспорта Бинали Йълдъръм, който отговаря и за проблемите, свързани с интернет, заяви ,че правителството е контактувало с Гугъл, който е собственик на ЮТюб. Йълдъръм каза, че няма причина за забраната, след като обидните видеоматериали за премахнати от сайта. Обида към Мустафа Кемал Ататюрк или "турската идентичност" се смята за противозаконна в Турция. По местната телевизия в събота Йълдъръм каза, че забраната е била вдигната, след като "е надделял разумът". (Би Би Си - 30/10/10)
