Хърватия твърди, че не разполага с данни за местонахождението на Готовина
27/11/2003
 
ЗАГРЕБ, Хърватия -- Хърватското правителство, чийто мандат изтича, отново потвърди, че няма информация за местонахождението на укриващия се генерал Анте Готовина, който е издирван от Трибунала на ООН за военни престъпления. В изявление, публикувано в сряда (26 ноември), правителството опроверга разпространяваните от медиите предположения, че Готовина се укрива в хърватската област Дърнис, като ги нарече остарели. Според изявлението властите разследвали твърдението преди два месеца по искане на главния прокурор на ООН за военни престъпления, г-жа Карла дел Понте, но то се оказало невярно. (МедиаСкан - 27/11/03; СРНA, Би Би Си - 26/11/03)
