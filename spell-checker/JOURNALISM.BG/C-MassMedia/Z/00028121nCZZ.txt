Наука и технологии: Германски автор представя най-новата си книга в Прищина
					20/10/2008
					Германският автор Йохан Гюнтер представи книгата си "Дигитални местни жители и дигитални имигранти" в Прищина. Още новини от областта на науката и технологиите: албанските митници и граничната полиция получиха дарение съоръжение за откриване на ядрени материали; Атина е домакин на хай-тек изложение.
					 
						
[Архив]
						Германският автор Йохан Гюнтер представи най-новата си книга "Дигитални местни жители и дигитални имигранти" в Прищина в четвъртък (16 октомври). На промоцията Гюнтер заяви, че новите технологии се радват на радушен прием в развиващите се страни. Книгата представя лабораторната работа на Гюнтер върху телекомуникационните технологии и е преведена на албански. 
						*** 
						Американската програма за оказване на помощ при контрола върху износа и граничната сигурност дари съоръжение за откриване на ядрени материали на стойност над 294 000 евро на албанските митници и граничната полиция. Служителите ще използват съоръжението в албанските пристанища, за да предотвратят контрабандата на ядрени материали или технологии с двойна употреба. 
						*** 
						Хай-тек изложението "Дигитална седмица в Атина" се проведе в гръцката столица от 13 октомври до неделя (19 октомври). Участниците представиха най-новите технологични постижения в областта на телекомуникациите, видеоигрите, дигиталната музика и роботиката. 
						*** 
						Шейсет и шест румънски студенти, състезаващи се в 22 отбора, участваха в румънския кръг на 33-тото Международно университетско състезание по програмиране. Регионалната състезание се проведе от четвъртък (16 октомври) до неделя в Политехническия университет в Букурещ. Само 100 отбора ще участват на финала през април 2009 г. в Стокхолм. 
						*** 
						Нов център за лазерна терапия и дерматолотична и пластична хирургия бе открит в сряда (15 октомври) във Военномедицинска академия в София. Центърът ще се ръководи от клиниката по дерматология и алергии на академията. Той разполага с две нови операционни зали за пластична хирургия с електрически и водни инсталации, които са уникални за Европа, заяви Стоян Тонев, директор на академията.. 
						*** 
						Археолози разкриха останките от църква и антична гробница от първи век от н.е. в Засад, близо до Требине, Босна и Херцеговина. Tе са открили фрагменти от амфора от първи век, керамика и други останки. 
						*** 
						Шестият международен симпозиум по колопроктология бе открит в Белград в четвъртък (16 октомври). Повече от 500 местни и чуждестранни специалисти се събраха в сръбската столица, за да обменят опит за методите на лечение на рак на дебелото черво и ранната диагностика и превенция на болестта. Събитието приключва в събота. 
						
						(Различни източници – 13/10/08-20/10/08)
