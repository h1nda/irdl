Бивш косовски министър не се призна за виновен пред съда в Хага
					09/09/2008
					 
						ПРИЩИНА, Косово -- В понеделник (8 септември), бившият министър на културата Астрит Харачия и един от колегите му, Байруш Морина, не се признаха за виновни по обвиненията, отправени им в съда за военни престъпления в Хага. Според обвинението те са се опитали да сплашат свидетели, които е трябвало да свидетелстват по делото срещу бившия министър-председател Рамуш Харадинай. Делото срещу Харачия и Морина се очаква да приключи в петък.
						Други новини -- Президентът Фатмир Сейдиу е решил да се откаже от увеличението на заплатата си поради появилите се съобщения, че той е един от най-добре заплатените президенти в региона. Неговата канцелария обяви, че месечната заплата на Сейдиу ще бъде намалена от 3 100 евро на 2 600 евро. (Експрес, Коха Диторе, Телеграфи, Болкън Инсайт - 09/09/08)
