Трибуналът на ООН ще разпита още двама заподозрени от Хърватска
17/11/2002
 
ЗАГРЕБ, Хърватска -- Трибуналът на ООН за военни престъпления е поискал в четвъртък (14 ноември) съдействието на хърватското правителство за организиране на срещи между представители на трибунала и двама заподозрени хървати. Медиите цитират източници, според които двамата са генералите в оставка Младен Маркач, бивш командир на специалните полицейски части в Хърватска, и Иван Кораде, командващ седма бригада.
Междувременно, бившият командващ хърватската армия Янко Бобетко, който е търсен за престъпления срещу човечеството от обвинителите в Хага, е в критично състояние, според съобщенията от петък. Лекарят е казал на репортери, че 83-годишният пенсиониран генерал е принуден да остане на легло, но е способен да разговаря. (ХИНА, ХТхинет - 16/11/02; ХИНА, ХТхинет, ХРТ, АП, АФП - 15/11/02)
