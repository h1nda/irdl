Дел Понте: необходими са повече усилия, за да бъдат изправени пред правосъдието укриващите се военнопрестъпници
					08/09/2006
					 
						ВИЕНА, Австрия -- Главният прокурор на трибунала на ООН за военни престъпления Карла дел Понте призова в четвъртък (7 септември) за засилени международни усилия, които да гарантират, че останалите укриващи се военнопрестъпници ще бъдат изправени пред правосъдието. В реч пред Постоянния съвет на ОССЕ във Виена Дел Понте заяви, че главният проблем е "ненаказуемостта". Местните закони в различните бивши югославски републики не са съобразени с европейските и пречат на ектстрадирането на техни граждани и на прехвърлянето на процедури по военните престъпления, особено в случаи, в които са замесени командири на средно ниво, заяви тя. 
						"Всички престъпления трябва да бъдат наказани, а всички престъпници трябва да бъдат изправени пред правосъдието", каза Дел Понте. Тя също предположи, че продължаващият натиск от страна на ЕС може да принуди Сърбия да арестува Ратко Младич и други заподозрени във военни престъпления. (Блиц, Глас явности - 08/09/06; Уеб-сайт на ОССЕ, Танюг, AП, ЮПИ - 07/09/06)
