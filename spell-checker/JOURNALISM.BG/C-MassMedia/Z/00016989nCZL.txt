Генералният секретар на НАТО Де Хоп Схефер е на посещение в Турция
					19/12/2005
					 
						АНКАРА, Турция -- Генералният секретар на НАТО Яп де Хоп Схефер трябва да пристигне в Турция в понеделник (19 декември) за разговори с премиера Реджеп Тайип Ердоган, с външния министър Абдула Гюл и с министъра на отбраната Мехмет Вежди Гьонул. Очаква се началникът на НАТО да изнесе и реч в Университета "Билкент" в Анкара.
						Други новини -- Финансовият министър Кемал Унакитан потвърди в петък, че правителството планира по-строги мерки и санкции срещу сивата икономика. Унакитан твърди, че от нея страната губи близо 12 милиарда долара годишно.
						Междувременно писмени аргументи, публикувани в неделя, сочат, че Иран обучава ислямски екстремисти и подпомага терористични актове, имащи за цел свалянето на светския политически ред в Турция. Обвиненията са част от съдебно решение по дело срещу девет екстремисти, които бяха осъдени за убийството на четирима интелектуалци със светски убеждения през 90-те години. (AФП - 18/12/05; Уеб-сайт на НАТО - 17/12/05; НТВ - 16/12/05)
