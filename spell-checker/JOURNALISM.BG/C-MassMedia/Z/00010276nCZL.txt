Румъния: Олимпиадата в Атина предоставя добра възможност за засилване на връзките с Гърция
25/03/2004
 
БУКУРЕЩ, Румъния -- Външният министър Мирча Джоана заяви в сряда (24 март), че Летните олимпийски игри в Атина предоставят отлична възможност за страната му да развие двустранни връзки с Гърция. В приветствие по повод Деня на независимостта на Гърция в четвъртък Джоана изказа благодарност на Гърция за подкрепата й на усилията на Румъния за евроатлантическа интеграция. Той добави, че икономическите и политическите връзки между двете страни могат да бъдат заздравени, предвид географската им близост. (Ромпрес - 24/03/04)
