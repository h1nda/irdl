Гръцкият премиер свика извънредно заседание на ръководството на ПАСОК
02/07/2003
 
АТИНА, Гърция -- Веднага след приключване на шестмесечното гръцко председателство на ЕС премиерът Костас Симитис свика в сряда (2 юли) извънредно заседание на Изпълнителното бюро на управляващата партия ПАСОК. Въпреки че Симитис не коментира причините за заседанието с висшите функционери на ПАСОК, медиите допускат, че са възможни промени както в кабинета, така и в ръководството на партията с цел повишаване на обществената подкрепа за ПАСОК. (Катимерини, МПА, Медиапул - 01/07/03)
