Трибуналът на ООН осъди босненски сърбин на 10 години затвор
31/03/2004
 
ХАГА, Холандия -- Трибуналът на ООН осъди във вторник (30 март) бивш представител на босненските сърби на десет години затвор за военни престъпления. 49-годишният Мирослав Деронич бе признал, че е заповядал нападението срещу мюсюлманското село Глогова на 9 май 1992 г., което причини смъртта на повече от 60 души. Стотици други бяха прогонени от домовете си. Деронич бе висш функционер на Сръбската демократическа партия в района. В резултат на споразумение с прокурорите той се съгласи да даде показания срещу Слободан Милошевич срещу оттегляне на няколко други обвинения срещу него. (АП, ЮПИ, АФП, Ройтърс, Би Би Си, Си Ен Ен, уеб-сайт на ООН, ПБС БиХ - 30/03/04)
