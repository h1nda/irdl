Наука и технологии: Самовъзстановяваща се бактерия поправя собствената си ДНК
					09/10/2006
					Хърватски учени бяха ядрото на изследователска група, която проучва необичайните способности за оцеляване на deinococcus radiodurans. Още в новините от областта на науката и технологиите: Сърбия стартира нова програма за оплождане "ин витро"; Букурещ е домакин на 32-ия Международен технически панаир.
					
 
					 
						
Deinococcus radiodurans. [Уикипедия]
						Межуднароден колектив от биолози обяви, че е открил как една бактерия, която може да съществува при екстремални условия, е способна да възстановява увредения си геном и да оцелява. Четирима хърватски учени бяха ядрото на екипа, чиито резултати ще бъдат публикувани в списание "Нейчър". D
einococcus radiodurans, открита преди 50 години, може да издържа на изключително силно облъчване с йонизираща радиация. Разбирането на причините за това може да доведе до откриването на начини на лечение на човешки болести, развиване на регенеративни лекарства и възстановяване на мъртви клетки. 
						*** 
						Здравното министерство на Сърбия официално стартира нова програма за оплождане "ин витро". Годишно се очаква да се извършват около 1 000 подобни интервенции с финансиране от държавния бюджет. Първите 300 процедури трябва да се осъществят в новооткрития център в Белград до края на годната.
						*** 
						Петнадесетият конгрес на Европейската академия по дерматология и венерология се проведе от 4 до 8 октомври на гръцкия остров Родос. Над 14 000 специалисти от цяла Европа участваха в събитието, което акцентира върху последните постижения в областта. Мотото на тазгодишния конгрес бе "От Хипократ до модерната дерматология". 
						*** 
						Над 600 специалисти взеха участие в 4-ия конгрес на черногорските и сръбските педиатри, който се проведе в Белград на 2 октомври. Бяха представени последните новости и постижения в 25 области - включително в генетиката, неонатологията, имунологията и кардиологията. Междувременно в Медицинския факултет в Подгорица се проведе международен симпозиум, озаглавен "Изследване на новородено за наследствени метаболитни заболявания". Събитието привлече изтъкнати медици от Черна гора, Сърбия и Словения.
						*** 
						Група от 30 германски професори и студенти от Трирския университет по приложни науки отпътува за Расински окръг в Сърбия, за да проучи енергийния потенциал на района. Проектът - съвместна инициатива на гемранския университет и шест общини от Расински окръг - има за цел експертно проучване за оценка на възможностите за производство на екологично чиста енергия в района на базата на биогорива, газ и слънчева енергия. 
						*** 
						Тридесет и вторият Букурещки международен технически панаир се проведе от 3 до 7 октомври. Бяха представени над 951 компании от 26 страни. Във встъпителното си слово президентът Траян Бъсеску призова румънските фирми да инвестират в съвременно оборудване и технологии, които да им помогнат да оцелеят на конкурентния европейски пазар след присъединяването на страната към ЕС през януари.
						
(Различни източници – 02/10/06 - 09/10/06)
