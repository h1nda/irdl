Официален представител на ООН призова Турция по-добре да защитава човешките права в борбата срещу тероризма 
					24/02/2006
					 
						АНКАРА, Турция -- В четвъртък (23 февруари) високопоставен служител на ООН призова Турция по-добре да защитава човешките права в действията си срещу тероризма. Мартин Шайнин, специален докладчик на ООН по правата на човека и борбата срещу тероризма, бе на едноседмична проучвателна мисия, по време на която посети затвори в Анкара и Диарбекир. Той каза, че в Турция правната дефиниция на тероризма е толкова широка, че дава възможност да се преследват и множество други деяния, сред които е и критика срещу правителството.
						Други новини -- Петима кюрдски терористи са били убити в престрелка близо до югоизточния град Мардин, съобщиха властите в петък. Армията е провеждала в региона операция срещу Кюрдската работническа партия. (AП - 24/02/06; AП, НТВ, АФП - 23/02/06)
