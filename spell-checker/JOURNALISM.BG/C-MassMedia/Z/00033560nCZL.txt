Дяконеску напуска румънската СДП
					25/02/2010
					 
						БУКУРЕЩ, Румъния -- Кристиан Дяконеску, изгубилият кандидат за председател на Социалдемократическата партия (СДП), обяви в сряда (24 февруари), че подава оставка от всички партийни постове, както и от парламентарната група на партията в Сената. Като причина той посочи различия с политиката на новото ръководство начело с Виктор Понта. Говори се обаче, че това може би е свързано повече с неотдавнашните разкрития, че той е бил следен от своите противници в СДП. Той възнамерява да остане в парламента като независим.
						Оттеглянето на Дяконеску от СДП засили спекулациите, че ще бъде създадена нова лява партия. Според съобщенията тя ще бъде оглавена от бившия член на ръководството на СДП Габриел Опря. Той напусна СДП миналата година. (Евениментул Зилеи, Котидианул, Гъндул - 25/02/10; Медиафакс, Реалитатя - 24/02/10)
