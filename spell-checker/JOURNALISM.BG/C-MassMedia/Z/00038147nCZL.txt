Главният прокурор на Трибунала на ООН Брамерц похвали сътрудничеството на БиХ 
					12/04/2011
					
						САРАЕВО, Босна и Херцеговина (БиХ) -- Главният прокурор на Трибунала на ООН за военни престъпления Серж Брамерц каза в понеделник (11 април), че сътрудничеството на БиХ със съда е добро. След среща с председателя на председателството на БиХ Небойша Радманович и с члена на председателството на БиХ Бакир Изетбегович в Сараево Брамерц подчерта, че арестуването на оставащите на свобода двама укриващи се от правосъдието военнопрестъпници, Ратко Младич и Горан Хаджич, остава приоритет. Босненските представители отново потвърдиха готовността на страната си да сътрудничи напълно с Трибунала. (Фена, Онаса, РТРС - 10/04/11)
