Хърватски съд обвини Главаш и още шест лица в престъпления срещу етнически сърби през 1991 г. 
					17/04/2007
					 
						ОСИЕК, Хърватия – В понеделник (16 април) Окръжният съд в Осиек официално обвини члена на парламента Бранимир Главаш и още шест лица в извършването на военни престъпления в източната хърватска област Осиек през 1991 г. Седмината са обвинени във връзка с изтезаването и убийството на десет цивилни етнически сърби. Петдесетгодишният Главаш проведе едномесечна изтощителна гладна стачка в края на миналата година, докато беше в ареста по сходни обвинения, с което принуди властите да го освободят. Сега той отново е пратен зад решетките. (Весник, Вечерни лист - 17/04/07; ХИНА, ХРТ - 16/04/07)
