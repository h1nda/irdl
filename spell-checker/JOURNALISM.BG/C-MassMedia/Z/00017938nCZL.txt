Еврокомисарят по селското стопанство призова Букурещ и София да побързат с реформите 
					17/03/2006
					 
						БУКУРЕЩ, Румъния -- Еврокомисарят по селското стопанство Мариан Фишер Боел призова Румъния и България да ускорят темповете на реформите, за да гарантират приемането си в ЕС по график през януари 2007 г. По време на разговори в Букурещ в четвъртък (16 март) Боел подчерта също, че е необходимо да се увеличат темповете, с които Румъния усвоява финансирането от ЕС. В изказване, което по-късно тя повтори и в София, Боел призова за повече усилия за създаване на агенции, които да управляват финансовата помощ от ЕС за селското стопанство, и за повече програми за обучение на служителите в тази област.
						Междувременно на среща с посланиците на страните членки на ЕС в София българският премиер Сергей Станишев подчерта, че всички правителствени институции работят активно по въпросите, посочени в последния доклад на Европейската комисия. Следващият доклад се очаква през май. (Ромпрес, Уеб сайт на румънското правителство, Дарик, БНР - 16/03/06)
