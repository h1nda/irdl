Турският премиер Ердоган направи историческо посещение в Брюксел, за да даде тласък на кандидатурата за членство в ЕС
					19/01/2009
					 
						БРЮКСЕЛ, Белгия -- Турският премиер Реджеп Тайип Ердоган е в Брюксел в понеделник (19 януари) в опит да съживи кандидатурата на страната си за присъединяване към ЕС. Той ще проведе разговори с председателя на Европейската комисия Жозе Мануел Барозу, върховния представител на ЕС по въпросите на външната политика Хавиер Солана, председателя на Европейския парламент (ЕП) Ханс-Герт Пьотеринг и лидерите на политически групи в ЕП. Посещението се смята за историческо, тъй като е първото по рода си на ниво премиер от 1966 г. насам и първото посещение на Ердоган от срещата на върха на ЕС през декември 2004 г., на която Турция присъства като страна кандидатка. Макар че той ще се съсредоточи върху оценката на състоянието на отношенията между Турция и ЕС, по всяка вероятност другите теми, които ще засегне, ще бъдат глобалната финансова криза и ситуацията в Газа. (Сабах, Заман, Милиет, Хюриет - 20/01/09; Анадолска информационна агенция, АФП, Ройтерс, Файненшъл Таймс - 19/01/09)
