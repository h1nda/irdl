САЩ призоваха Македония и Гърция да уредят спора си за името
					12/10/2009
					 
						СКОПИЕ, Македония -- Посланикът на САЩ в Македония Филип Рийкър отново призова в неделя (11 октомври) Македония и Гърция да уредят възможно най-скоро спора за името помежду си. В интервю за Радио "Свободна Европа" той каза, че взаимноприемливо решение е възможно. 
						Коментирайки реакцията на македонското правителство на напрежението, предизвикано от някои текстове в първата македонска енциклопедия, посланикът на САЩ каза, че е от особено значение премиерът Никола Груевски и Али Ахмети, лидерът на по-малкия партньор в управляващата коалиция, Демократичния съюз за интеграция, да се срещнат и да обсъдят проблема. Те бяха единодушни, че публикацията не трябва да засяга междуетническите отношения. Етническите албанци бяха разгневени от начина, по който бяха описани в първоначалните издания на енциклопедията, части от която сега се пренаписват. (Радио Свободна Европа, МИА, Сител - 11/10/09)
