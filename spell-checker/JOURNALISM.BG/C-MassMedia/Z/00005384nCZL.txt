Хърватска предоставя допълнителни права на малцинствата
15/12/2002
 
ЗАГРЕБ, Хърватска -- В петък (13 декември), парламентът прие нов закон, който ще предоставя на малцинствата осем места в парламента и ще позволява преподаване в училищата на майчиния им език. Сърбите, които съставляват около 4,5 процента от населението и формират най-голямата етническа група след хърватите, ще получат до три места в зависимост от изборните резултати. Новият закон определя и начина, по който малцинствата ще бъдат представяни в местните парламенти.
В други новини, в неделя сутринта мисията на международните наблюдатели на ООН на полуостров Превлака официално предаде контрола над полуострова на хърватските власти, почти десет години след пристигането си. Предаването отбеляза повторното установяване на пълен суверенитет на Хърватска над 2,5-километровата зона по южната й граница с Югославия. (ХИНА, ХРТ - 15/12/02; AП, AФП - 13/12/02)
