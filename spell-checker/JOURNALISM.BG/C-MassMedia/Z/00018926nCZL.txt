Македония изпрати мироподдържаща част в Афганистан
					14/06/2006
					 
						СКОПИЕ, Македония -- Македонска пехотна част от 90 военнослужещи замина във вторник (13 юни) за Афганистан, за да служи в Международните сили за поддържане на сигурността под британско командване. Досега Македония поддържаше малък медицински екип там, а това е първият военен контингент, изпратен от Скопие, след като миналия месец парламентът взе решение да засили участието на страната в мироподдържащата операция в Афганистан, ръководена от НАТО. На официална церемония във вторник президентът Бранко Цървенковски каза, че изпращането на войниците потвърждава надеждността на Македония като стабилен партньор на НАТО. (A1 ТВ, Телма ТВ - 13/06/06)
