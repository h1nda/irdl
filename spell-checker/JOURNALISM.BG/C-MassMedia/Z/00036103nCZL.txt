Командващият на КФОР Бюлер каза, че с насилието няма да се реши проблема със Северно Косово 
					21/09/2010
					 
						ПРИЩИНА, Косово -- Въпросът за Северно Косово не може да се реши чрез насилие, каза в понеделник (20 септември) командващият на КФОР Ерхард Бюлер. Мироподдържащите сили на НАТО искат действия, а не думи, каза на пресконференция в Прищина Бюлер, добавяйки, че доминираният от сърбите Север не е само политически въпрос, а изисква и прилагане на закона. Бюлер, който бе назначен на поста преди три седмици, заяви, че му е известно, че паралелните структури създават сериозен проблем, но изрази надежда, че той може да се реши чрез диалог между Прищина и Белград. 
						Също в понеделник Бюлер се срещна със сръбския министър за Косово Горан Богданович в Северна Митровица. Бюлер го увери, че силите на НАТО ще гарантират сигурността по време на церемонията по ръкополагането на сръбския патриарх Ириней в патриаршията в Печ. Според сръбските медии Богданович и Бюлер са се договорили също да продължат сътрудничеството в духа на Резолюция 1244 на ООН, за да се опази мирът. (Зери, Коха Диторе - 21/09/10; Кохавижън, РТК, Телеграфи - 20/09/10)
