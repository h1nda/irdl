Русия е разтревожена от плановете на Румъния за ракетен щит 
					07/02/2010
					 
						МОСКВА, Русия – Министерството на външните работи изрази загриженост в петък (5февруари) и поиска обяснение, след като Румъния съобщи за плановете си да разположи компоненти от предложения от САЩ защитен ракетен щит. Върховният съвет по отбраната в Букурещ подкрепи идеята в четвъртък. Президентът Траян Бъсеску заяви ,че съоръженията ще започнат да функционират до 2015 г и че новата система не е насочена срещу Русия. Но Москва не е убедена в това. “Това е сериозен въпрос и ние ще го анализираме сериозно. Това, разбира се, предизвиква безпокойството ни. Нуждаем се от пояснения. Ще повдигнем тези въпроси при нашите контакти с нашите европейски и американски партньори”, се казва в изявление на руското министерство. (AФП, Прес ТВ, Ройтерс, ИТАР-TAСС - 05/02/10)
