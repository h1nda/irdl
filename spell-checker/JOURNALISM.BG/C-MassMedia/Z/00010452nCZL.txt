Първа среща между външните министри на Турция и Ливан
13/04/2004
 
АНКАРА, Турция -- Външният министър Абдулах Гюл и ливанският му колега Жан Убайд се срещнаха в понеделник (12 април), за да обсъдят двустранните отношения, ситуацията в Ирак, близкоизточния мирен процес, както и други регионални и глобални въпроси. Срещата бе първата по рода си на ниво външни министри.
Също в понеделник Гюл се срещна с естонския външен министър Кристина Оюланд. Двамата са обсъдили двустранните отношения и кандидатурата на Турция за членство в ЕС.
Други новини: Азербайджан ще открие консулство в турския град Карс след четири седмици. (Хюрриет, Миллиет - 13/04/04; Анадолска агенция, ТРТ 2, НТВ, Спейс ТВ - 12/04/04)
