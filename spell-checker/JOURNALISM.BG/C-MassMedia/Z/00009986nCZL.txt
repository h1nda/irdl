Босненецът Тихич поема ротационния пост на председател на председателството на БиХ
29/02/2004
 
САРАЕВО, Босна и Херцеговина (БиХ) - Босненският член на председателството на БиХ Сюлейман Тихич пое ротационния пост на председател на председателството от хърватина Драган Чович в събота (28 февруари). Тихич ще заема поста през следващите осем месеца.
В петък премиерът Аднан Терзич получи три нови кандидатури за поста на министър на отбраната. Подробности не се съобщават. Премиерът отхвърли първия кандидат за поста, предложен от Сръбската демократична партия, като се позова на съображения, свързани с военното минало на претендента.
Службата на върховният представител на международната общност в БиХ Пади Ашдаун съобщи в събота, че той е предал доклад до председателството на БиХ относно евентуалната военна роля на ЕС в страната. Докладът бе представен от върховния представител на ЕС по въпросите на сигурността Хавиер Солана по време на заседание на външните министри на ЕС на 23 февруари. (БХ Радио 1, ФЕНA, Радио Херцег-Босна, Би Би Си, ПБС БиХ, Пинком.инфо - 28/02/04)
