Жилищна сграда се срути в Истанбул 
					27/04/2007
					 
						ИСТАНБУЛ, Турция -- Осеметажна сграда се срути в Истанбул в четвъртък (26 април). Двама души е трябвало да бъдат измъкнати изпод останките от спасителните отряди. Властите смятат, че повечето от обитателите са напуснали жилищата си, след като са чули, че сградата е започнала да се пропуква. Кметът на Провинция Истанбул Кадир Топбаш каза, че срутването е резултат от „сериозна небрежност” от страна на предприемача, нает за събарянето на съседна сграда. 
						Други новини -- Петнадесетгодишен нелегален имигрант се е удавил, а други двама души са изчезнали, след като лодка, превозваща кандидат-имигранти от Близкия изток, е потънала в близост до гръцкия остров Фармакониси в Егейско море. Осем души са успели да доплуват до острова и да потърсят помощ. 
						Също в четвъртък Турската полиция съобщи за залавянето на мъжа, който се опита да застреля Ердоган Тезич, председателя на Съвета за висше образование на Турция. Нурулах Илгюн, на 26 г., е бил арестуван часове след инцидента в сряда. (Заман, ЮПИ - 27/04/07; НТВ, Turkishpress.com, АП, Euronews, Ройтерс - 26/04/07)
