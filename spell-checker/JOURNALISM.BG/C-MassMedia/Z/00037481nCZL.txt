Мисия на ЕС ще посети Сърбия в понеделник
					18/02/2011
					 
						БЕЛГРАД, Сърбия -- Директорът на Службата по евроинтеграция Милица Делевич каза в четвъртък (17 февруари), че в понеделник ще пристигне експертна мисия на ЕС, за да започне оценка на темпото на прилагане на реформи в Сърбия. Задачата на мисията ще бъде да провери как се развиват нещата в съдебната власт, правоприлагащите агенции и борбата срещу организираната престъпност и корупцията. В течение на времето няколко експертни екипа ще посетят Белград, за да оценят готовността на Сърбия да изпълни критериите на ЕС и да помогнат на Европейската комисия да изготви собствено мнение относно кандидатурата на Белград за членство в ЕС. Сърбия се надява да получи кандидатски статут тази година. (Танюг, РТС, Меджународни Радио Сърбия - 17/02/11)
