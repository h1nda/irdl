Еврокомисарят Рен предупреди Анкара във връзка със свободата на изразяване 
					13/07/2006
					 
						БРЮКСЕЛ, Белгия -- Еврокомисарят по разширяването Оли Рен призова в сряда (12 юли) Турция да промени наказателния си кодекс, за да гарантира изцяло свободата на изразяване. Той отправи този призив един ден, след като висш турски съд потвърди присъдата от шест месеца затвор за Хрант Динк, редактор на местен седмичник, който се издава на турски и арменски, за обида на турската държава. Сега прокуратурата е повдигнала обвинение срещу турски учен, Елиф Шафак от Аризонския университет, заради роман, който според обвинителите обижда Турция. 
						Също в сряда посланикът на Европейската комисия в Анкара Хансйорг Кречмер изрази тревогата си от спадането на обществената подкрепа за кандидатурата на Турция за членство в ЕС. Последното проучване на "Евробарометър" сочи, че в момента 44 % от участниците подкрепят членството, в сравнение с 85 % през 2004 г. (Радикал, Ройтерс, Аризона Дейли Стар, Ню Йорк Сън - 13/07/06; НТВ, БиБиСи Нюз, Заман - 12/07/06)
