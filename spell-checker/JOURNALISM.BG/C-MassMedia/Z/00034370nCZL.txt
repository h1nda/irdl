Генералният секретар на ООН Бан беше информиран за развитието на македонско-гръцкия спор за името
					30/04/2010
					 
						НЮ ЙОРК, Съединени щати -- В четвъртък (29 април) посредникът на ООН Матю Нимиц информира генералния секретар Бан Ки Мун за разговорите, които е провел в сряда с представителите на Македония и Гърция - Зоран Йолевски и Адамантиос Василакис. Докато ЕС призова Атина и Скопие да намерят решение на своя спор за името до юни, ООН няма да настоява за каквато и да било времева рамка за постигането на споразумение, каза за „Дойче Веле” говорителят на ООН Мартин Несирки. Той добави, че важното е да се постигне споразумение, което да включва компромис и да е приемливо и за двете страни. (МИА, Макфакс, Индивиди - 29/04/10)
