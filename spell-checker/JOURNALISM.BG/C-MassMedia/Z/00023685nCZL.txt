Сръбският вътрешен министър Йочич допуска, че косовските албанци биха могли да обявят едностранно независимост
					27/08/2007
					 
						БЕЛГРАД, Сърбия -- Вътрешният министър Драган Йочич призна в неделя (26 август), че косовските албанци може едностранно да обявят независимост след края на новите преговори за окочателния статут на Косово през декември. Посочвайки подкрепата на САЩ за плана на бившия специален пратеник на ООН Марти Ахтисаари за контролирана независимост, Йочич предположи, че Вашингтон би подкрепил такава декларация. Той призова международната общност да покаже ясно на косовските политици, че всяко едностранно обявяване на независимост би било незаконно.
						Други новини -- Косовският парламент започна есенната си пленарна сесия в понеделник. Депутатите ще се съсредоточат върху закона за реформа на съдебната система, както и върху закона за регулаторните комисии в енергийния сектор. (Блиц, Политика, Фокус - 27/08/07; Танюг, РТС - 26/08/07)
