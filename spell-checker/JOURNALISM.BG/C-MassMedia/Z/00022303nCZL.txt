Министрите от страните, членки на ОЧИС, дадоха зелена светлина за проект за черноморска магистрала
					20/04/2007
					 
						БЕЛГРАД, Сърбия – Външните министри на страните, членки на Организацията за черноморско икономическо сътрудничество (ОЧИС), изразиха подкрепа за проект за построяване на 7 250-километрова магистрала около Черно море. На срещата си в Белград в четвъртък министрите на 12-те страни, членки на ОЧИС - Азербайджан, Армения, Албания, България, Гърция, Грузия, Молдова, Русия, Румъния, Сърбия, Турция и Украйна – подписаха меморандум за разбирателство във връзка с официалното започване на проекта. На срещата Сърбия предаде на Турция ротационното председателство на ОЧИС.
						Междувременно министрите на околната среда на Македония и Албания, Джелил Байрами и Луфтер Джувели, се срещнаха в Охрид, за да обсъдят общите усилия за опазване на езерото. Те направиха и преглед на напредъка в хармонизирането на законодателството си за защита на околнта среда с това на ЕС. (ТАНЮГ, Бета, Фокус, Макфакс - 19/04/07)
