Хърватия и Словения работят за решаване на граничен спор
					25/07/2007
					 
						ЗАГРЕБ, Хърватия -- Любляна и Загреб работиха миналия месец за решаването на всички спорни въпроси, съобщи хърватското министерство на външните работи и европейската интеграция в изявление от вторник (24 юли). Преговорите са обхванали двустранните спорове, като очертаването на границата, атомната електроцентрала в Кръшко и хърватските депозити в "Люблянска Банка". Отнасянето на споровете в Помирителния и арбитражен съд на ОССЕ е една от възможностите, въпреки че министерството отрече съобщенията, че Словения официално е предложила да бъде поканен бившият френски министър на правосъдието Робер Бадинтер като посредник. (Вечерни Лист, Весник - 25/07/07; ХИНА, ХРТ - 24/07/07)
