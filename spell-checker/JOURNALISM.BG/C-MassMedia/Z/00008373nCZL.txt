Клинтън ще посети Косово в петък
17/09/2003
 
ПРИЩИНА, Косово, Сърбия-Черна Гора -- Бившият американски президент Бил Клинтън се очаква да посети Косово в петък (19 септември), за да получи почетна титла от Университета на Прищина. Той ще изнесе лекция пред около 200 студенти и се очаква да направи обръщение пред местното законодателно събрание. Една от главните улици на Прищина бе наречена на негово име през миналата година. Бившият президент се очаква също така да се срещне с представители на етническите общности в Косово, преди да отпътува за Босна и Херцеговина. (АФП - 16/09/03)
