Ръководителят на ЮНМИК говори за напредък в Косово
					29/05/2005
					 
						НЮ ЙОРК, САЩ -- В реч пред Съвета за сигурност на ООН в петък (27 май) ръководителят на ЮНМИК Сьорен Йесен-Петерсен заяви, че Косово напредва стабилно въпреки постоянните предизвикателства. Той посочи примери на прогрес в повечето приоритени области, в това число сигурността, свободата на придвижването и икономиката. Той, обаче, отбеляза, че способността на Косово да установи напълно многоетническо общество ще остане ограничена дотогава, докато косовските сърби продължат да бойкотират временните институции. В събота Йесен-Петерсен каза пред сръбските медии, че очаква ООН в скоро време да назначи специален пратеник, който да отговаря за оценката на изпълнението на стандартите в Косово. Той също така призова за среща между сръбския президент Борис Тадич и косовския му колега Ибрахим Ругова. (Гласът на Америка, Б92, Танюг - 28/05/05, Ройтерс, Уебсайт на ООН, КосоваЛайв - 27/05/05)
