Нови сблъсъци между полицията и пристанищните работници в Гърция
					16/01/2008
					 
						АТИНА, Гърция -- Полицията използва във вторник (15 януари) сълзотворен газ, за да разпръсне нов протест на докерите в двете основни търговски пристанища, Солун и Пирея. Пристанищните работници в Солун успяха да се промъкнат в сграда, където представители на Министерството на морската търговия и транспорт обсъждаха плановете на правителството за приватизация на двете търговски пристанища. Докерите и в двете пристанища твърдят, че приватизацията ще доведе до съкращения на работни места. Те проведоха протестни действия в петък и планират нови в сряда. (Вечер - 16/01/08; Скай, ДПА, Б92, АНА-МПА, Фокус - 15/01/08)
