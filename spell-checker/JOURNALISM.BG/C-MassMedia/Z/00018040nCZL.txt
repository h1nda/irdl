Черногорската полиция задържа заподозрян за убийството на редактор
					27/03/2006
					 
						ПОДГОРИЦА, Сърбия и Черна гора -- Черногорската полиция съобщи в неделя (26 март) за задържането на мъж във връзка с убийството през 2004 г. на Душко Йованович, редактор на в. "Дан". Заподозреният Армин Османагич бе задържан при опит да прекоси гранично-пропускателен пункт между Сърбия и Черна гора и Босна и Херцеговина. Застреляният на 27 май 2004 г. Йованович е получавал неколкократно заплахи за живота си заради репортажите на опозиционния вестник за участието на държавни чиновници в корупция и престъпления. (Бета - 26/03/06)
