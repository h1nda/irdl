Шварц-Шилинг и американски представители се съгласиха, че новото правителство на БиХ трябва да ускори реформите
					01/02/2007
					 
						САРАЕВО, Босна и Херцеговина (БиХ) -- Върховният представител Кристиан Шварц-Шилинг и Съединените щати очакват новото правителство на БиХ да изостави националистическата риторика и да ускори важните реформи, се казва в изявления от сряда (31 януари). Шварц-Шилинг се срещна във вторник във Вашингтон с помощник държавния секретар на САЩ по политическите въпроси Никълъс Бърнс, като двамата бяха единодушни, че от БиХ се очаква бързо да осъществи реформите в полицията и промените в конституцията. Те се съгласиха също, че трябва да се направи оценка на цялата ситуация в региона, преди Съветът за прилагане на мира да вземе решение за бъдещето на Службата на върховния представител. (Независне новине - 01/02/07; Източници на СВП, РТРС - 31/01/07)
