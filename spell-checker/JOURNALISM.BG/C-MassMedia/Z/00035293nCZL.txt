Почина румънската певица Мадалина Маноле 
					14/07/2010
					 
						БУКУРЕЩ, Румъния -- Певицата Мадалина Маноле беше открита мъртва в дома й рано сутринта в сряда (14 юли), точно на 43-ия й рожден ден. Полицията съобщи, че по всяка вероятност това е самоубийство, тъй като е била намерена прощална бележка до съпруга й. Местните медии съобщиха, че преди три седмици певицата се е опитала да извърши самоубийство, като е взела свръхдоза ибупрофен и парацетамол. Маноле беше една от най-обичаните румънски поп- и фолкизпълнителки. Тя имаше едногодишен син. (АП, Медиафакс, Hotnews.ro - 14/07/10)
