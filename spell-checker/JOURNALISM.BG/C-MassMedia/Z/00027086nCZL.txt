Войници на ЮФОР претърсиха дома на съпругата на Караджич в БиХ
					16/07/2008
					 
						САРАЕВО, Босна и Херцеговина (БиХ) -- Рано сутринта във вторник (15 юли) войници на ЮФОР претърсиха дома на Лиляна Зелен-Караджич, съпруга на укриващия се военнопрестъпник Радован Караджич, в град Пале, на 20 км югоизточно от Сараево. "Обискът имаше за цел събирането на материали и/или информация, които биха могли да подпомогнат Трибунала за военни престъпления в Хага в продължаващото издирване и залавянето на лица, привлечени под отговорност от Трибунала, и за да се окаже натиск върху мрежите, за които се смята, че са замесени в закрилата на тези лица", заяви ЮФОР. "При обиска бе събрана полезна информация, която бе предадена за анализ", се добавя в съобщението. Караджич се укрива от 13 години. (Блиц, РТРС, СРНА, ДПА - 15/07/08)
