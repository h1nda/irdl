Трима души бяха арестувани след експлозиите в Албания
					19/03/2008
					 
						ТИРАНА, Албания -- Трима души бяха арестувани във вторник (18 март) в процеса на разследване на серия от експлозии във военен склад близо до Тирана в събота. Тримата бяха обвинени в небрежност. Началникът на държавната компания "MEICO", Или Пинари, началникът на компанията "Алба Демил" Михал Делийорги и Дритан Минджоли, директор на склада в Гердеч, бяха арестувани. Вторник също бе и ден на национален траур в Албания след взривовете, при които загинаха най-малко 17 души, а повече от 300 бяха ранени. По обяд бе обявена минута мълчание и знамената бяха спуснати наполовина. Издирването на изчезналите продължава. (Коха Йоне, Шкип, Шекули, Панорама - 19/03/08; Клан, Болкънуеб, Болкънинсайт, РИА Новости, AФП, ДПА, Макфакс, ТопЧенъл, Алсат - 18/03/08)
