Италия ратифицира ССА на Албания с ЕС
					17/10/2007
					 
						ТИРАНА, Албания -- Италия стана 11-ата държава, ратифицирала Споразумението за стабилизация и асоцииране (ССА) на Албания с ЕС, след като то бе одобрено от парламента във вторник (16 октомври). Албанският външен министър Лулзим Баша заяви, че това показва, че Албания може да разчита на подкрепата на Италия в своите усилия за интеграция в ЕС. Очаква се Дания да е следващата страна, която ще ратифицира ССА. 
						Други новини -- Албанска парламентарна делегация, оглавявана от председателя на парламента Жозефина Топали, посети Канада във вторник. Председателят на канадския Сенат Ноел Кинсела увери Топали в подкрепата на Отава за усилията на Албания за интегриране в НАТО. (Шкип, Шекули, Коха Йоне, Кориери - 17/10/07; Balkanweb, Топ-Ченъл - 16/10/07)
