Роднина на укриващия се от правосъдието военнопрестъпник Жуплянин подаде оставка заради обвинения
					17/07/2007
					 
						САРАЕВО, Босна и Херцеговина (БиХ) -- Влиятелният бизнесмен Слободан Жуплянин подаде оставка от поста председател на Външнотърговската камара на БиХ, информира "Дневни Аваз" във вторник (17 юли), въпреки че е необходимо общото събрание на Камарата да приеме оставката. Съобщава се, че Жуплянин е решил да се оттегли, след като е бил включен в списъка от 93 лица от Република Сръбска, заподозрени в участие в мрежа за подпомагане на обвинени във военни престъпления. Миналата седмица Службата на върховния представител конфискува документите за пътуване на тези 93-ма души, включително и на Жуплянин. Един от неговите роднини, важният обвиняем Стоян Жуплянин, се укрива от 1999 г. (Независне Новине, Дневни Аваз - 17/07/07)
