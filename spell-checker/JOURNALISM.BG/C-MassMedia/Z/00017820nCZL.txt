ООН ще разреши на Чеку да се кандидатира за премиер на Косово
					07/03/2006
					 
						ПРИЩИНА, Косово, Сърбия и Черна гора -- ЮНМИК няма да се опита да блокира кандидатурата на началника на Корпуса за защита на Косово Агим Чеку за поста на министър-председател, каза говорител на ООН в понеделник (6 март). "Косово има своите демократични институции и има право да решава кой да бъде министър-председател," каза Неерадж Сингх. Сърбия искаше ЮНМИК да попречи на бившия командир от "Армията за освобождение на Косово" да заеме този пост. 
						Също в понеделник лидерът на косовските сърби Оливер Иванович се срещна с ръководителя на ЮНМИК Сьорен Йесен-Петерсен и го предупреди, че в провинцията има подновяване на инцидентите срещу етнически сърби. В неделя вечерта неизвестни лица са стреляли по кола, превозваща сърби по пътя от Липлян към Старо Грачко. (АФП, РТС, Танюг - 06/03/06)
