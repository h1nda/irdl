ЕС призовава за по-бързо закриване на старите ядрени блокове на България
					05/06/2006
					 
						СОФИЯ, България -- Еврокомисарят по разширяването Оли Рен изпрати в петък (2 юни) писмо до българските власти, настоявайки страната да ускори закриването на най-старите атомни реактори в АЕЦ "Козлодуй". Отбелязвайки, че процесът трябва да започне до края на годината, той изрази загриженост във връзка с докладите, посочващи, че подготовката е все още в първоначалната си фаза. Според по-ранно споразумение с ЕС България е поела ангажимент да закрие четирите си най-стари реактора до края на 2006 г. (Дневник, Труд - 05/06/06; Медиапул - 04/06/06)
