Турция очаква до края на октомври първия транш от американския заем на стойност 8.5 млрд. щ.д.
22/10/2003
 
АНКАРА, Турция -- Според вицепремиера Абдулатиф Сенер Турция очаква да получи първия транш от американския заем на стойност 8.5 млрд. щ.д. до края на този месец. Външният министър Абдула Гюл коментира във вторник (21 октомври), че не съществуват проблеми, касаещи заема, и че икономиката не се нуждае от него в този момент. Той добави, че заемът не е по никакъв начин свързан с решенията, отнасящи се до изпращане на турски мироопазваши сили в Ирак.
Други новини: във вторник турска строителна компания започна да извършва технически дейности, свързани с прочистване на противопехотните мини в Афганистан. Корпорацията "Entes Industry Facilities Production and Assembly Corporation" спечели търга за проекта по-рано тази година. (Анадолска агенция, НТВ, ТРТ 2 - 21/10/03)
