Българи бяха осъдени по дело за убийство
					31/08/2010
					 
						СОФИЯ, България – Върховният касационен съд осъди в понеделник (30 август) двама мъже на затвор в проточило се в продължение на десетилетие дело за убийство. Георги Желязков и Стоян Стоичков получиха присъди от съответно 19 и 17 години лишаване от свобода за убийството на българския студент Мартин Борилски в Париж през 2000 г. Решението на съда е окончателно и не подлежи на обжалване. Двамата бяха оправдани миналата година. Това решение бе оспорено от Франция с твърдението, че българските органи не са взели под внимание доказателства, предоставени от парижки следователи. (Капитал, Медиапул, Дневник, бТВ, Ройтерс - 30/08/10)
