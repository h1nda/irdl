Албанските и косовските митнически служби обещаха да засилят сътрудничеството си
					18/08/2006
					 
						ПРИЩИНА, Косово, Сърбия -- Генералният директор на митническата служба на Албания Перпарим Дервиши и генералният директор на митническата служба на ЮНМИК Пол Акда се срещнаха в четвъртък (17 август) в Прищина, за да обсъдят начини за насърчаване на сътрудничеството между службите. Конкретните проекти включват бърза линия за електронна информация между двете митнически администрации и редовен обмен на информация между служителите. Двамата ръководители бяха единодушни, че граничната сигурност и предотвратяването на незаконния трафик са от основно значение за регионалната стабилност. (EКИKС - 17/08/06)
