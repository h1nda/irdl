Взрив уби седем миньори в Румъния
					15/01/2006
					 
						БУКУРЕЩ, Румъния -- Седем миньори бяха убити, а петима - ранени при взрив в държавната въгледобивна мина в Анина, Западна Румъния в събота (14 януари). Съобщава се, че състоянието на трима от ранените, е сериозно. Взривът е избухнал около 5:30 ч сутринта местно време. Смята се, че причината за взрива е изтичане на газ метан. Въгледобивната мина в Анина, която е на 230 години и е с дълбочина 1200 м, е най-старата функционираща въгледобивна мина в Румъния и е една от най-дълбоките в Европа. (AP, Reuters, AFP, Antena 3 - 14/01/06)
