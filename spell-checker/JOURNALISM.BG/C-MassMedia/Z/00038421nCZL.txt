Китай и Сърбия обсъдиха пътищата за засилване на сътрудничеството 
					05/05/2011
					 
						БЕЛГРАД, Сърбия -- Външният министър Вук Йеремич и китайският му колега Ян Дзиечъ се срещнаха в сряда (4 май) в Белград, за да обсъдят двустранните отношения и пътищата за засилване на икономическите връзки. Ян каза, че неговата страна иска да участва в големи инфраструктурни проекти в Сърбия и изрази подкрепа за териториалната цялост на Сърбия. Йеремич подкрепи политиката за единен Китай. Двамата министри поставиха венци на мястото на бившето китайско посолство, което беше бомбардирано по време на ударите на НАТО през 1999 г. (Танюг, Б92, РТС - 04/05/11)
