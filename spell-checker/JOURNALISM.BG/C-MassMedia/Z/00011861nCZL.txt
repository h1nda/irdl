Румъния ще обсъжда напредъка си към членството в ЕС
03/09/2004
 
БРЮКСЕЛ, Белгия -- Румъния ще представи доклад до ЕС в петък (3 септември) относно напредъка, който е осъществила по пътя към членството в ЕС. Министерството на европейската интеграция публикува свое изявление в четвъртък, в което се посочва, че делегацията в Брюксел ще представи допълнение към доклада за напредъка през 2004 г., който се фокусира върху мерки, предприети през юли и август.
На свой ред ЕС се очаква да публикува годишен доклад за държавите-кандидати през есента. Комисарят по разширяването Гюнтер Ферхойген посочва, че подготовката на докладите за Румъния и България върви с добър темп. (Ромпрес - 02/09/04)
