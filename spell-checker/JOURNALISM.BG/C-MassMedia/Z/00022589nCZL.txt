Представител на ОССЕ заяви, че в БиХ трябва да има омбудсманска институция на държавно ниво
					17/05/2007
					 
						САРАЕВО, Босна и Херцеговина (БиХ) -- В интервю за всекидневника "Дневни Аваз", публикувано в четвъртък (17 май), ръководителят на Мисията на ОССЕ в БиХ, посланик Дъглас Дейвидсън, призова за учредяване на омбудсманска институция на държавно ниво в страната. Посланикът даде положителна оценка на работата на настоящите омбудсмани на Република Сръбска и Федерация БиХ, но подчерта, че омбудсман на държавно ниво би гарантирал по-добре защитата на правата на всички граждани в БиХ. (Дневни Аваз - 17/05/07)
