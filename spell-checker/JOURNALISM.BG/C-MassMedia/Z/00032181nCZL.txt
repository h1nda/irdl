ЕС призова за по-добри практики при възлагането на обществени поръчки в Косово
					30/10/2009
					 
						ПРИЩИНА, Косово -- Ръководителят на Координационната служба на Европейската комисия, Ренцо Давиди, призова в четвъртък (29 октомври) за по-добри практики при възлагането на обществени поръчки в Косово. По време на среща с представители на парламента, правителството и службите за възлагане на обществени поръчки Давиди каза, че "Европейската комисия (ЕК) е определила обществените поръчки като повод за голямо безпокойство. Доволен съм, че властите в Косово се опитват да търсят решение на негативните констатации в доклада за напредъка на ЕК." Според Давиди настоящото законодателство за обществените поръчки изостава от европейските стандарти. (Коха Диторе, Експрес, Кохавижън - 30/10/09)
