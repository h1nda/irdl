Заподозрян в убийството на Стамболич променя показанията си в хода на процеса и отрича участие 
					21/09/2004
					 
						БЕЛГРАД, Сръбия-Чрена Гора -- Леонид Миливоевич, изправен пред съда за убийството на бившия сръбски президент Иван Стамболич, отрече в понеделник (20 септември) участие в престъплението, променяйки изявлението, което е направил по време на обвинителната фаза на процеса миналата година. Процесът за убийството на Стамболич през август 2000 г. и опита за убийство през същата година на тогавашния опозиционен лидер Вук Драшкович, бе подновен в Белградския областен съд в понеделник. Миливоевич е бивш член на сръбско полицейско звено за специални операции. Позовавайки се на здравословни проблеми, той каза, че не би могъл да си спомни свои предходни показания пред полицията и магистрати-следователи и по двата случая, в които той да се е признавал за виновен.(Б92, Танюг - 20/09/04)
