Сезер каза, че фундаменталистки религиозни групировки заплашват Турция
					02/10/2006
					 
						АНКАРА, Турция -- Президентът Ахмет Недждет Сезер предупреди в неделя (1 октомври), че Турция е изправена пред непрекъсната заплаха от фундаменталисти. В последното си обръщение към парламента, преди да се оттегли през май 2007 г., президентът индиректно обвини правителството, че е приело мерки, които подкопават светската държава и създават напрежение. Сезер се обяви също в полза на запазването на силна армия като пазител на светската държава, което бе очевидно послание към ЕС. Брюксел притиска Анкара да ограничи ролята на армията в политиката. 
						Също в неделя пред болница в южния град Мерсин избухна бомба, която рани трима души. Досега нито една групировка не е поела отговорност за взрива. (Радикал, Милиет, Сабах, Ватан, Аксам, AAП - 02/10/06; Заман, Анадолска агенция, AП, Ройтерс - 01/10/06)
