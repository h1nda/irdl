Koсовските власти изключиха още сръбски мрежи на мобилни телефони
					25/04/2010
					 
						ПРИЩИНА, Koсово -- Властите в събота (24 април) продължиха да отстраняват предаватели на базирани в Белград мобилни оператори в Косово, като прекратиха функционирането им в Стръпче и Каменица. Сръбските медии съобщиха, че предавател на местната телевизия и радиостанция "Херч" в Стръпче също е бил отстранен. От Управлението за регулиране на телекомуникациите в Косово обясниха, че отстраняват сръбски оператори, които нямат разрешение да функционират в Косово и не плащат никакви данъци. В петък властите затвориха 14 централи на сръбски мобилни оператори в централната част на Косово, като лишиха от услугите им хиляди сърби. 
						Сръбския премиер Мирко Цветкович описва хода като опит да се поставят в изолация косовските сърби, докато сръбският държавен секретар за Косово Оливер Иванович предупреди за потенциално напрежение вследствие на тази ситуация. Според Белград сръбските мобилни оператори са получили безсрочни лицензи за функциониране в Косово много преди 1999 г. 
						В събота предавател, собственост на косовският мобилен оператор ИПКО бе повреден в село Рударе, община Звечан, акт, който бе заклеймен както от КФОР, така и от правителството на Косово. (Б92, Бета, Taнюг, РТС, Политика - 24/04/10)
