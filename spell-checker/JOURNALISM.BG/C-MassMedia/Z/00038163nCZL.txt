БиХ поиска екстрадирането на Божидар Вучуревич от Сърбия 
					13/04/2011
					
						САРАЕВО, Босна и Херцеговина (БиХ) -- Държавната прокуратура е поискала във вторник (12 април) от министерството на правосъдието да изиска екстрадирането на Божидар Вучуревич, военновременния кмет на гр. Требине. Сръбската полиция го арестува на 4 април при пресичане на босненско-сръбската граница въз основа на обвинения във военни престъпления. Прокуратурата настоява, че той трябва да бъде разследван и съден в БиХ, тъй като е босненски гражданин и е обект на разследване за военни престъпления, извършени в Требине. Вучуревич се издирва и от Загреб за военни престъпления срещу цивилни, извършени по време на обстрела на Дубровник през 1991 г. Хърватия вече е поискала екстрадирането му. (РТРС, СРНА - 12/04/11)
