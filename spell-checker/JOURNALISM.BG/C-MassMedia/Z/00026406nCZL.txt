Ердоган заяви, че борбата срещу ПКК няма да спре, докато Анкара не ликвидира тероризма
					12/05/2008
					 
						АНКАРА, Турция – Премиерът Реджеп Тайип Ердоган заяви в неделя (11 май), че турските сили няма да преустановят борбата си срещу терористичната Кюрдска работническа партия (ПКК), докато не ликвидират тероризма и не спрат насилието. Ердоган направи тези изявления в Анталия, където изказа съболезнованията си към семейството на войник, убит в събота при сблъсъци с ПКК в Северен Ирак. Той насърчи желаещите да се откажат от тероризма лица да се възползват от закона за амнистията в Турция. „Откажете се от този грешен път, преди да сте причинили още мъка на своите семейства,” каза Ердоган. Той добави, че мерките на правителството са изолирали ПКК и изтощили логистичните и финансовите им ресурси. Борбата на Турция срещу тероризма ще успее абсолютно, обеща Ердоган.
						Армията продължи в неделя своята офанзива срещу ПКК, разрушавайки център за пропаганда в Северен Ирак. Генералният щаб го определи като отговорен за връзките на ПКК с медиите. (Сабах, Хюриет, Заман - 12/05/08; Анадолска информационна агенция, ИТАР-ТАСС - 11/05/08)
