Международен прокурор оневини йорданските полицаи в Косово
20/05/2004
 
ПРИЩИНА, Косово, Сърбия и Черна гора -- Международен прокурор оневини четирима йордански полицейски служители за участието им в стрелба, в резултат на която загинаха трима американски затворнически надзиратели и един йорданец. Говорител на ООН заяви, че следователите не са намерили доказателства, сочещи четиримата като извършители на престъпно деяние. Йордански сержант откри огън по автомобилите, в които били американски надзиратели на 11 април в Митровица. Той бе убит, когато американците отвърнаха на огъня. Останалите четирима йорданци, охранявали поста заедно с него, бяха арестувани след произшествието.
Други новини: Администрацията на ООН назначи отново на служба 12 етнически албанци - членове на Силите за отбрана на Косово, които бяха отстранени от длъжност през декември. Тогава не станаха ясни причините за разследването им, но местните медии съобщиха, че е можело да бъдат обвинени в нарушения, които включват незаконен трафик и търговия на черния пазар. (AП, AФП, Би Би Си, КосоваЛайв, ЮН нюз - 19/05/04)
