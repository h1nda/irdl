Спадащото ниво на водата и останки от войната препятстват корабоплаването по Дунав
27/08/2003
 
БЕЛГРАД, Сърбия- Черна Гора -- Корабоплаването в долните части на река Дунав се затруднява в резултат от ниското ниво на водата и останките от няколко войни през миналото столетие, съобщиха сръбски представители във вторник (26 август). Според заместник-министъра на транспорта и комуникациите Желко Майер превозът на стоки в тази част на реката е спаднал с 50 %. Спедиторите се принуждават да превозват по-малко товар с баржи, за да не засядат съдовете в плитчините. Проблемът се усложнява и от останките от Втората световна война, които изплуваха край няколко населени места. (АФП - 26/08/03)
