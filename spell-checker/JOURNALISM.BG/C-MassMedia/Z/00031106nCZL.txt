Албания одобри план за действие за либерализиране на визовия режим
					30/07/2009
					 
						ТИРАНА, Албания -- Правителството одобри в сряда (29 юли) план за действие за интеграция в ЕС, който ще бъде изпратен до Европейската комисия (ЕК). Комисията ще направи оценка на напредъка на Албания. Определяйки интеграцията в ЕС като първостепенен приоритет, премиерът Сали Бериша отново подчерта, че като цяло напредъкът е добър. "Справяме се добре с издаването на биометричните паспорти, но има и някои други аспекти, по които работим", заяви Бериша, като допълни, че се очаква екип от експерти на ЕК да посети страната през октомври. На Албания все още й предстои да създаде брегова охрана за своята морска граница и да изготви мерки за отнемане на активи на членове на организирани престъпни групи. (Топ Чанъл, Balkan Web, Шекули, Би Би Си - 29/07/09)
