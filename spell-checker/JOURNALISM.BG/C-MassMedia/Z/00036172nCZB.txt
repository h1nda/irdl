Изглед от едно футболно игрище в Истанбул
					27/09/2010
					Всяка година в продължение на десетилетие, африканската общност в Истанбул се събира да играе във футболен турнир. Това сплотява общността повече от всичко друго.
					От Александър Кристи-Милър за Southeast European Times в Истанбул - 27/09/10
 
					 
						
Имигрантите от Африка мечтаят да станат професионалисти в Истанбул. [Aлександър Кристи-Милър]
						Като облича яркосинята фланелка на Демократична република Конго, Крис Нкуонта отива на футболното игрище, за да покаже уменията, които се надява някой ден да го направят известен. 
						Той е един от много млади африканци, които живеят в Истанбул и се събират заедно в продължение на няколко седмици всяка година, за да играят в турнира, копие на Африканската купа на нациите. Играчите са от различни страни и се обединяват от мечтата да станат професионалсти в турски отбори. 
						Нкуонта, който е 20-годишен нигериец играе за Конго, тъй като няма достатъчно играчи от Конго, за да съставят отбор. 
						Той казва, че е играл професионален футбол в родината си, но подобно на повечето свои съотборници, е имал слаба представа за бариерите и трудностите, пред които ще се изправи в Турция. 
						"Трудно е," призна той за SETimes. "Не можем да играем за клубен отбор. Чужденците не могат да играят в нито един турски отбор, тъй като трябва да имат разрешение за местожителство." 
						Малко са играчите, които идват с достатъчно пари, за да си купят разрешително, а без него, те не могат да работят законно като футболисти или каквато и да е друга работа. 
						"Искам да събера достатъчно пари, за да стана футболист, но тук е трудно да се спечелят пари, защото няма работа", казва Нкуонта, който тренира три пъти седмично. 
						Дори онези, които имат и документи, и талант като футболисти, са изправени пред много трудности. 
						Кан Ванли, футболен мениджър, който е бил част от турския национален треньорски екип, е прекарал три месеца миналата година като треньор на 40 африкански играчи. 
						"Те имаха достатъчно талант и мотивация", каза той, "но бе мното трудно да се намери игрище. Времето бе ограничено, имахме 40 играчи, а това бе много голям брой. Жалко, че не можах да поработя с тях по-дълго." 
						
Играчите може и да имат необходимия талант, но не и необходимите документи. [Aлекнадър Кристи-Милър]
						Ванли заяви, че е започнал да тренира с играчите, защото е бил в процес на договаряне да бъде треньор на Либерия и е искал да придобие опит в тренирането на африканци, но работата с тях скоро се превърнала в страст. 
						Сега той е треньор в Малдивите и смята, че около 35 от играчите, са имали талант да играят в лигата Super Amatör на Турция, където биха печели по 1000 турски лири на месец или около 500 евро. Трима или четирима, каза той, са притежавали умения да играят в дивизия Bank Asia, втората по важност в турския футбол. 
						"Никой в Super Amatör не се отнася сериозно към тези играчи. Те казват "ние имаме достатъчно турски играчи и ако вземем африкански играчи ще ни струва много скъпо.'" 
						Голямо препятствие е разрешението за местожилетлство, необходимо за наемане на работа, за което обикновено трябва да плати клубът. 
						Доналд Аберуаде, който е основател на турнира и все още се занимава с неговата организация, знае много добре какво разочарование неизбежно очаква някои от играчите. 
						"Мечтата ми не се сбъдна", каза той и описа как е бил изпробван в един клуб и е тренирал през целия период преди сезона, преди да му съобщят, че няма да платят за резрешението му за местожителство.. 
						"Дадох всичко, което имах и не получих нищо. Не е лесно да тренираш през цялото време, да достигнеш определено ниво, да играеш приятелски мачове, а когато започне първенството, да не можеш да играеш след цялото това време и усилия." 
						Сега е десетата година и турнирът в Истанбул започва да привлича все по-голямо внимание. "Уестърн Юниън" и "Финанцбанк", турска компания, са спонсорирали униформите на отбора, а африкански и турски бизнесмени са помогнали за събирането на необходимите средства за заплащане за използване на игрището. 
						Което е по-важно, турнирът започва да привлича по-голямо внимание и към самите играчи, а турските клубове сега изпращат свои представители на мачовете. 
						След последната победа над Конго в полуфиналите, с четирима от играчите на Камерун контактуваха турски представители. Това бе момент на гордост за Жан-Пиер Мебелк, капитан на Камерун.. 
						"Много съм щастлив", каза Мбелек, който е нападател за "Гебзе", клуб в четвърта дивизия на турската професионална лига. "Надявам се, че на финала ще имат някакви предложения. Ако до края имаме шест или седем играчи поискани от клубове, ще бъде добре." 
						Сега той е на 24 години, а е напуснал дома си на 18 години, за да играе в Египет и е дошъл в Турция две години по-късно. Преди една година приятелката му дошла при него от Камерун и те се оженили. Миналата година той отбелязал 15 гола за своя аматьорски отбор, а сега печели по 1 500 турски лири седмично, или около 750 евро. 
						"Животът в Истанбул е много хубав", каза той. "Когато имаш документи, имаш какво да правиш, но когато нямаш работа, е много, много, много трудно." 
						
Фенове гледат мач в Истанбул. [Aлександър Кристи-Милър]
						Мнозина от онези, които наблюдават мачовете и някои от играчите, са регистрирани бежанци, но са изправени пред същите проблеми както мигрантите. 
						Tурция е една от трите страни, която постави географско ограничение за онези, които търсят политическо убежище, и дава постоянен бежански статут само на идващите от Европа. 
						Подобно на много иранци, иракчани и афганистанци, които идват в Турция всяка година, африканските съдии разчитат единствено на ВКБООН, на благотворителни организации и на НПО за подкрепа. Те нямат право на образование и им е много трудно да си осигурят разрешние за работа. 
						Мнозина се оплакват от расизъм, а НПО обвиняват полицията, че несправедливо ги преследва. 
						През 2007 г. един нигерийски бежанец и запален футболист, Фестус Окей, бе застрелян в полицейска килия в Истанбул. Три години по-късно наказателното преследване на служителя, обвинен в убийството е спряно в съдилищата. 
						Докато играчите излизат на игрището за поредния мач, техните фигури хвърлят дълги сенки върху астроторфа, а на трибуните зрители от около двеста африканци закриват очите си от слънцето. 
						Игран в продължение на повече от месец, турнурът включви четири други отбори: на Нигерия, Камерун, Южна Африка и Етиопия. 
						Повечето от зрителите и играчите са единодушни, че турнирът в Истанбул е нещо повече от футбол - той обединява тази крехка общност. 
						"Запознах се с много африканци", казва Нкуонта. "Срещнах нови приятели. Играчите от Конго - не ги познавах преди - но сега ги познавам, сякаш самият аз съм конгоанец. Сближихме се.
