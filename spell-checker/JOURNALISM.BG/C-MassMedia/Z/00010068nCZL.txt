Пожар в сградата на българското правителство. Започнато разследване
07/03/2004
 
СОФИЯ, България -- Пожар избухна през нощта в събота (6 март) в сградата на българското правителство, по време на който сериозно е пострадал един пожарникар. Вицепремиерът Пламен Панайотов заяви, че е започнато разследване на причините за пожара, но добави, че няма основание да се подозира, че пожарът е предизвикан умишлено.
Също в събота министърът на отбраната Николай Свинаров заяви, че български подразделения ще преминат обучение в специална база в Йордания като последна фаза на подготовката им за участие в международните операции по поддържане на мира. Свинаров направи това изявление при завръщането си от тридневно посещение в Йордания, където се срещна с премиера Файсал ал-Фаез, който също е и министър на отбраната на страната. (БТА, БНТ, БНР, бТВ - 06/03/04)
