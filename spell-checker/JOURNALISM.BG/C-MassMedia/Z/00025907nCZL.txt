Български заместник-министър на външните работи подаде оставка
					25/03/2008
					 
						СОФИЯ, България -- Заместник-министърът на външните работи Феим Чаушев, член на Движението за права и свободи, подаде оставка в понеделник (24 март) поради продължаващия спор около използването от него на две различни имена, Петър и Феим. Петър е името, дадено му по времето, когато бившият комунистически режим се опитваше да асимилира турското малцинство в България. Той е използвал това име в деловата си активност. Второто име, Феим, е истинското му рождено име, но той не го е използвал, докато не влезе в състава на кабинета. Въпреки че документите му за самоличност са издадени с името Петър, той е подписвал официални документи с името Феим, което технически е нарушение на закона. 
						Чаушев беше важна фигура в българската външна политика. Той изигра роля в убеждаването на Триполи да освободи шестимата български медици, които бяха заплашени от смъртно наказание в Либия. (24 часа - 25/03/08; АФП, БГНЕС, БТА, Актуално, Дарик - 24/03/08)
