Очаква се Сърбия да оспори съдебния иск на БиХ за геноцид
					27/02/2006
					 
						САРАЕВО, Босна и Херцеговина (БиХ) -- Очаква се Сърбия и Черна гора да оспори обвиненията на БиХ в провеждане на геноцид по време на конфликта от 1992-1995 г. Международният съд започна разглеждането на делото в понеделник (27 февруари). Сърбия ще пледира, че когато съдебният иск е бил заведен, нейният предшественик, Федерална република Югославия, не е била нито член на ООН, нито страна по международната конвенция за геноцида. Смята се, че това дело ще бъде от изключително значение, тъй като е първото, в което една цяла държава е съдена за геноцид.
						Други новини -- В понеделник сръбският парламент е запланувал извънредно заседание за обсъждане на доклад за преговорите за статута на Косово, представен от правителството. В доклада се описват резултатите от първия кръг на преговорите миналата седмица между преговарящите от Белград и Прищина. (AП, Синхуа, Ройтерс, АФП, БиБиСи, Политика, Данас - 27/02/06; РТС - 26/02/06)
