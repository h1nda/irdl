Трима души загинаха при злополуки вследствие на спирането на тока в Гърция
					10/03/2008
					 
						АТИНА, Гърция – Трима души загинаха при падания, свързани с общата стачка на работниците от държавната електрическа компания, обяви полицията в неделя (9 март). В община Леонидион на п-в Пелопонес 64-годишна жена паднала от височина 4 метра в тъмното и загинала. Полицията разследва два други подобни случая. 
						Служителите на компанията монополист „Държавна електрическа компания” продължиха общонационалната си стачка в неделя и спряха тока за два часа. Ситуацията с електричеството бе донякъде облекчена от по-ниското потребление поради топлото време. Работниците протестират от една седмица срещу заплануваните пенсионни реформи, а прокуратурата разследва дали служителите са превишили правата си, като пречат на нормалното функциониране на държавната компания. (News In - 10/03/08; Риа Новости, АНА-МПА, ЕРТ - 09/03/08)
