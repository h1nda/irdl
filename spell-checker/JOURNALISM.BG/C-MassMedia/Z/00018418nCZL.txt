РС предявява обвинения срещу служители на Агенцията за непряко данъчно облагане в БиХ
					01/05/2006
					 
						БАНЯ ЛУКА, Босна и Херцеговина (БиХ) - Премиерът на Република Сръбска (РС) Милорад Додик заяви в петък (28 април), че правителството на РС е предявило обвинения в злоупотреба със служебното положение срещу председателя на управителния борд на Агенцията за непряко данъчно облагане Джоли Диксън и срещу нейния ръководител Кемал Чаушевич. Според РС бюджетът на агенцията е претърпял загуби, поради разпределението на приходите от непрякото данъчно облагане между областите през 2005 и 2006 г. и че Диксън и вземал еднолични решения без съгласието на всички членове на борда, докато Чаушевич е изпълнявал тези решения. 
						Миналият петък Диксън окачестви обвиненията като абсурдни. Той отбеляза, че откакто е поел председателството на борда на АНДО, приходите в БиХ са се повишили с 6,5 на сто и с 14 на сто в годишно изражение, съответно през 2004 и 2005 г. и че всички области на БиХ, включително и РС са се възползвали от увеличените приходи. (Независне новине - 29/04/06; Фена - 28/04/06)
