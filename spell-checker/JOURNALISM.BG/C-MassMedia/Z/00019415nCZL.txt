Среща между премиерите на Сърбия и на РС
					28/07/2006
					 
						РАЧА, Сърбия -- Сръбският премиер Воислав Кощуница и колегата му от Република Сръбска (РС) Милорад Додик се срещнаха в петък (28 юли) в граничния град Рача. Извън формата на срещата министрите на транспорта на Сърбия и на БиХ подписаха споразумение за построяване на нов мост над река Сава. Кощуница съобщи също, че Сърбия смята да подпише ново споразумение за сътрудничество с РС. 
						Други новини -- Сръбският президент Борис Тадич в четвъртък отказа да подпише промените в закона за електронните медии и ги върна в парламента. Негови сътрудници казаха, че промените в закона уронват независимостта на Държавната агенция за електронни медии и могат също да нарушат принципа на равноправие при предоставянето на лицензи. Мисията на ОССЕ е също против закона. (РТРС, ПБС, Танюг - 28/07/06, Танюг - 27/07/06)
