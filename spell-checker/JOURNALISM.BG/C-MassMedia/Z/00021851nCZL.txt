Основната опозиция в Румъния настоява за реорганизация на правителството
					09/03/2007
					 
						БУКУРЕЩ, Румъния -- Заместник-председателят на Социалдемократическата партия (СДП) Михай Танасеску призова в четвъртък (8 март) премиера Калин Попеску Търичану да представи нова структура на кабинета до следващата седмица. Танасеску заяви, че ако премиерът не предприеме действия, СДП ще поиска вот на недоверие на кабинета. Министърът на администрацията и вътрешните работи Василе Блага заяви, че най-напред премиерът трябва да предложи новия кабинет и едва след това партньорите в управляващата коалиция ще обсъдят предложението. По-рано тази седмица Търичану каза, че преструктурирането на кабинета вече не е приоритет, тъй като пред страната стоят за решаване по-важни въпроси. (Найн О'клок - 09/03/07; Медиафакс - 08/03/07)
