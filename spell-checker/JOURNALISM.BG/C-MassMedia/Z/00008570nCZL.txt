Международна наблюдателна мисия завършва проверката си на преброяването на населението в Македония
03/10/2003
 
СКОПИЕ, Македония -- В четвъртък (2 октомври), международна наблюдателна мисия приключи петдневната си инспекция на обработката на данните от националното преброяване на населението в страната през 2002 г. След среща с представители от държавното статистическо бюро, държавната комисия по преброяването и представители на международната общност чуждите експерти заключиха, че не съществуват опасения относно качеството и достоверността на процеса на въвеждане на данни. Сега международният екип планира да помогне на местните власти в анализа на демографските данни. По закон пълните резултати от преброяването трябва да бъдат оповестени до ноември 2004 г. (МИА - 02/10/03)
