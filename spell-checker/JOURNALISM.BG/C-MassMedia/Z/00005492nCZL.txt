Българският премиер направи оценка на работата на кабинета
26/12/2002
 
СОФИЯ, България -- В обръщението си към нацията във вторник (24 декември) по случай предстоящия празник, министър-председателят Симеон Сакскобургготски направи кратка равносметка на постигнатото от правителството. Той определи работата на кабинета като много ползотворна, позовавайки се на настоящия спад в нивото на безработицата - най-ниско през последните три години, и на увеличените заплати и обезщетения. Той добави, че икономическият и политически прогрес са получили международно признание с поканата за членство в НАТО и с твърдия ангажимент от страна на ЕС да приеме България като пълноправен член през 2007 г. (бТВ, БНТ - 24/12/02)
