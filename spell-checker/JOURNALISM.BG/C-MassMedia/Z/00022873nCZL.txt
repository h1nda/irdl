Обвинения в контрабанда ще бъдат повдигнати срещу вдовицата и сина на Милошевич 
					12/06/2007
					 
						БЕЛГРАД, Сърбия -- Вдовицата на Слободан Милошевич и синът му Марко ще бъдат обвинени в контрабанда на цигари, заяви специалният прокурор на Сърбия за организирана престъпност в понеделник (11 юни). Слободан Радованович каза, че семейството е организирало престъпна група с цел облагодетелстване от международното ембарго, наложено на Югославия през 90-те години. Общата стойност на цигарите се оценява на десетки милиони евро. Предполага се, че печалбите от продажбата им са били превеждани на офшорни фирми. Поискано е издаване на международни заповеди за арест, тъй като се предполага, че и двамата заподозрени се укриват Русия. Радованович каза, че в понеделник властите са арестували няколко други лица във връзка с делото. (АП, Ройтерс, Би Би Си - 11/06/07)
