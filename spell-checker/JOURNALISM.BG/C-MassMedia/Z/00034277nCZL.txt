Съд в БиХ осъди босненски сърби във връзка с клането в Сребреница 
					23/04/2010
					 
						САРАЕВО, Босна и Херцеговина (БиХ) -- Съдът на БиХ осъди в четвъртък (22 април) двама босненски сърби за съучастничество в геноцида, извършен в Сребреница през 1995 г. Радомир Вукович и Зоран Томич бяха осъдени на по 31 години затвор във връзка с убийството на повече от 1000 души, направили опит да избягат от мюсюлманския анклав. Двамата са били членове на специална част на босненската сръбска полиция по онова време. (РТРС, Фена, Дневни Аваз, БХРТ, Ройтерс - 22/04/10)
