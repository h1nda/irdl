Додик предупреди, че сърбите ще напуснат общите институции в БиХ
					27/09/2009
					 
						САРАЕВО, Босна и Херцеговина (БиХ) -- Премиерът на Република Сръбска (РС) Милорад Додик заяви в събота (26 септември), че РС няма да приеме никакво решение, наложено от върховния представител Валентин Инцко, за да предотврати краха на контролираната от държавата електрическа компания "Еректропренос". Той заплаши, че сръбските представители ще напуснат общите институции в БиХ, ако Инцко се опита на наложи мерките си. 
						Върховният представител продължи мандата на борда на компанията, който изтече миналата година, и му нареди да назначи нов генерален директор. Сърбите бойкотират работата на компанията повече от година, докато се опитват да създадат своя собствена електропреносна мрежа. (Дневни Аваз, Фена - 26/09/09; AП, Ройтерс - 25/09/09)
