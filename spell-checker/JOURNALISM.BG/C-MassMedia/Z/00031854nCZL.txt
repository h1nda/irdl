Албанската опозиция призова за протест
					02/10/2009
					 
						ТИРАНА, Албания -- Опозиционната Социалистическа партия призова в четвъртък (1 октомври) за общ протест на 10 октомври срещу изборния процес. Социалистите настояват за щателно разследване на изборите, проведени на 28 юни, които според тях са били манипулирани. Лидерът на СП Еди Рама заяви, че правителството не проявява воля да разследва тази възможност. Управляващата коалиция се е съгласила единствено да преразгледа избирателния кодекс и да направи исканите промени. Заради проблема СП бойкотира работата на парламента от седмици. (Коха Йоне, Шекули, Телеграфи, Ора Нюз, Алсат - 01/10/09)
