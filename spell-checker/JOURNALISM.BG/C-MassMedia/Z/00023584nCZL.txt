Американски генерал отрича да е имало планове за създаване на нова държава в Косово
					17/08/2007
					 
						ПРИЩИНА, Косово, Сърбия -- Командващият на американските части, служещи в КФОР, отрече в четвъртък (16 август) обвиненията на високопоставен сръбски официален представител, че НАТО иска да направи от Косово "натовска държава". "НАТО няма намерение да сформира държава в Косово, тъй като е тук на мироподдържаща мисия," каза пред репортери бригаден генерал Дъглас Иърхарт на пресконференция в Гниляне, отбелязвайки, че ЕС и ООН също участват в усилията за определяне на окончателния статут на провинцията. 
						Министрите от Демократическата партия на Сърбия (ДПС) в сръбския кабинет, към които напоследък се присъедини и вътрешният министър Драган Йочич, обвиниха Вашингтон, че се е заел с експеримент за създаване на държава. (Ройтерс, ОНАСА, Танюг, Б92, РТС - 16/08/07)
