Кметицата на Атина успокоява туристите по време на Олимпиадата
06/04/2004
 
АТИНА, Гърция -- Кметът Дора Бакуяни заяви в понеделник (5 април), че хората, които ще присъстват на Олимпийските игри, не бива да се сковават от страх пред тероризма. "Имам личен опит и смятам, че ако се откажете и позволите на терористите да променят живота ви, те тогава ще победят без всякакво усилие," каза тя. Терористичната група " 17 ноември" уби първия й съпруг.
Министърът на обществения ред Йоргос Вулгаракис се срещна междувременно с висши португалски представители, за да обсъди мерките за сигурност при масови прояви. Португалия е домакин на европейското първенство по футбол през юни.
Също в понеделник президентът на Организационния комитет за Олимпийските игри Атина-2004 Яна Ангелопулос-Даскалаки запозна премиера Костас Караманлис с актуалния ход на подготовката, а министърът на финансите Джордж Алогоскуфис одобри отпускането на 558,9 млн. евро за финансиране на проект, насочен към подобрения в оформлението на парковете и инфраструктурата. (АП, АНА, МПА - 05/04/04)
