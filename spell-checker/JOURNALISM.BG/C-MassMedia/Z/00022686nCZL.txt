Груевски заяви, че Македония се ръководи от националните си интереси в позицията си по отношение на Косово 
					25/05/2007
					 
						СКОПИЕ, Македония -- Изразявайки подкрепа за проекта на бившия пратеник на ООН Марти Ахтисаари за бъдещия статут на Косово, Македония се ръководи единствено от националните си интереси, заяви премиерът Никола Груевски в интервю за белградския всекидневник "Нин" в четвъртък (24 май). Той подчерта, че Македония не иска да усложнява отношенията си нито със Сърбия, нито с Косово. Груевски също отбеляза, че Македония не може да пренебрегне факта, че 25 % от населението й са етнически албанци. 
						Други новини -- Македонски съд осъди 13 полицаи в сряда на затвор от шест месеца до две години. Полицаите, които са служели на граничния пункт Богородица, бяха арестувани през февруари по обвинения в корупция, като част от по-голяма операция срещу граничната полиция и митническите служители. Един от полицаите бе оправдан. (МИА, Макфакс - 24/05/07)
