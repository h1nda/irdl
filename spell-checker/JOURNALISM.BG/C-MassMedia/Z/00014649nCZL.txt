САЩ с нова инициатива за Косово и БиХ
					23/05/2005
					 
						ВАШИНГТОН, Съединени щати -- Американската администрация излезе с нова инициатива за уреждане на въпроса за окончателния статут на Косово, предаде "Интърнешънъл хералд трибюн" в понеделник (23 май). Р. Никълъс Бърнс, заместник държавен секретар по политическите въпроси, трябва да отпътува за Европа към края на тази седмица за обсъждане на действията, които ще бъдат препоръчани на властите в Косово, Сърбия и Черна гора и Босна и Херцеговина (БиХ). В репортажа се цитират думите на Бърнс, че първостепенна цел е уреждането на статута на Косово до края на годината. Втората цел е да се накара правителството на Сърбия и Черна гора да екстрадира в Хага всички обвиняеми във военни престъпления. И накрая, е казал Бърнс, БиХ трябва да предприеме действия за създаване на правителство на обединението, което да интегрира етническите общности в страната. (Интърнешънъл хералд трибюн - 23/05/05)
