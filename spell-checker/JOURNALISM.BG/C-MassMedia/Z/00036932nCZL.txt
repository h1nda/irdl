Омбудсманът на Косово призова да се работи повече за правата на човека 
					03/01/2011
					 
						ПРИЩИНА, Косово -- Състоянието на правата на човека в Косово се е подобрило, но се изисква повече работа от институциите, според омбудсмана Сами Куртеши. В интервю за „Гласът на Америка”, публикувано в неделя (2 януари), Куртеши заявява, че има хора, които са над закона, което не е добре за общото състояние на правата на човека в страната. Проблемите са се разпространили във всички административни структури и често службата на „адвоката на народа” изобщо не се уважава, посочи Куртеши. Той заяви, че оплакванията на хората са свързани главно със съдилищата, правителството и общините. (Гласът на Америка, Balkan Web, Телеграфи, Коха - 02/01/11)
