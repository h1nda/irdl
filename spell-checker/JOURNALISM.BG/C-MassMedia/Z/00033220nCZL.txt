Новият патриарх на Сърбия призова за диалог с Римокатолическата църква
 
					29/01/2010
					 
						
 БЕЛГРАД, Сърбия -- Патриарх Ириней, новият предстоятел на Сръбската православна църква, призова за диалог с Римокатолическата църква по време на първата си пресконференция в четвъртък (28 януари). Патриарх Ириней каза, че 1700-ата годишнина от Миланския едикт през 2013 г. би била удобен случай за среща на представители на двете църкви. Той предложи тържествата да се проведат в гр. Ниш. Едиктът, подписан от роденият в Ниш римски император Константин Велики, провъзгласява религиозната толерантност към християните. Ириней подчерта, че Сръбската православна църква винаги е уважавала всички религии и религиозни общности. Той подкрепи също кандидатурата на Сърбия за членство в ЕС, стига Европа да зачита идентичността, културата и вярата на страната. (РТС, Б92, Бета, Танюг, АП, АФП, Ройтерс - 28/01/10)
