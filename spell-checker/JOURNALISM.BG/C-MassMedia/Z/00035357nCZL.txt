Хърватия трябва да изпълни още критерии, за да затвори главата за съдебната система 
					20/07/2010
					 
						ЗАГРЕБ, Хърватия -- Страната трябва да изпълни общо 21 условия, за да приключи главата за съдебната система от присъединителните преговори с ЕС, съобщи в понеделник (19 юли) излизащият в Загреб всекидневник „Вечерни Лист”. Сред тях са реформа на публичната администрация, имаща за цел увеличаване на прозрачността, както и укрепване на полицията и на службата за борба с корупцията УСКОК. ЕС желае още правителството да осигури пълномащабна реформа на съдебната система, включително нейната компютъризация, за да бъдат намалени забавянията в дейността на съдилищата. Главата за съдебната система беше отворена за преговори на 30-ти юни след задоволителен доклад от страна на главния прокурор на Трибунала на ООН за военни престъпления Серж Брамерц. (Вечерни Лист, Б92, ФоНет - 19/07/10)
