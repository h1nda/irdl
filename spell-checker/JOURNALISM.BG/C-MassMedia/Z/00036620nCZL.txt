Тирана бе домакин на среща по евроинтеграция
					05/11/2010
					 
						ТИРАНА, Албания -- Втората среща на Парламентарния комитет по стабилизация и асоцииране ЕС-Албания се проведе в Тирана в четвъртък (4 ноември), за да бъдат обсъдени последните събития в страната. Председателят на Делегацията на ЕП за отношенията със страните от Югоизточна Европа, Едуард Кукан, заяви, че политическата криза в Албания се е проточила твърде дълго и че ЕП не знае как да я реши. Кукан отново повтори, че функциониращите институции са условие за присъединяване към ЕС, и заяви, че въпросът ще бъде засегнат в предстоящия доклад на Европейската комисия за напредъка на Албания. Министърът на евроинтеграцията Майлинда Брегу определи доклада като политически наръчник за правителството. Напредъкът и реформите са помрачени от политическата криза, в която се намира страната от изборите през юни 2009 г. (Старт, Гласът на Америка, Шекули - 04/11/10)
