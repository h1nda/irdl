Бучковски: "Македония смята да продължи работата по четирите дела, върнати от МНСБЮ"
					09/02/2006
					 
						СКОПИЕ, Македония -- Премиерът Владо Бучковски потвърди в сряда (8 февруари), че има планове съдебната система да продължи работа по четирите съдебни дела, върнати миналата година от трибунала на ООН. Бучковски се срещна с представители на семействата на македонци от района на Тетово, които са били отвлечени по време на междуетническия конфликт през 2001 г. и все още не са открити. Очаква се това дело, което е едно от въпросните четири съдебни дела, да бъде гледано първо от съда. (Уеб сайт на македонското правителство - 09/02/06; A1 ТВ - 08/02/06)
