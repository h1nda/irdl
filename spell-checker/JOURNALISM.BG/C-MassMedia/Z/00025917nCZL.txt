Лидерите в Прищина отхвърлиха възможността за разделяне на Косово
					26/03/2008
					 
						ПРИЩИНА, Косово -- Президентът Фатмир Сейдиу и министър-председателят Хашим Тачи отхвърлиха предложението на Сърбия за разделяне на Косово по етническите граници. На съвместна пресконференция във вторник (25 март) в Прищина Тачи заяви, че идеята е "неприемлива". Сейдиу се присъедини с към това мнение, като отново подчерта, че Косово "е единна и уникална държава".
						Планът, предложен на ЮНМИК от сръбския министър за Косово Слободан Самарджич, има за цел "функционално разделяне на сърбите и албанците в Косово". Само на сърбите ще бъде разрешено да контролират полицията, съдебната власт и митническите служби в районите, където мнозинството от населението е сръбско. Без да коментира, ЮНМИК предаде плана в централата на ООН за анализ.
						Междувременно Сейдиу и Тачи обещаха, че Косово ще изпълни своите задължения във връзка с процеса на определяне на границата с Македония в съответствие с плана на бившия специален пратеник на ООН Марти Ахтисаари. Те изразиха също така надежда, че Македония ще признае Косово в скоро време. (Телеграфи, РТК, Ройтерс, Синхуа, Макфакс - 25/03/08)
