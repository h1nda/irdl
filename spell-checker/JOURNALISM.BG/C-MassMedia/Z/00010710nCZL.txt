Турският финансов министър се среща с официален представител на МВФ
06/05/2004
 
ИЗМИР, Турция -- Финансовият министър Кемал Унакитан се срещна с първия заместник-главен директор на МВФ Ан Кругър в сряда (5 май), за да обсъдят последните събития и новите цели в икономическата дейност на Турция. Г-жа Кругър е в Турция по повод на 4-ия Турски икономически конгрес в гр. Измир. Анкара и Световната банка подписаха в сряда споразумение за заем в размер на $202 млн. за финансиране на енергиен проект с възстановими източници. Съобщава се, че друго споразумение е подписано между министерство на правосъдието и банката, отчасти за финансиране на реформите в съдебната система.
Други новини: Турският премиер Реджеп Тайъп Ердоган започва двудневно посещение в Гърция в четвъртък. Той е първият турски премиер, който посещава Гърция от 1988 г. насам. (Анадолска агенция, НТВ, TРT 2, AНA, MПA - 05/05/04)
