Прокурорите от турският върховен апелативен съд искат ПСР да бъде забранена
					16/03/2008
					 
						АНКАРА, Турция -- Главният прокурор Абдурахман Ялчънкая на Върховния апелативен съд е подал искане за забрана на управляващата Партия на справедливостта и развитието (ПСР) на премиера Реджеп Тайип Ердоган. Той твърди, че партията подкопава светския характер на държавата. Конституцианният съд има правомощия да забрани политически партии и ще разгледа искането в понеделник (17 март). Искането последва подкрепата от страна на ПСР и на една от опозиционните партии в парламента за реформа, според която се разрешава носенето на забрадки в университетите. 
						Реагирайки на обвинението, Ердоган заяви в събота, че то представлява нарушение на народната воля. Той каза, че около 16,5 милиона гласоподаватели са подкрепили ПСР на последните парламентарни избори през юли 2007 г., което представлява 47 % от всички гласове. 
						Еврокомисарят по разширяването Оли Рен призова в събота турската правосъдна система да се въздържа от намеса в политиката. В една европейска демократична страна политическите проблеми се обсъждат в парламента и се решават чрез избори, а не в съдилищата, заяви Рен пред журналисти в Брюксел. (AФП - 15/03/08; AФП, Агенция Анадолу - 14/03/08)
