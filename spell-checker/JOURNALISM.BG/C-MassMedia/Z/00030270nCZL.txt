БиХ ще екстрадира Главаш
					15/05/2009
					 
						САРАЕВО, Босна и Херцеговина (БиХ) -- Държавният съд реши в четвъртък (14 май), че хърватският депутат Бранимир Главаш трябва да остане в ареста до екстрадирането му в Хърватия. Местните медии коментираха, че решението представлява правен прецедент в двустранните отношения, тъй като няма споразумение, уреждащо екстрадирането на лица с двойно гражданство. Сега прокурорите имат на разположение 40 дни да представят всички необходими документи за депортирането. Съдия Бранко Перич обясни решението си със съмнения, че Главаш е подал документи за гражданство в БиХ само за да избегне съдебно преследване в Хърватия. Той избяга в БиХ, вместо да започне да излежава десетгодишната си присъда за военни престъпления, извършени срещу сръбски цивилни граждани по време на войната на Хърватия за независимост в началото на 90-те години на миналия век. Главаш бе задържан в сряда въз основа международна заповед за арест, издадена в Хърватия. (ХРТ, БТА, Танюг, Б92, БХРТ, СРНА, РТЧГ, Ройтерс - 14/05/09)
