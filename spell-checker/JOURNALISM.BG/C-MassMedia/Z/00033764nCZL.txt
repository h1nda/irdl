Сърбия арестува важна фигура в трафика на хора
					12/03/2010
					 
						БЕЛГРАД, Сърбия -- Вътрешното министерство съобщи в четвъртък (11 март) за арестуването на Миливое Зарубица-Пуя, печално известния "балкански крал на трафика с хора". Зарубица-Пуя, на 45 г., бе задържан в село близо до гр. Куршумлия, Южна Сърбия, носейки фалшиви документи за самоличност. Полицията смята, че той е прекарал известно време в Ниш и Лесковац под друго име, където е бил замесен в незаконната търговия на археологически находки. Зарубица-Пуя бе арестуван първоначално през декември 1999 г. по време на полицейска операция в Ресник, където бяха открити 46 момичета, готови за отвеждане през граница, и бяха конфискувани около 180 000 германски марки. Във връзка с този случай срещу него бяха повдигнати няколко обвинения, включително за трафик на хора, и той бе осъден на четири години затвор. Той не се яви за обявяването на присъдата и е издирван оттогава. (Прес Онлайн, Танюг, Блиц, МИА - 11/03/10)
