Хърватски учители протестират срещу ниските си заплати 
					06/10/2004
					 
						ЗАГРЕБ, Хърватия -- Учители обявиха стачка във вторник (5 октомври), Международният ден на учителите, в знак на протест срещу ниските заплати в сектора. Според правителствени данни около 67 % от служителите в образователната система са се присъединили към стачката, докато съюзът твърди,че тази цифра е приближила 90-те %. Съюзите са поискали повишение на заплатите в размер на 12 %, тъй като възнагражденията в сектора са сред най-ниските в страната. Правителството декларира, че не би могло да повиши заплатите във всички сектори, тъй като това ще наруши споразумение с МВФ. (ХИНА, ХРТ - 05/10/04)
