Словения продължава да обмисля провеждането на референдум за влизането на Хърватия в НАТО
					19/02/2009
					 
						ЛЮБЛЯНА, Словения -- Правителството продължава да се занимава с идеята за провеждане на референдум за влизането на съседна Хърватия в НАТО. Въпреки че парламентарната комисия по външни работи отхвърли искане за референдум от страна на опозиционната Словенска народна партия (СНП) поради технически причини, парламентът насрочи свое извънредно заседание за сряда (18 февруари), на която да обсъди националната сигурност на Словения във връзка с нейния излаз на море. Дългогодишният граничен спор между Словения и Хърватия, който стана причина за обтягане на отношенията между двете страни, е свързан с тяхната морска граница и достъпа им до богатите риболовни зони. Въпреки че Словения ратифицира миналата седмица протокола за влизането в НАТО на Хърватия, евентуален референдум може да застраши бъдещото членство. Очаква се СНП отново да внесе своето искане за референдум в четвъртък. (ХРТ, ХИНА, 24 Сата - 18/02/09)
