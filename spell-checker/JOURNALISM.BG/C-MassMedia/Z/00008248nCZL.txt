Мостар е по-близо до статута на обединена община
05/09/2003
 
САРАЕВО, Босна и Херцеговина (БиХ) -- Председателят на президентството на БиХ Драган Чович предрече в четвъртък (4 септември), че единството в град Мостар скоро ще бъде възстановено. Чович обсъди провежданите реформи с Вернер Вендт, заместник на върховния представител в БиХ, и каза, че наредбите за статута на града ще бъдат въведени до края на годината. Той отбеляза, че наскоро възстановеният Стар мост ще помогне отново да се обедини етнически разделената община. (СРНА, Онаса - 04/09/03)
