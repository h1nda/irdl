Бизнес обзор 
					10/01/2005
					Преглед на бизнес и икономическите новини от Балканите след 3 януари: 
					(Различни източници : – 03/01/05 - 10/01/05)
 
					 
						
Продажбите на леки автомобили в Гърция достигнаха рекордната цифра от 289 753 бройки миналата година, регистрирайки повишение с 12,6 % в сравнение със същия период на предходната година. Тойота е начело по продадени такива автомобили, следвана от Хюндай , Опел и Фолксваген. [AФП]
						
Maкедония понижи вносните мита върху 3700 стоки считано от 1 януари, в съответствие със задълженията на страната по линия на СТО. Храни, напитки и селскостопански продукти бяха обект на най-значителни съкращения. Властите прогнозират, че митническите сборове ще намалеят с около 24,4 млн. евро тази година в резултат от променените тарифи.
						*** 
						Създадената в Черна гора ад хок тръжна комисия по приватизацията на черногорския телеком, постави унгарската Матав, собственост на Дейтче Телеком, начело сред участниците в конкурса за покупка на 51,12 % от черногорската компания. Съобщава се, че Матав е предложила да плати 114 млн. евро за въпросния дял. Участниците в търга включват и австрийския Мобилком, Телеком Сърбия and Телеком Словения. 
						*** 
						Министерството на транспорт и комуникациите на Албания съобщи на 5 януари, че националният стационарен телефонен оператор Албтелеком ще бъде приватизиран тази година. Презентациите относно възможностите за приватизация на компанията се провеждат в момента в Италия, Франция, Германия, Унгария и САЩ. 
						*** 
						Постоянният представител на МВФ за Румъния Грейм Джъстис предупреди, че планираният бюджетен дефицит от 1,5 % от БВП е най-високата стойност, която страната може да си позволи тази година. Според Джъстис Фондът е приел плана на новото правителство за въвеждане на плосък данък от 16 %, но прикани правителството да провежда внимателна фискална политика.
						*** 
						Статистическото бюро на Македония обяви, че през третото тримесечие на 2004 г. нарастването на БВП е било 1,5 % в сравнение с данните за същия период на предходната година. Тези данни показват скромно съживяване на националната икономика след незадоволителните показатели през първите две тримесечия на миналата година. 
						*** 
						
Б
ългарското правителство прие национална стратегия за развитие на националната лозаро-винарска индустрия. Документът, изработен в съответствие със стандартите на ЕС, призовава за модернизация и разширяване на производствените мощности. 
						*** 
						Хърватският кабинет прие програма на стойност 1,3 млрд. евро за изграждане и ремонт на магистрали за периода 2005-2008 г. Съгласно документа държавните пътно-строителни компании Hrvatske Cesta and Hrvatske Autoceste се очаква да инвестират съответно 302 млн. и 467 млн. евро в проекти по изграждане и поддръжка тази година. 
						*** 
						Новите тарифи за електричеството влязоха в сила в Албания на 1 януари. Цената на електроенергията за домакинствата се повиши с 4,5 %, а цените за промишлени консуматори нарасна с 20 %.
