Румънското правителство се отказа от плановете си да повиши данъците 
		06/09/2005
		 
			БУКУРЕЩ, Румъния -- Правителството се отказа от плановете си да повиши ДДС от 19 на 22 процента, заяви в понеделник (5 септември) министър-председателят Калин Попеску Таричану. Той също обеща, че данъците върху общия доход ще бъдат намалени през следващата година, въпреки че точната цифра все още не е определена. Той обеща балансиран бюджет за 2006 г.
			Също в понеделник, министърът на външните работи Михай-Разван Унгуреану направи обръщение на конференция в Букурещ и призова за демокрация и надеждност в района на Черно море. Той заяви, че Румъния е готова да помогне на всички бивши черноморски съветски републики в създаването на демократични общества в съответствие с европейските ценности. (АП, Ромпрес, Найн о'клок - 05/09/05)
