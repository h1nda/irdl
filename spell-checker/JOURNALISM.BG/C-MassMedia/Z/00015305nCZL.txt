ЕК ще започне съдебна процедура срещу Гърция заради екологични проблеми
					18/07/2005
					 
						БРЮКСЕЛ, Белгия -- Европейската комисия обяви в петък (15 юли), че е решила да започне съдебна процедура срещу Гърция заради нарушаване на европейското законодателство за опазване на околната среда. Според изявление, публикувано на уеб-сайта на ЕС, в шест различни случая, свързани с управлението от гръцкото правителство на отпадните води, замърсяването на въздуха, твърдите отпадъци, оценката на въздействието на шума и достъпа до информация, не са спазени директивите на ЕС. Комисията иска също да сезира Европейския съд за това, че Гърция не е ограничила емисиите, които увреждат озоновия слой. (Катимерини - 16/07/05; Уеб-сайт на ЕС - 15/07/05)
