Пожарникари се бориха с горски пожари близо до Атина
					21/08/2009
					 
						АТИНА, Гърция -- В четвъртък (20 август) пожарникарите бяха вдигнати по тревога, когато горски пожари застрашиха къщи близо до Атина и в западната част на страната. Най-малко един склад е бил разрушен от пламъците в Магула, на около 30 км северозападно от столицата. Силните ветрове са усложнили обстановката; пламъците са били едва на около 100 м от близките къщи. Движението бе блокирано в продължение на часове, след като бе затворен главният път към Магула. Два други пожара застрашиха жилищния квартал "Маркопулос" в Атина. Съобщава се и за горски пожари на курортния остров Кефалония в Йонийско море и близо до границата с Албания. (AП, ДПА - 20/08/09)
