Косовската полиция разби мрежа за трафик на хора
					20/12/2006
					 
						ПРИЩИНА, Косово, Сърбия -- Във вторник (19 декември) полицията съобщи, че е разбила мрежа за трафик на хора към Западна Европа. Десет заподозрени лица са били арестувани по обвинения, че са подслонили и транспортирали на Запад десет албанци през Косово. Арестите бяха извършени, след като местната полиция обяви, че е удвоила усилията си за борба срещу подобен трафик. 
						Междувременно в Хърватия полицията успя да попречи на 28 албанци, включително 12 деца, да пресекат незаконно границата и да влязат в Словения. Официални лица казаха, че те са преминали разстоянието от Албания през Сърбия и Босна и Херцеговина до Хърватия за близо три седмици. (AФП, ЮПИ - 19/12/06)
