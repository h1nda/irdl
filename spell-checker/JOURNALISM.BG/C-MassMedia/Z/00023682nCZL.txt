Румъния и Молдова продължават спора във връзка с визовия скандал
					27/08/2007
					 
						БУКУРЕЩ, Румъния -- Дипломатическият спор между Букурещ и Кишинев ескалира през уикенда, след като в него се намеси молдовският президент Владимир Воронин. Спорът започна преди десет дни, когато молдовският заместник-министър на вътрешните работи Валентин Зубик заяви, че служител в румънското консулство в Кишинев е издавал визи срещу подкупи. Тогава румънският президент Траян Бъсеску обвини Молдова в изфабрикуване на обвиненията. 
						Воронин отвърна на нападките в неделя (26 август), като обвини Румъния в иредентизъм и опити за окупиране на Молдова. Той заяви също, че е против откриването на консулски отдели в Кахул и Балти. (Hotnews.ro, Найн o'клок, Ромъния Либера, Адевърул - 27/08/07; Радио Свободна Европа, ЮПИ - 22/08/07)
