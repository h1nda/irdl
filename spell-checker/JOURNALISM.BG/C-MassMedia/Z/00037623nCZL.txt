Сръбската полиция разби банда за трафик на хора 
					01/03/2011
					 
						БЕЛГРАД, Сърбия - Полицията е арестувала седем души, заподозрени в участие в трафик на хора, съобщи в понеделник (28 февруари) вътрешният министър Ивица Дачич. Разследващите твърдят, че арестуваните са отговорни за незаконното прекарване през границата на 18 косовски албанци през 2009 г., при което 15 от тях се удавиха, когато лодката им потъна в р. Тиса, разделяща Сърбия и Унгария. Дачич каза, че бандата е успяла да преведе десетки нелегални имигранти през Сърбия в Унгария. Сръбската полиция е действала в сътрудничество с полицейските служби на Унгария и Австрия. (Танюг, Б92, Вечерне Новости - 28/02/11)
