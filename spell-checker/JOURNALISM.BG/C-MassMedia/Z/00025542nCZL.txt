Сръбското правителство призова обществеността да участва в митинг в Белград
					21/02/2008
					 
						БЕЛГРАД, Сърбия -- Правителството покани обществеността да участва в масов митинг в четвъртък (21 февруари), за да протестира срещу едностранното обявяване на независимост от Косово. Стотици хиляди хора се очаква да се присъединят към протеста пред парламента. Очаква се министър-председателят Воислав Кощуница от Демократическата партия да говори пред множеството, както и заместник-председателят на опозиционната Сръбска радикална партия, Томислав Николич. 
						Президентът Борис Тадич няма да присъства поради посещение в Румъния. Освен това той не одобрява подобни протести, като твърди, че Косово не е политически въпрос, а по-скоро "национален и държавен" въпрос. (ИТАР-ТАСС, Данас, Ройтерс, РТС, АФП - 21/02/08; Танюг, Бета, РИА Новости - 20/02/08)
