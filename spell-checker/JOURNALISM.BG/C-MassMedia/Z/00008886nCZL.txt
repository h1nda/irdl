Държавният департамент на САЩ заяви, че Гърция е в състояние да гарантира сигурността на олимпиадата
30/10/2003
 
АТИНА, Гърция -- Гърция ще проведе безопасни и успешни Летни олимпийски игри, отново подчерта в сряда (29 октомври) говорителят на Държавния департамент на САЩ Ричард Баучер. Той добави, че Гърция работи с няколко страни, в т. ч. и със Съединените щати, за да гарантира пълната безопасност на Олимпийските игри. Коментарът му бе по повод на неотдавнашна статия във в. &lt;I&gt;То Вима&lt;/I&gt;, в която се твърди, че американски експерти са открили проблеми със сигурността.
Други новини: Премиерът Костас Симитис и министърът на развитието Акис Цохадзопулос обявиха, че Националната туристическа организация ще разкрие нов филиал, който ще се занимава с всички въпроси на туристическия маркетинг във връзка с олимпиадата. Симитис иска да увеличи общо с 2 % дяла на туристическия сектор в икономиката. (AНA, MПA, AФП - 29/10/03)
