Бомбена заплаха стана причина за евакуирането на самолет
					17/03/2010
					 
						ТИМИШОАРА, Румъния -- Самолет на нискотарифната авиокомпания „УизЕър”, летящ за Лондон от гр. Тимишоара в западната част на страната, се завърна на летището рано сутринта във вторник след получаването на бомбена заплаха. Всичките 165 пътници на борда са били безопасно евакуирани и силите за сигурност са претърсили самолета. Заплахата е постъпила 15 минути след излитането на машината, когато е било получено анонимно телефонно обаждане за бомба на борда на самолета. (Медиафакс, АФП, Индипендънт - 17/03/10)
