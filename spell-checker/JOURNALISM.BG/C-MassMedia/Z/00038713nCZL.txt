Турският външен министър Давутоглу заяви, че правителството не може да предотврати изпращането на втора флотилия с помощи за Газа 
					31/05/2011
					
						АНКАРА, Турция -- Демократичните правителства не могат да спрат гражданите да изпратят нова флотилия с хуманитарна помощ за Газа, заяви външният министър Ахмет Давутоглу в понеделник (30 май), година след като турски кораб беше атакуван от израелски командоси, при което загинаха шестима турски активисти. Неговото изявление бе в отговор на изказване на генералния секретар на ООН Бан Ки Мун, който в петък призова правителствата да се опитат да убедят активистите да се откажат от плановете за изпращане на втора флотилия с помощи. „Никоя демократична държава не може да си въобразява, че има цялостен контрол върху неправителствените организации”, заяви Давутоглу. Неправителствени организации планират втората флотилия да отпътува следващия месец. (Хюриет, Интернет Хабер- 30/05/11)
