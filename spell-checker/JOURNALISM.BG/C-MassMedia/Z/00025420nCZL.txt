Пападопулос потвърди, че е против плана "Анан" за Кипър
					10/02/2008
					 
						НИКОЗИЯ, Кипър -- Президентът Тасос Пападопулос заяви в петък (8 февруари), че ако бъде преизбран, той ще се противопостави на всяко усилие за възобновяването на плана на ООН за обединение на острова. "Искам да заявя ясно, че при никакви обстоятелства няма да приема възобновяването на плана на Кофи Анан или преразглеждането му под различно име", заяви пред журналисти в Никозия Пападопулос. На два отделни референдума през 2004 г. общността на кипърските турци прие плана "Анан", докато кипърските гърци го отхвърлиха. В резултат на това само южната част на острова се присъедини към ЕС. Пападопулос се очаква да бъде преизбран на 17 февруари. (РИА Новости, КНА - 08/02/08)
