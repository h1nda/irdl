Неуспехът на плана за Кипър усложнява разширяването на ЕС и присъединяването на Турция
24/03/2003
&lt;FONT size="1" color="gray" face="verdana"&gt;Лидерът на турските кипърци Рауф Денкташ (вдясно) се ръкува с новоизбрания президент на гръцките кипърци Тасос Пападопулос в присъствието на кипърския президент Глафкос Клеридис, след срещата им на 28 февруари в буферната зона на ООН, разделяща гръцката и турската част в Никозия. [АФП]&lt;/font&gt;&lt;br&gt;&lt;br&gt;
Бъдещето на разделения Кипър и влизането на страната в ЕС вече е извън контрол след провала на последните преговори.
Робърт Хершбах за Southeast European Times - 24/03/03
 
 
Провалът на кипърския мирен процес в началото на месеца доведе до изненадващ застой на широко афишираната безпрецедентна възможност за пробив в бъдещето на разделения остров.
Гръцката част е на път да подпише договора за присъединяване към ЕС през април и с надеждите на Турция за ЕС, поставени на карта, мнозина смятат, че условията за споразумение не биха могли да бъдат по-добри.
&lt;table border="0" align="left" width="288" height="190"&gt;
 &lt;tr&gt;
 &lt;td&gt;&lt;img src="../../images/photos/030319ROBphotorally.jpg" align="left" width="288" height="190"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Турски кипърци се събират на демонстрация за мир в турската част на Никозия на 27 февруари. [АФП]&lt;/font&gt;&lt;/td&gt;
 
 &lt;/tr&gt;
&lt;/table&gt;
Турските кипърци - откъснати от международната общност и затънали в икономическа стагнация - са нетърпеливи да се присъединят към ЕС заедно с южните си съседи. В редица демонстрации, напомнящи Берлин през 1989 г., една трета от населението на анклава излезе на улиците, изразявайки желанието си да влезе в Европа и неудовлетвореността от дългогодишния си лидер Рауф Денкташ.
Турция, която поддържа 40 000-хилядна армия на север, също имаше мотиви да настоява за решение. Военното й присъствие на острова може да създаде законова безизходица, когато гръцката част на Кипър влезе в съюза. През януари лидерът на управляващата Партия на справедливостта и развитието и настоящ премиер Реджеп Ердоган призова за радикални промени в политиката на Турция спрямо Кипър и за подновяване на преговорите.
Дългогодишният представител на общността на гръцките кипърци Глафкос Клеридис се надяваше да увенчае края на кариерата си със споразумение за обединяване на острова. Един успех щеше да бъде и важно постижение за изпълнения с проблеми мандат на Кофи Анан като генерален секретар на ООН. Турското правителство подкрепи предложения от Анан план.
Все пак бариерите, които са възпрепятствали постигането на споразумение в продължение на десетилетия, се оказаха прекалено трудни за прескачане. Срокът на ООН - първоначално определен за 28 февруари и по-късно удължен до 10 март - изтече. Клеридис вече не е на пост и е заменен от Тасос Пападопулос. Разочарованият Анан е казал на специалния си пратеник Алваро де Сото да си събира багажа и да заминава. Победителят, поне в краткосрочен план, изглежда е Денкташ, който посрещна последните неуспешни преговори с облекчение.
"Турските кипърци са жертва на "играта", която цели да ги измами", заяви Денкташ.
Изработеният от Анан план бе по модел на швейцарската федерация. Той щеше да създаде две самоуправляващи се държави, обща федерална държава и двукамерен парламент. В горната камара и двете държави щяха да бъдат представени пропорционално на тяхното население, докато в долната камара всяка страна щеше да има еднакъв брой представители. Планът предвиждаше редуване на президентите.
Териториалните отстъпки, заедно с връщането на изселените гръцки кипърци по време на нахлуването на военните през 1974 г., бяха сред основните препятствия.
В желанието си да направи последен опит, генералният секретар на ООН покани гръцкия и турския лидер в Хага, с надеждата да ги убеди да проведат едновременно референдуми на 30 март, за да може Кипър да подпише договора за присъединяване към ЕС на 16 април като обединена държава. Новоизбраният лидер на гръцките кипърци Пападопулос се съгласи, макар и с възражения. Денкташ отказа.
Обявявайки, че процесът е стигнал своя край, Анан каза, че изпитва "дълбока тъга".
"Не съм сигурен дали ще има друга подобна възможност в близкото бъдеще", каза той и допълни, че съжалява че на кипърците "им е отказан шанса да решат собственото си бъдеще".
Говорителят на американския държавен департамент Ричард Баучър изрази същото мнение. "Смятаме за непростимо, че Денкташ отказа на турските кипърци възможността да решат собственото си бъдеще [и да гласуват] по такъв съществен въпрос", заяви Баучър.
Непосредственият ефект от провала е, че като изключим неочаквани развития в последния момент, гръцките кипърци ще подпишат споразумението сами. На 11 март говорителят на Европейската комисия Жан-Кристоф Филори потвърди, че графикът за разширяване ще продължи по план и договорът с ЕС ще бъде "подписан от Кипър, какъвто го познаваме днес".
От името на еврокомисаря по разширяването Гюнтер Ферхойген, Филори също предупреди Турция, че за нея ще бъде "благоразумно" да обмисли последиците за нейните перспективи за ЕС, като допълни че ще бъде "трудно да си представим започване на преговори" за присъединяване на Турция, докато островът остава разделен.
"Ако до края на 2004 г. кипърския въпрос все още не е уреден, ще бъдем изправени пред доста необичайна ситуация, където страна-кандидат, която чука на вратата на ЕС, не признава една от нашите страни-членки", каза той.
Но ако гръцките кипърци се присъединят към ЕС без сънародниците си на север, решението на проблема може да стане още по-невъзможно. Разочарованите турски кипърци вероятно ще "гласуват с краката си", продължавайки модела на емиграция, който радикално променя демографията на северен Кипър. Когато напускат местни жители, те се заменят от заселници от още по-бедни части на Анадола - част от съществуващата програма за "турцифизиране".
Турция открито намекна за възможността за присъединяване на севера към страната - стъпка, която почти сигурно ще постави край на шансовете й за ЕС. Но ако турските лидери стигнат до извода, че тези шансове са минимални, те могат да се откажат от първоначалните планове.
&lt;table border="0" align="right" width="229" height="212"&gt;
 &lt;tr&gt;
 &lt;td&gt;&lt;img src="../../images/photos/030319ROBphotoanan.jpg" align="left" width="229" height="212"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Някои изразиха съмнения за плана на Анан. [АФП]&lt;/font&gt;&lt;/td&gt;
 &lt;/tr&gt;
&lt;/table&gt;
Много турски кипърци са за споразумението, но Денкташ има подкрепата на влиятелни турски военни и е популярен в Турция. Още повече заможните турци, които са купили или наели имоти в курортите на Кипър, могат да ги загубят при едно обединяване. 
Гръцките кипърци също таят съмнения към плана на Анан и ги изразиха на изборите, свалили Клеридис. Предложението би поставило ограничения върху броя на завръщащите се бежанци и тяхното право да предявяват искове върху собствеността, а също би ги ограничило да гласуват като членове на държавата на турските кипърци.
В непосредствена близост до Турция, Средиземно море, Северна Африка и Близкия Изток, от древни времена Кипър е бил основен търговски център и място на геополитическа интрига. Османските турци се завзели острова от венецианците през 1573 г. и са упражнявали господството си чак до 19-ти век, когато Великобритания поема управлението на острова, а по-късно го анексира.
Кипър става независима република през 1959 г. Бунтове и междуетнически борби предизвикват фактическото разделяне на острова на турска и гръцка общност и сформиране на временно турско правителство. Двустранните разговори се водят от Денкташ и Клеридис, които се очертават като главните представители на двете страни. Турските кипърци настояват за федерация от две области, но решението е отхвърлено от гръцките кипърци и преговорите продължават без резултат.
Събитията достигат връхната си точка през 1974 г., когато офицери от Гърция - тогава управлявана от военната хунта - повеждат Кипърската национална гвардия с цел еносис, т.е обединяване. Тогава турските войски навлизат на острова и окупират 37 процента от неговата територия.
Организираните от ООН преговори започват през 1976 г. и продължават с прекъсвания и до днес. Но решението на ЕС на срещата в Копенхаген през 2002 г. да приеме гръцката част от Кипър беше възприето като евентуален стимул за постигане на напредък.
