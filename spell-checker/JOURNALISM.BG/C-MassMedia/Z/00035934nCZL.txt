Турският премиер Ердоган призова за висока избирателна активност на референдума 
					07/09/2010
					 
						АНКАРА, Турция -- В понеделник (6 септември) министър-председателят Реджеп Тайип Ердоган призова гражданите да гласуват на референдума на 12 септември за конституционните промени. Говорейки пред десетки хиляди души, събрали се в доминирания от кюрдите югоизточен град Шанлъурфа, Ердоган каза, че турският народ „трябва да гласува свободно, без натиск и заплахи”, и заяви, че ще бъдат взети всички мерки за сигурност, за да се гарантира безопасното и мирно протичане на процеса. Изявлението му бе направено, след като прокюрдската Партия на мира и демокрацията обяви, че ще бойкотира референдума в знак на протест срещу съществуващия праг от 10 %, който кандидатите за депутати трябва да преодолеят, за да влязат в парламента. (Сабах - 07/09/10; Ройтерс, АП - 06/09/10)
