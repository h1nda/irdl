Сърбия поиска от членовете на ОССЕ да отхвърлят независимостта на Косово
					20/02/2008
					 
						ВИЕНА, Австрия -- В реч, произнесена пред организацията на ОССЕ във вторник (19 февруари), сръбският външен министър Вук Йеремич поиска от членовете й да обявят за невалидна декларацията за независимост на Косово. Той отново подчерта, че Сърбия никога няма да признае Косово и винаги ще го смята за част от своята територия. Йеремич настоя, че обявената в неделя декларация за независимост от косовските албанци е грубо нарушение на всички международни споразумения, включително и на Хартата на ООН. "Историята ще е съдник на онези, които избраха да погазят здравата основа на международната система и принципите, на които са изградени сигурността и сътрудничеството в Европа", каза той. Сърбия възнамерява да се опита да попречи на присъединяването на Косово към международните организации, включително и ОССЕ. (Блиц, Политика - 20/02/08; РТС, Бета, Б92, АП - 19/02/08)
