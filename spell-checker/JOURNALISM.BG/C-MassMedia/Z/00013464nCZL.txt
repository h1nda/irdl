САЩ поддържат връзка с Турция по ситуацията в Северен Ирак 
					02/02/2005
					 
						ВАШИНГТОН, САЩ -- Американски представители заявиха във вторник (1 февруари), че Вашингтон е в тесни контакти с Анкара по въпроси, отнасящи се до Ирак. "Имаме полезен, силен и с дълбоки корени съюз с Турция, чието съществуване ще продължи," заяви подсекретарят по отбраната на САЩ Дъглас Файт, подчертавайки, че САЩ ще запазят ангажимента си към запазване на териториалната цялост на Ирак като условие за мир и стабилноста в целия регион. Междувременно говорителят на Държавния департамент Ричард Баучър подчерта, че САЩ никога не са подкрепяли дейността на кюрдски екстремисти в Северен Ирак и са ангажирани с борбата срещу тероризма. Тези коментари бяха в отговор на критики, отправени от турския премиер Реджеп Тайип Ердоган. (НТВ - 02/02/05; AФП, НТВ - 01/02/05)
