Премиерът на РС Додик се срещна с върховния представител Инцко
					12/05/2010
					 
						БАНЯ ЛУКА, Босна и Херцеговина (БиХ) -- Министър-председателят на Република Сръбска (РС) Милорад Додик каза пред върховния представител Валентин Инцко във вторник (11 май), че ръководената от него автономна област желае да бъде намерено решение на въпросите за държавната и военната собственост, но други не желаят това. На среща в Баня Лука Додик заяви също така, че въпреки че РС е готова да се съобрази с решението от декември на Европейския съд за правата на човека, че конституцията е дискриминационна по отношение на малцинствата, условия за фундаментална конституционна реформа не са налице. Представителят на босненските сърби каза, че не бива да се възлагат прекалено много надежди на конференцията ЕС-Западни Балкани, на която Сараево ще домакинства следващия месец, но че очаква от ЕС да обяви, че БиХ е отговорила на условията за либерализация на визите. (Дневни Аваз - 12/05/10; РТРС, СВП - 11/05/10)
