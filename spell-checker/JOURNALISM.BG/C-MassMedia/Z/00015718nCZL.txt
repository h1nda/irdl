Сръбското правителство уволни двама представители на СДП заради споровете около приватизацията на НИС
					26/08/2005
					 
						БЕЛГРАД, Сърбия и Черна гора -- Правителството на Сърбия освободи в четвъртък (25 август) от длъжност двама висши представители на по-малкия коалиционен партньор - Социалдемократическата партия (СДП) - след спор във връзка с приватизацията на държавния петролен гигант НИС. СД отказа по-рано тази седмица да подкрепи в парламента решението за приватизацията. Според очакванията, координаторът за Косово Небойша Чович и шефът на информационната дирекция Слободан Орлич бяха уволнени, след като отхвълриха искането на премиера Воислав Кощуница да подадат оставка. Кабинетът може да уволни и други представители на СДП, заемащи места в бордовете на държавни компании. Законопроектът, който разчиства пътя за продажбата на НИС, е от решаващо значение за продължаващата подкрепа на МВФ за Сърбия. 
						Други новини -- Партньорът в сръбско-черногорското правителство "Г-17 плюс" обяви плановете си да смени своя член Първослав Давинич като федерален министър на отбраната. Решението бе взето заради нарастващите критики към неговата работа. (Политика - 26/08/05; Танюг - 25/08/05)
