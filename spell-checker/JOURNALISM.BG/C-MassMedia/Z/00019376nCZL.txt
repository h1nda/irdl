Босненските депутати се отказаха от инициативата, която би могла да блокира продажбата на телекомуникационната компания на РС
					25/07/2006
					 
						БАНЯ ЛУКА, Босна и Херцеговина (БиХ) -- Босненските парламентаристи в Събранието на народите на Република Сръбска решиха в понеделник (24 юли) да не настояват за въвеждането на "защитен механизъм", който може да попречи на приватизацията на "Телеком Сръпске". Председателят на парламента на РС Игор Радойчич обяви това решение след заседание на съвместната комисия на Събранието на РС и на Съвета. 
						Босненските депутати бяха повдигнали възражение по отношение на приватизационния процес, заявявайки, че той застрашава работните места на босненските служители. Депутатите на РС обаче обвиниха босненските си колеги, че се стремят да блокират продажбата в полза на телекомуникационни компании във Федерация БиХ. (Независне новине - 25/07/06; PBS BiH - 24/07/06)
