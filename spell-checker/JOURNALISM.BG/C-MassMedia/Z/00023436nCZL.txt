Американският Държавен департамент заяви, че статутът на Косово ще бъде уреден след 10 декември 
					03/08/2007
					 
						ВАШИНГТОН, Съединени щати -- Говорителят на Държавния департамент Том Кейси каза в четвъртък (2 август), че окончателният статут на Косово ще бъде определен, след като Контактната група, заедно с тримата международни представители, изпрати доклад за резултатите от преговорите между Белград и Прищина до генералния секретар на ООН Бан Ки Мун. Това вероятно ще се случи на 10 декември, според Кейси, който отново подчерта позицията на Бан, че статуквото е нестабилно. 
						Други новини -- Върховният представител на ЕС по въпросите на сигурността Хавиер Солана назначи шведския дипломат Йонас Йонсон за свой личен представител в Косово. Йонсон, който идва на мястото на Торбьорн Солстрьом, ще бъде още ръководител на Международната гражданска служба и на подготвителния екип на специалния представител на ЕС в Прищина. (Телеграфи, РТК - 02/08/07; РСЕ - 01/08/07)
