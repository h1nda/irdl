Турция предприе пореден въздушен удар срещу бази на ПКК в Ирак
					28/04/2008
					 
						АНКАРА, Турция -- От армията потвърдиха в събота (26 април), че бойни самолети са ударили обекти на Кюрдската работническа партия (ПКК) в Северен Ирак в петък, което е второто подобно нападение в рамките на една седмица. Военни източници я описаха като най-голямата турска въздушна операция в Северен Ирак тази година. Според армията, наземните сражения продължават, като двама войници са били убити в битка в планинската провинция Сирнак. Сухопътна мина там уби още един войник и член на селската охранителна милиция. 
						Други новини - Дениз Байкал отново бе преизбран за лидер на главната опозиционна Републиканска народна партия в Турция на партиен конгрес в събота. Байкал, който е 70-годишен, нямаше опонент. (Ройтерс, Заман - 27/04/08; ТъркишПрес, AФП, Ройтерс, РБК, AНКА, Агенция Анадолу - 26/04/08)
