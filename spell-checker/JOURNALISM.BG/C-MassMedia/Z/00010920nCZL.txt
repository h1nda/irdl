Британски експерт е арестуван във връзка с взрив в Албания
26/05/2004
 
ТИРАНА, Албания -- Полицията арестува британски експерт във връзка с експлозия на противопехотна мина, причинила смъртта на двама души и сериозно наранила десет. 45-годишният Греъм Рийс е ръководител на регистрираната в Обединеното кралство благотворителна фондация Handicap International. Двама от служителите провеждали обучение по прочистване на мини в понеделник, когато взривът е бил произведен. Говорител на полицията заяви, че Рийк и Емин Дуракович, експерт от Босна и Херцеговина, ще бъдат подведени под отговорност за използване на бойни взривни вещества по време на обучението.
Други новини: албанският президент Алфред Моисиу се срещна с гостуващия министър на търговията и промишлеността на Косово Али Джакупи във вторник. Те са обсъдили двустранните икономически връзки и пътищата за тяхното засилване, вкл. изграждането на магистралата Дуръс-Кукеш-Прищина. (Индипендънт, Би Би Си, АТА, Би Би Си, Скотсмън - 25/05/04)
