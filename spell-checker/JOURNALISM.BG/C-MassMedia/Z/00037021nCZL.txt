Полицията и кюрдски протестиращи се сблъскаха в Югоизточна Турция 
					12/01/2011
					 
						АНКАРА, Турция -- Стотици кюрди участваха в сблъсък с полицията в Югоизточна Турция във вторник (11 януари), по време на протест във връзка със съдебен процес срещу над 150 кюрди, обвинени във връзки с кюрдските бунтовници. Полицията използва димни гранати, за да разпръсне демонстрантите в гр. Джизре, близо до иракската граница. Не се съобщава за пострадали. 
						Други новини -- Петима турски офицери загинаха късно вечерта в понеделник, когато военен хеликоптер, изпълняващ тренировъчен полет, се разби близо до село в околностите на Анкара. Генералният щаб съобщи във вторник (11 януари), че се води разследване за установяване на причината за катастрофата. (Хюриет, АП, Доган - 11/01/11)
