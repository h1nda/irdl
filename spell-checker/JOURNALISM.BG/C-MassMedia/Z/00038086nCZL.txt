Турският външен министър Давутоглу приключи близкоизточната си обиколка 
					07/04/2011
					
						ДАМАСК, Сирия -- Турският външен министър Ахмет Давутоглу се срещна със сирийския президент Башар Асад в сряда (6 април), в края на своята двудневна обиколка в региона на Близкия изток. При срещата си с Асад Давутоглу изрази подкрепата на Анкара за реформите в Сирия и предложи помощ в укрепването на сигурността и стабилността на сирийския народ. Асад го увери, че Сирия е отворена за използването на опита на други страни в областта на реформите. Първата спирка на Давутоглу беше в Манама, Бахрейн, във вторник сутринта за разговори с колегата му Халид бин Ахмад ал Халифа и представители на различни политически групи. Давутоглу трябваше да отпътува директно за Дамаск, но вместо това късно вечерта във вторник се отби в Доха, Катар, където се срещна с лидера на либийската опозиция Махмуд Джебрил във връзка с ангажиментите на Турция във водените от НАТО операции в африканската страна. Двамата обсъдиха и изгледите за прекратяване на огъня в Либия. (САНА, Заман, Анадолска информационна агенция - 06/04/11)
