Американски държавник призова Скопие и Атина да работят за решаване на спора за наименованието на Македония
					03/04/2006
					 
						СКОПИЕ, Македония -- Американският помощник-секретар на Бюрото по европейски и евроазиатски въпроси Даниел Фрайд призова Атина и Скопие да работят заедно със специалния пратеник Матю Нимиц за решаване на двустранния спор за наименованието на Македония. Фрайд каза, че Вашингтон напълно подкрепя преговорите с посредничеството на ООН между Македония и Гърция -- която не признава конституционното наименование на съседката си "Република Македония" по исторически причини -- за намиране на взаимно приемливо решение. Фрайд заяви още, че Съединените щати вярват в готовността на Гърция да бъде добра съседка на Македония, добавяйки, че спорът за наименованието е единственият нерешен проблем между двете страни. (Уеб сайт на македонско правителство - 03/04/06; Утрински Весник, Дневник - 01/04/06)
