Два квартала в румънската столица са поставени под карантина заради съмнения за птичи грип
					21/05/2006
					 
						БУКУРЕЩ, Румъния -- Два квартала в Букурещ са поставени под карантина поради съмнения за птичи грип, съобщи в събота (20 май) националната ветеринарна служба. Според кмета на Букурещ Адриан Видану, проби от намерените мъртви птици в двата квартала са дали положителен резултат за наличието на вируса, но щамът все още не е установен. Местните власти започнаха унищожаването на птиците и дезинфекция на карантинираните райони. Наличие на болестта е установено в около 60 места в Румъния, като още 25 се изследват за възможна зараза. (Ромпрес, AФП - 20/05/06)
