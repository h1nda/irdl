Ново социологическо проучване сочи, че сръбските демократи и радикали са еднакво популярни
					18/09/2006
					 
						БЕЛГРАД, Сърбия -- Ново социологическо проучване на Центъра за свободни избори и демокрация сочи, че за първи път от месеци насам прозападната Демократическа партия (ДП) е също толкова популярна, колкото и Сръбската радикална партия (СРП). Според резултатите, публикувани в петък (15 септември), ДП на сръбския президент Борис Тадич и СРП биха привлекли по 30 % подкрепа от избирателите, ако парламентарните избори се провеждаха сега. Управляващата Демократична партия на Сърбия и Социалистическата партия биха получили съответно 14 % и 6 %.
						В понеделник обаче в. "Данас" цитира резултатите от отделно проучване на агенция "Медиум Галъп", които сочат, че СРП води с 35 %, а ДП е на второ място с 23 %. (Данас - 18/09/06; Данас, Блиц - 16/09/06)
