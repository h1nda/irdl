Според германски официален представител мисията "Конкордия" в Македония ще продължи до пролетта
22/08/2003
 
СКОПИЕ, Македония -- Германският министър на отбраната Петер Щрук каза в четвъртък (21 август), че очаква военната мисия на ЕС в Македония "Конкордия" да продължи до пролетта на 2004 година. По силата на сегашното споразумение мандатът й изтича на 15 декември.
Други новини: в четвъртък македонският президент Борис Трайковски, премиерът Бранко Цървенковски и външният министър Илинка Митрева са се срещнали, за да обсъдят напредъка в процеса на интеграция в ЕС. И тримата са се съгласили, че трябва да се положат повече усилия в борбата срещу престъпността и корупцията. (А1 ТВ, МИА -21/08/03)
