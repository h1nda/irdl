Сблъсъци между полицията и прокюрдски демонстранти в Югоизточна Турция
					23/03/2008
					 
						АНКАРА, Турция -- Повече от 100 полицаи и демонстранти бяха ранени и около 160 кюрди бяха арестувани в много градове в Югоизточна Турция в събота (22 март) след като полицията използва сълзотворен газ и водни струи срещу прокюрдски демонстранти. Сблъсъците станаха един ден след Невруз, турската Нова година, когато се проведоха демонстрации в подкрепа на Кюрдската работническа партия. 
						В провинция Ван в Източна Турция полицията разпръсна около 1500 души, които издигнаха барикади, предизвикаха пожари и изпочупиха прозорците на магазини и държавни институции. Подобни инциденти станаха също в град Хакари, близо до границата с Ирак и в Санлиурфа, Вирансехир, Мерсин и Измир. 
						Съобщено бе също, че властите са потвърдили в събота наличието на нови случаи на птичи грип в провинция Едирне. Повече от 1000 пилета са били унищожени, за да се спре разпространението на болестта. Все още не е ясно дали вирусът, открит в птиците, е смъртоносния H5N1, който поразява и хора. (AФП, Ройтерс, Агенция Анадолу, Си Ен Ен Търк, AП - 22/03/08)
