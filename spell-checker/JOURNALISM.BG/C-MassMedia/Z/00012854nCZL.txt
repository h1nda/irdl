Трибуналът на ООН пуска под гаранция хърватски генерали 
					03/12/2004
					 
						ХАГА, Холандия -- Трибуналът на ООН за военни престъпления осовободи в четвъртък (2 декември) двама бивши хърватски генерали до започването на техните процеси. Иван Чермак и Младен Маркач са обвинени в прогонване на сръбското население от Крайна и убийството на най-малко 150 сърби през 1995 г. Премиерът Иво Санадер заяви в интервю за националната телевизия, че пускането под гаранция на двамата обвиняеми показва доброто сътрудничество на правителството му с Трибунала. 
						Други новини: Сръбският заместник-премиер Миролюб Лабус заяви в четвъртък, че очаква няколко заподозрени във военни престъпления, които понастоящем живеят в Сърбия, да се явят в скоро време пред Трибунала на ООН в Хага. Той призна международната изолация на страната си и окачестви липсата на сътрудничество в областта на военните престъпления като "бреме", което забавя присъединяването на Сърбия към ЕС. (AФП, Ройтерс, ХИНA, ХРT - 02/12/04)
