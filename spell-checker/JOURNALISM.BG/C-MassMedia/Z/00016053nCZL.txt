Новият министър на отбраната на Сърбия и Черна гора може да бъде назначен в рамките на 20 дни
		26/09/2005
		 
			БЕЛГРАД, Сърбия и Черна гора -- Новият федерален министър на отбраната може би ще бъде назначен в рамките на 15-20 дни, съобщи в интервю, публикувано в неделя (25 септември) във всекидневника "Политика" в Белград председателят на парламента Зоран Сами. Ако консултациите на сръбската управляваща коалиция приключат бързо, следващата сесия на федералното законодателно събрание може да се насрочи за втората седмица на октомври, когато оставката на Първослав Давинич може да бъде приета и да бъде одобрена нова кандидатура, заяви Сами. Давинич подаде оставка заради информация, че е замесен в скандал с военни доставки. 
			(Политика - 25/09/05; АП - 23/09/05)
