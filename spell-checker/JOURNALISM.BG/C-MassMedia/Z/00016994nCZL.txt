Социологическо проучване сочи, че мнозинството от албанците подкрепят присъединяването към ЕС
					19/12/2005
					 
						ТИРАНА, Албания -- Неотдавнашно социологическо проучване говори за убедителна обществена подкрепа в Албания за присъединяването на страната към ЕС, съгласно репортажи в регионалните медии от края на миналата седмица. Резултатите от проучването, проведено през октомври и ноември, сочат, че 83,9 % от гражданите подкрепят идеята за членство на Албания в ЕС. Представителите на деловите среди са най-силните привърженици на идеята.
						Други новини -- В интервю за гръцката осведомителна агенция АНА от събота (17 декември) премиерът Сали Бериша дава висока оценка на нивото на двустранното сътрудничество със съседна Гърция. Бериша казва още, че скоро възнамерява да направи официално посещение в Гърция. (Албейниън нюз, Катимерини - 19/12/05; Фокус, МПА - 18/12/05)
