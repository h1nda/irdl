Според съобщенията турски съд е решил да остави в ареста албански престъпник
					02/05/2006
					 
						АНКАРА, Турция -- В понеделник (1 май) съд в Анкара реши да остави в ареста албанския престъпник Алфред Шкурти, известен и под името Алдо Баре, за неопределен срок, съобщи във вторник "Албейниън Нюз". Шкурти, един от "най-издирваните" албански престъпници, бе арестуван в Турция на 25 март. Тирана поиска екстрадирането му. Името му се свързва с над 15 убийства, няколко отвличания, трафик на наркотици и оскверняване на гробове. През 2001 г. той бе осъден задочно на затвор от две отделни съдилища. 
						Други новини -- При експлозия в рудник в Югоизточна Турция в понеделник загина един войник, а друг бе ранен. Инцидентът се случи по време на операция на армията срещу кюрдски бунтовници в провинция Хакари, близо до границата с Ирак. (Албейниън Нюз - 02/05/06)
