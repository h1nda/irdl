Румъния ще продава новата "Дачия" в Западна Европа 
					20/09/2004
					 
						БУКУРЕЩ, Румъния -- Притежаваният от "Рено" местен производител на автомобили "Дачия" обяви в неделя (19 септември), че ще продава своя нов модел "Логан" на Запад. Когато лансира за пръв път преди месец този икономичен модел, компанията имаше планове да го пласира на Балканите, в Русия, Украйна, Турция, Иран, Северна Африка, Латинска Америка и евентуално Китай. Неочаквано нарасналият интерес убеди мендижърите да предложат коли на дилъри от Франция и Германия, считано от юни 2005 г. Висш представител на компанията каза, че "Дачия" има за целева група клиенти, които инак биха закупили автомобил втора употреба на същата цена. (АФП - 19/09/04)
