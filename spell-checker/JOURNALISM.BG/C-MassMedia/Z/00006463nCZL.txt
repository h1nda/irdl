Правителството на гръцките кипърци отхвърля предложението на Турция за нова среща
01/04/2003
 
НИКОЗИЯ, Кипър -- Говорителят на правителството на гръцките кипърци Кипрос Хрисостомидис заяви в понеделник (31 март), че неговото правителство отказва да приеме всякакви предложения за продължаване на преговорите за спорния остров извън рамките на ООН. Неговият коментар бе в отговор на предложението на турския премиер Реджеп Тайип Ердоган за организирането на конференция с участието на трите гаранта за независимостта на Кипър: Гърция, Турция и Великобритания. Хрисостомидис заяви, че "засега е ясно, че предложението идва от Турция, но все още няма получени отзиви от никоя друга страна".(СиЕнЕй - 31/03/03)
