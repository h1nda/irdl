Проди: Албания трябва да ускори интеграционните реформи
04/04/2004
 
ТИРАНА, Албания -- В интервю за албанската секция на Би Би Си в петък (2 април) председателят на Европейската комисия Романо Проди призова Албания да ускори реформите по пътя й към интеграция с ЕС. В отговор на въпрос за доклада на ЕК за споразумението с Албания за стабилизация и присъединяване той призна, че страната е постигнала напредък в изпълнението на плана, но в същото време отбеляза, че още трябва да се направи. Проди критикува вътрешните напрежения и недостига на политическа стабилност в Албания, като каза, че спешно трябва да бъде постигнат консенсус между главните политически сили и е необходимо по-голямо уважение към закона. Той също така заяви, че страната следва да се бори с корупцията по-ефективно, а също и да укрепи държавните институции и да направи политическия живот по-прозрачен. (Албейниън Дейли Нюз, Би Би Си Албейниън - 02/04/04)
