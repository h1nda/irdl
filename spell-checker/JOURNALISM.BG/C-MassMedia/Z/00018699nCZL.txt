Косово ще открие офис в седалището на ЕС
					25/05/2006
					 
						ПРИЩИНА, Косово, Сърбия-Черна гора -- Премиерът Агим Чеку заяви в сряда (24 май), че Косово ще отвори офис в седалището на ЕС в Брюксел. В изявление след срещата с ръководителя на ЮНМИК Сьорен Йесен-Петерсен, Чеку обясни, че офисът ще помогне за решаване на въпроси, свързани с интеграцията. Междувременно Йесен-Петерсен заяви пред журналисти, че премиерът ще присъства на заседание на Съвета за сигурност на ООН, посветено на дебат за бъдещето на Косово. 
						В други новини от сряда се съобщава, че специалният пратеник на ООН Марти Ахтисаари е заявил, че се надява първият кръг от действителните преговори по статута да се състоят в края на юли. Той направи това изявление след срещата си с външния министър на Сърбия-Черна гора Вук Драшкович в Хелзинки. Ахтисаари заяви, че през тази седмица петият кръг от преговорите за децентрализацията между делегациите на Белград и Прищина са протекли по-добре от очакваното. (ЮПИ, AП, Танюг, Бета, Уеб-сайт на ООН, KosovaLive - 24/05/06)
