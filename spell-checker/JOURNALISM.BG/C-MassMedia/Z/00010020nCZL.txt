Албанският премиер е на първото си официално посещение в Косово
02/03/2004
 
ПРИЩИНА, Косово, Сърбия-Черна Гора -- Албанският премиер Фатос Нано започна първото си официално посещение в Косово в понеделник (1 март). Той и премиерът на Косово Байрам Реджепи се срещнаха на КПП "Морина" на албанско-косовската граница, за да открият нов митнически терминал. По-късно Нано разговаря с ръководителя на ЮНМИК Хари Холкери. Нано изрази подкрепата на Албания за резолюцията на ООН по Косово и за разговорите между представителите на Сърбия и Косово. Той освен това призова към по-широк диалог между Прищина, Брюксел, Вашингтон и Белград. Програмата на Нано включва срещи с президента Ибрахим Ругова и председателя на парламента Неджат Дачи, както и с политическите лидери Хашим Тачи и Рамуш Харадинай. (АТА - 01/03/04)
