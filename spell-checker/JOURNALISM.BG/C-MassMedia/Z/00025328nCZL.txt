Албания бе уведомена, че Македония отлага новия визов режим
					01/02/2008
					 
						ТИРАНА, Албания -- Властите обявиха в четвъртък (31 януари), че въвеждането на нови процедури за издаване на македонски визи на албански граждани се отлага. Новите изисквания трябваше да влязат в сила от петък. Говорител на полицията каза, че засега албанските граждани ще продължат да получават визи на границата вместо от македонското посолство в Тирана, както бе предложено. 
						Лидерът на Демократичната партия на албанците Мендух Тачи заяви пред телевизионния канал "Топ Чанъл", че Скопие е поискало от Албания пълно премахване на визовия режим чрез подписване на двустранно споразумение. Според Тачи представители на двете страни ще се срещнат в Скопие в понеделник, за да обсъдят това. Македония обяви в началото на годината, че ще въведе визови ограничения за гражданите на повече от 140 страни в рамките на задълженията на страната като кандидатка за членство в ЕС. (Коха Йоне, Шекули - 01/02/08; Balkanweb, Топ-Чанъл - 31/01/08)
