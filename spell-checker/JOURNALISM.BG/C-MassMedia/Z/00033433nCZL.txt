Инцко се срещна в БиХ с делегация на Конгреса на САЩ
					16/02/2010
					 
						САРАЕВО, Босна и Херцеговина (БиХ) -- В понеделник (15 февруари) върховният представител Валентин Инцко информира намиращата се на посещение делегацията на Конгреса на САЩ за пречките, които среща БиХ в процеса на реформи. Той подчерта, че териториалната цялост на страната няма да бъде поставяна под въпрос и бъдещето й като членка на ЕС и НАТО няма да бъде застрашено от каквито и да било безотговорни или обструкционни политики.
						Други новини -- Министър-председателят Никола Шпирич се срещна в понеделник с членове на делегацията на Европейския парламент (ЕП) за отношенията с Югоизточна Европа и ги помоли да подкрепят усилията на БиХ за либерализация на визите с ЕС. След разговорите в Сараево депутатът от ЕП Таня Файон каза, че БиХ трябва да бъде включена в безвизовия режим до юли. (БХРТ, Политика, Б92, РТРС, СРНА, Танюг, Дневни Аваз, Онаса, Фена - 15/02/10)
