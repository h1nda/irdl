МОК е доволен от напредъка на Гърция в организацията на Олимпиадата
09/06/2003
 
АТИНА, Гърция -- Международният олимпийски комитет ( МОК) заяви в неделя ( 8 юни), че Гърция отбелязва удовлетворителен напредък в подготовката на Летните олимпийски игри през 2004 година. Инспекторът на МОК Денис Освалд каза, че се надява работата по ключово важния футболен стадион и проектът за покрив от метал и стъкло на основния Олимпийски стадион да не се натъкнат на "неочаквани проблеми".
В други новини, най-висшият административен съд на Гърция прекрати временно изграждането на село, където се планира настаняването на 4,000 от 20,000 журналисти, които се очаква да отразяват Олимпиадата. АП съобщава, че решението замразява освен това строежа на сградния комплекс за персонала, отговарящ за сигурността. ( АП, Остралиън Бродкастинг Корпорейшън - 08/06/03; АП - 07/06/03)
