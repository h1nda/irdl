Tурция отрече смъртен случай от свински грип
					04/05/2009
					 
						AНКАРА, Турция -- Здравните власти отричат съобщенията, че свинският грип е причинил смъртта на пациент от болница в Анталия в понеделник (4 май). Според първоначалните съобщения е имало връзка с болестта, но впоследствие болницата е изключила тази възможност, тъй като пациентът никога не е пътувал зад граница. Въпреки това се препоръчва аутопсия, за да се определи точната причина за смъртта.
						Междувременно Турция засили мерките срещу свинския грип на граничнопропускателните пунктове с Гърция и България, съобщиха медиите в понеделник. Два медицински екипа са разположени на граничнопропускателния пункт Капъкуле с България, за да извършват проверка за болестта . (Хюриет, Си Ен Ен Тюрк, Ройтерс, Скай Нюз, Анадолска информационна агенция, Заман - 04/05/09)
