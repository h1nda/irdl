До април Букурещ ще утвърди служителите с право на достъп до класифицирана информация
06/11/2003
 
БУКУРЕЩ, Румъния -- Утвърждаването на служителите, имащи право на достъп до класифицирана информация от НАТО, ще приключи до април 2004 г., по данни на правителствени длъжностни лица, цитирани от държавната новинарска агенция "Ромпрес" в четвъртък (6 ноември). Условията на процедурата са заложени в Националния план за членство в НАТО за периода 2003-2004 г., одобрен на заседание на кабинета по-рано тази седмица. Съгласно документа се изисква служителите, които ще бъдат в постоянна връзка с НАТО, да бъдат внимателно проучени. Службите на румънското разузнаване вече се реорганизираха в структурно и оперативно отношение съобразно стандартите на НАТО. (Ромпрес - 06/11/03)
