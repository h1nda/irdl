Кандидатът на управляващата коалиция се оттегля от надпреварата за кмет на Скопие
					31/03/2005
					 
						СКОПИЕ, Македония -- Заемащият длъжността Ристо Пенов обяви в сряда (30 март), че се оттегля от кметската надпревара в Скопие преди втория тур на изборите, насрочен за 10 април. Кандидатът на управляващата коалиция заяви, че решението му се основава на скандалите около общинските избори и силното представяне на основния му съперник, независимият кандидат Трифун Костовски, на първия тур по-рано този месец. Костовски и представители на опозицията похвалиха решението на Пенов като етично, но според съобщения в медиите то усложнява юридически ситуацията, тъй като измененият изборен закон в Македония не предвижда оттегляне на кандидатите на този етап. (Уеб-сайт на македонското правителство - 31/03/05; Макфакс, A1 TВ - 30/03/05)
