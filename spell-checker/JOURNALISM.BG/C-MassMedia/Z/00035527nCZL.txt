Асоциации на бежанците призоваха Сърбия и Хърватия да намерят решение на проблемите 
					03/08/2010
					 
						БЕЛГРАД, Сърбия -- В понеделник (2 август) Коалицията на асоциациите на бежанците в Сърбия разкритикува липсата на напредък в намирането на решение на проблемите, пред които са изправени сърбите, избягали от Хърватия след операция „Буря” през 1995 г. В изявление, публикувано в навечерието на 15-ата годишнина от операцията, коалицията призовава властите в Сърбия и Хърватия да демонстрират реална политическа воля и да започнат да решават проблемите на бежанците. Хърватската военна операция, която започна на 4 август 1995 г., завърши с премахването на самопровъзгласилата се "Република Сръбска Краина" и отбеляза края на конфликта в Хърватия от 1991-1995 г. По оценки около 200 000 сръбски цивилни граждани, живеещи в Хърватия, са избягали в Сърбия. (Танюг, Данас, Меджународни Радио Сърбия - 02/01/10)
