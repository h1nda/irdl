Идентифицират се жертвите на автобусна катастрофа 
					23/02/2010
					 
						ВИЕНА, Австрия -- Сред жертвите на автобусната катастрофа, станала рано сутринта в понеделник (22 февруари) близо до Виена, има сръбски граждани, е съобщил представител на местната полиция на сръбската информационна агенция „Бета”. Посланикът на Косово във Виена Сабри Кичмари потвърди във вторник, че пет от шестте жертви в катастрофата са били идентифицирани. Шест души загинаха и десетки бяха ранени, когато автобус с косовски туристи се сблъска с два камиона рано сутринта в понеделник. Автобусът, превозващ 42-ма души, е пътувал от Прищина за Мюнхен, Германия, когато се е ударил в словашки камион, а след това и в румънски камион. Трима от ранените остават в тежко състояние. (Бета, Б92, Танюг - 22/02/10)
