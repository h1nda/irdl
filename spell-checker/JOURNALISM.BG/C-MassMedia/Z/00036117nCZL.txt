Сърбия предлага да окаже пълно сътрудничество на Хага
					22/09/2010
					 
						БЕЛГРАД, Сърбия -- Министърът на вътрешните работи Ивица Дачич обеща във вторник (21 септември), че властите ще докажат, че сътрудничат изцяло с Хагския трибунал за военни престъпления, след критиките миналата седмица от страна на главния прокурор Серж Брамерц. Дачич каза, че макар че не са извършени арести, все повече доказателства се събират и разследването напредва. Пълното сътрудничество с Трибунала на ООН остава условие за ратифицирането на Споразумението за стабилизиране и асоцииране със Сърбия от страните членки на ЕС. (Б92, Taнюг, Политика - 21/09/10)
