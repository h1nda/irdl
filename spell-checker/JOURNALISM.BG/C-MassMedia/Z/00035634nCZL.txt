Косово и Сърбия очакват подкрепа в Общото събрание на ООН
					12/08/2010
					 
						ПРИЩИНА, Косово -- Косово и Сърбия имат еднакви очаквания за Общото събрание на ООН през септември, като и двете страни вярват, че страните членки ще гласуват в тяхна подкрепа. Държавният секретар в сръбското министерство за Косово Оливер Иванович каза в сряда (11 август), че има много време да бъде осигурена подкрепа преди сесията на Общото събрание. Мнозинството от държавите ще се придържат към позициите от своята външна политика, каза той. Заместник външният министър на Косово Вльора Читаку каза, че институциите на Прищина координират своята дейност с международните партньори, за да превърнат заседанието в нов успешен ден за Косово и неговата държавност. (Косова Сот, Експрес, Коха Диторе, Зери - 12/08/10)
