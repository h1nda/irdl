Турският премиер Ердоган очаква добри отношения с новото гръцко правителство
09/03/2004
 
АНКАРА, Турция -- Коментирайки резултатите от парламентарните избори в Гърция, турският премиер Реджеп Таийп Ердоган каза в понеделник (8 март), че очаква "добри" отношения с новото гръцко правителство. Лидерът на партията "Нова Демокрация" (НД) Костас Караманлис бе заявявал в своите предизборни речи, че е привърженик на подобряването на отношенията с Турция. Ердоган подчерта, че Анкара поддържа добри отношения както с НД, така и с бившите управляващи от ПАСОК преди изборите и не вижда причина това становище да се промени. Ердоган планира официално посещение в Атина на 28 март, за да се срещне с новото правителство. (Анадолска агенция, НТВ, АНА - 08/03/04)
