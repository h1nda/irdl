Райс дава висока оценка на България за приноса й за стабилизацията на Ирак
					19/10/2005
					 
						ВАШИНГТОН, Съединени щати -- Държавният секретар Кондолиза Райс даде висока оценка на приноса на България за стабилизацията на Ирак по време на среща във вторник (18 октомври) с гостуващия й български колега Ивайло Калфин. От своя страна Калфин заяви, че Райс разбира решението на София за изтегляне на българските части от Ирак след провеждането на референдума за конституцията в страната. Тя го е уверила, че Вашингтон ще предостави цялата необходима логистика и помощ. 
						Калфин участва в делегацията, придружаваща президента Георги Първанов в четиридневното му посещение в Съединените щати. Пътуването ще завърши в сряда в Бостън. 
						Други новини -- В съвместна акция на френската и българската полиция бе разбит престъпен канал, който според съобщенията е бил използван за незаконен трафик на български бебета за семейства във Франция. Официални лица заявиха, че най-малко пет невръстни деца са били продадени в Париж и в други градове. Арестувани са няколко семейства. (Уеб-сайт на българското правителство, Медиапул, АФП, БНТ - 18/10/05)
