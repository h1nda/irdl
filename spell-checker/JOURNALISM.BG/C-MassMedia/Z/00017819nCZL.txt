Черноморските страни ще се борят заедно срещу птичия грип
					07/03/2006
					 
						БУКУРЕЩ, Румъния -- Черноморските страни България, Молдова, Румъния, Турция и Украйна се договориха в понеделник (6 март) да предприемат съвместни мерки срещу птичия грип. Петте страни ще създадат регионална мрежа за изучаване на маршрутите на дивите птици и прогнозиране на бъдещи появи на болестта. Те ще създадат и изследователски център в делтата на Дунав в Румъния, в който да се изследват проби от птици. Държавите ще помолят ЕС да помогне при финансирането на инциативата.
						Други новини по темата -- Съединените щати ще предоставят 1,25 млн. долара, за да помогнат на Румъния в борбата срещу птичия грип. Посланикът на САЩ Никълъс Тобмън каза, че двете страни ще работят заедно за ограничаване на разпространението на птичия грип и предотвратяването на пандемия. 
						Междувременно сръбските власти потвърдиха в понеделник, че първоначалните изследвания са установили наличието на смъртоносния щам на вируса H5N1 в два умрели лебеда, открити в района на Бачки Моностор и Бачевци миналата седмица. Изследват се още пет лебеда. (Найн О'Клок - 07/03/06; Ройтерс, АФП, Танюг, РТС - 06/03/06)
