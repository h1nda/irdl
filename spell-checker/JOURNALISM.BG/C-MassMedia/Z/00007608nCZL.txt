Френска делегация от ПАСЕ на посещение в Румъния
11/07/2003
 
БУКУРЕЩ, Румъния -- Френска делегация от Парламентарната асамблея на Съвета на Европа, начело с Жан-Клод Миньон, посети Букурещ в четвъртък (10 юли). Основни теми на разговорите бяха сътрудничеството между двете страни и взаимното желание за укрепване на двустранните връзки. Делегацията е уверила румънската страна, че до средата на октомври френският парламент ще ратифицира протокола за приемане на Румъния в НАТО.
Също в четвъртък представители на румънското и германското министерства на вътрешните работи подписаха протокол за модернизация на румънската гранична полиция. Според румънската страна споразумението ще разшири германската помощ в техническото осигуряване на борбата срещу престъпността и незаконната емиграция. (Ромпрес, Би Би Си - 10/07/03)
