Трибуналът в Хага отхвърля искането за временно освобождаване на двама хърватски генерали 
					15/09/2004
					 
						ЗАГРЕБ, Хърватия -- Наказателният трибунал на ООН в Хага отхвърли във вторник (14 септември) искането за временно освобождаване на двама хърватски обвиняеми за военни престъпления, генералите Иван Чермак и Младен Маркач. Техните адвокати изразиха учудването си от това решение и възнамеряват да го обжалват. Това бе втората молба за временно освобождаване; първата през март бе също така отхвърлена. Маркач и Чермак бяха обвинени в престъпления срещу човечеството, за които се предполага, че са били извършени по време на операцията "Щурм" през 1995 г. Двамата пледират невинни. (ХИНА, ХРТ - 14/09/04)
