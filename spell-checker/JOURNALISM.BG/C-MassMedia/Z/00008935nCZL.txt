Според бивш британски външен министър Милошевич е можел да спре войната в БиХ
04/11/2003
 
ХАГА, Холандия -- Бившият британски външен министър Дейвид Оуен, който изпълняваше функциите на европейски представител на мирните преговори за Босна и Херцеговина (БиХ) в началото на 90-те години заяви пред Трибунала на ООН за военни престъпления в понеделник (3 ноември), че Слободан Милошевич е можел да спре конфликта още през 1993 г. Британският дипломат разказа за свои срещи и разговори с тогавашния сръбски президент, по време на които той го е призовавал да упражни натиск върху лидерите на босненските сърби да приемат условията на плана, който Оуен бе разработил заедно с бившия американски държавен секретар Сайръс Ванс. По време на очната ставка Милошевич призна, че е изпращал помощ на босненско-сръбските власти, но отрече да е имал какъвто и да е контрол върху тяхната армия. (АП, АФП, Ройтърс - 03/11/03)
