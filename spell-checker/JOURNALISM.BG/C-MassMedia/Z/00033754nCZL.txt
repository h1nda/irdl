Резолюция за арменския геноцид обтегна турско-шведските отношения
					12/03/2010
					 
						СТОКХОЛМ, Швеция -- Турция отзова посланика си в Швеция, след като депутатите в местния парламент одобриха резолюция, в която определят като геноцид избиването на стотици хиляди арменци от Османската империя в периода на Първата световна война. Резултатът от гласуването в шведския парламент в четвъртък (11 март) бе 131 на 130 гласа, същата разлика като при гласуването в комисия на американския Конгрес миналата седмица. Както постъпи и след гласуването на подобна резолюция от комисията на Конгреса на САЩ, турският премиер Реджеп Тайип Ердоган разкритикува шведската резолюция, описвайки я като "базирана на груби грешки и безпочвена". Той отмени също така заплануваното си за идната седмица посещение в Стокхолм. Шведският премиер Карл Билд определи вота от четвъртък като "грешка" и настоя, че той няма да промени дългогодишната подкрепа на Швеция за кандидатурата на Турция за членство в ЕС. (Милиет, Хюриет, Сабах, Заман - 12/03/10; Би Би Си, АП - 11/03/10)
