Семействата на изчезнали лица искат отговори от правителствата
					26/11/2006
					 
						САРАЕВО, Босна и Херцеговина (БиХ) -- Представители на семейства на лица, изчезнали по време на конфликтите през 1990-те в бивша Югославия настояват за отговори от правителствата за съдбата на техните родственици. Повече от 60 представители на асоциации на семейства на изчезнали лица и правителствени агенции от БиХ, Хърватия, Сърбия и Косово се събраха на тридневна конференция в босненския град Бръчко. Международната комисия за изчезнали лица направи изявление в събота (25 ноември) с искане правителствата да ускорят идентификационния процес и да дадат съответната информация. "решаването на проблема с изчезналите лица трябва да бъде предусловие за европейска интеграция", заявиха от организацията. (AФП - 25/11/06)
