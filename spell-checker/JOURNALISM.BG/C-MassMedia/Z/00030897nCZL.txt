БиХ отдаде почит на жертвите от Сребреница
					12/07/2009
					 
						САРАЕВО, Босна и Херцеговина (БиХ) -- Хиляди босненски мюсюлмани се събраха в Сребреница в събота (11 юли) за погребението на още 534 идентифицирани жертви на клането през 1995 г. в Сребреница. Останките бяха открити наскоро в масови гробове и бяха заровени във възспоменателното гробище "Потокари" край Сребреница. Тези жертви са били сред 8000 мюсюлмани, убити в най-страшното клане в Европа след Втората световна война. На церемонията върховният представител в БиХ Валентин Инцко заяви, че жертвите не трябва да бъдат забравени и призова отговорните за клането да бъдат наказани. 
						Почит към жертвите на клането бе отдадена за пръв път в цяла Европа, но не и в самата БиХ. Миналата седмица босненски сръбски членове на парламента блокирахе резолюция за определянето на 11 юли като ден на възпоминание. В Белград в петък около 100 сръбски групи за човешки права организираха протест пред президентството с искане 11 юли да бъде обявен за ден на възпоминание. (Ройтерс, AФП, AП, ДПА, РФЕ, Глас Сърбие, Бета, Б92 - 11/07/09, ФоНет, Дневник, Taнюг, AП, ДПА - 10/07/09)
