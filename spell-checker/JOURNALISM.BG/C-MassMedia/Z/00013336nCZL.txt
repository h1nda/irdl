Гръцкият финансов министър заявява, че лимитът за дефицит на Еврозоната ще бъде постигнат до края на 2006 г.
					21/01/2005
					 
						АТИНА, Гърция -- Страната ще намали бюджетния си дефицит в рамките на лимита на Еврозоната до края на 2006 г. независимо от сериозните проблеми с държавните финанси, заяви в сряда (19 януари) министърът на икономиката и финансите Георгиус Алогоскуфис след завръщането си от среща на финансовите министри на ЕС в Брюксел. Той призна обаче, че независимо от амбициозните мерки за намаляване на разходите, държавният дефицит най-вероятно отново ще надхвърли тази година лимита от 3 % на Еврозоната. (Катимерини - 20/01/05)
