Министърът на външните работи на Черна гора заяви, че присъствието на САЩ в региона е необходимо 
					19/09/2004
					 
						ВАШИНГТОН, САЩ -- По време на посещението си във Вашингтон в събота (18 септември) външният министър на Черна гора Миодраг Влахович призова за продължаване на американското присъствие на Балканите, като каза, че това е важна гаранция за стабилността в региона. Влахович заяви пред двустранен черногорско-американски форум, че присъствието на САЩ е особено необходимо в светлината на бъдещото политическо оформяне на региона през следващите няколко години. 
						Междувременно в петък медиите в Белград съобщиха, че представители на сръбското военно министерство и генералния щаб на сръбско-черногорската армия са провели разговори с официални лица от НАТО относно нова програма за сътрудничество, насочена към подпомагане на реформите в отбраната и интеграцията в програмата Партньорство за мир. (МИНА - 18/09/04; Бета, Уебсайт на ЕС - 17/09/04)
