ОССЕ и ВКБООН похвалиха Хърватия за решението й да удължи срока за жилищно настаняване
					04/07/2005
					 
						ЗАГРЕБ, Хърватия -- Мисията на ОССЕ и офисът на ВКБООН в Хърватия похвалиха в петък (1 юли) решението на правителството да удължи срока за жилищно настаняване за бившите обитатели и наематели на държавни апартаменти до войната. Според съвместното изявление на ОССЕ и ВКБООН удължаването на срока с 90 дни ще позволи на хората, които са живели извън засегнатите от войната райони, да подадат молби за жилищно настаняване до 30 септември. В изявлението се отбелязва, че обитателите и наемателите са най-голямата оставаща категория бежанци без възможности за жилищно настаняване в Хърватия. Няма краен срок за подаването на молби от бежанци от засегнатите от войната райони.
						Други новини -- Финансовият министър Иван Шукер каза, че очаква съветът на МВФ да обсъди новото стендбай споразумение с Хърватия през септември. Той добави, че след приключването на преговорите с мисията на МВФ кабинетът ще представи меморандум за икономическата и фискална политика. (ХИНА - 04/07/05; Уеб-сайт на ОССЕ, ХРТ, ХИНА - 01/07/05)
