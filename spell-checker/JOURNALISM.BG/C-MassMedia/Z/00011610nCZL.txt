Започва работата по ключова магистрала в БиХ
27/07/2004
 
БАНЯ ЛУКА, Босна и Херцеговина (БиХ) -- Започна работата по изграждане на магистрала, свързваща столицата на Република Сръбска с Хърватия, обяви правителството на босненско-сръбската автономна област в понеделник (26 юли). Смята се, че проектът на стойност 132 млн. евро е от ключово значение за цялостната икономика на БиХ. Проведено неотдавна проучване показа, че 25 000 автомобили пътуват всеки ден между Баня Лука и хърватската граница, което превръща отсечката в най-натоварения път в цялата страна. 37.5-километровия път се очаква да бъде изграден до 2008 г.
Други новини: СФОР освободи бившия сътрудник на босненско-сръбския военновременен командир Ратко Младич. Райко Бандука бе задържан в петък за разпит. Говорител на миротворците посочи, че следователите не са открили доказателства, че той помага на Младич да се укрие от правосъдието. (АФП - 26/07/04)
