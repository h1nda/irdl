Хърватските либерали предлагат пропорционална избирателна система
12/01/2003
 
ЗАГРЕБ, Хърватска -- Либералната партия в Хърватска (ЛП) предложи в събота (11 януари) Хърватска да използва пропорционалната избирателна система за предстоящите общи избори. Според ЛП, на партиите трябва да бъде предоставена по-голяма свобода за сформиране на коалиции, които според сегашното законодателство трябва да бъдат създадени преди крайния срок за регистрация за изборите. ЛП призова и за по-голяма прозрачност относно финансирането на политическите партии. Въпреки че ЛП в момента участва в управляващата коалиция, нейното ръководство взе решение за независимо участие в следващите общи избори, които се очаква да бъдат проведени в края на годината. (ХИНА - 11/01/03)
