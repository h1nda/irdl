Рен похвали напредъка на Хърватия в осъществяването на реформите на ЕС
					06/09/2009
					 
						СТОКХОЛМ, Швеция -- Еврокомисарят по разширяването Оли Рен заяви в събота (5 септември), че Хърватия е постигнала достатъчен напредък в съдебните реформи и с проблема с корабостроителниците, за да приключи присъединителните преговори с ЕС през първата половина на 2010 г. Той обаче отбеляза, че продължаващия граничен спор със Словения трябва също да бъде решен. В изявление в рамките на неформална среща през уикенда на външните министри на ЕС в Стокхолм Рен заяви, че очаква двете страни да постигнат споразумение "тази есен". Хърватският външен министър Гордан Яндрокович, който също присъства на срещата, заяви, че граничният спор скоро ще бъде решен. Неговият словенски колега Самуел Збогар потвърди, че двете страни са по-близо до постигане на споразумение, но трябва да бъде извършена още работа. (ХРТ, ХИНА, Пословни, AП, Ройтерс, ДПА- 05/09/09)
