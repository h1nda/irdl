Кощуница: "Сръбското правителство издирва Младич и Хаджич"
					27/08/2004
					 
						БЕЛГРАД, Сърбия и Черна гора - Сръбският премиер Воислав Кощуница заяви в четвъртък (26 август), че правителството провежда издирване с всички средства на обвиняемите във военни престъпления. В отговор на нарастващите критики, че не се прави достатъчно за залавянето на Горан Хаджич и Ратко Младич, Кощуница заяви, че усилията по издирването и други сведения сочат, че Младич не се намира в Сърбия. В същия ред на мисли Кощуница каза, че Хаджич "просто е изчезнал". Заместник-министър председателят Миролюб Лабус междувременно настоява, че сътрудничеството в областта на военните престъпления е основен приоритет на правителството. Координаторът на Белград за Косово, Небойша Чович заяви, че на правителството е даден срок до 1 октомври да екстрадира Младич.
						Други новини: Сръбските власти предадоха на официални представители на ООН останките на 38 етнически албанци. Те бяха сред 800-те тела, открити в масов гроб в Батайница край Белград. Останките са били заровени от сръбската специална полиция през лятото на 1999 г., към края на конфликта в Косово. (Б92, Танюг, AФП - 26/08/04)
