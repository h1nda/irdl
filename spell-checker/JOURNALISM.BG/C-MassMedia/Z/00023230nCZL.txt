Нова проекторезолюция за Косово бе разпространена в Съвета за сигурност на ООН въпреки загрижеността на Русия
					15/07/2007
					 
						НЮ ЙОРК, Съединени щати -- Съединените щати и държавите-членки на ЕС разпространиха нова проекторезолюция за Косово в петък (13 юли) сред страните-членки на Съвета за сигурност на ООН. Посланикът на Великобритания в ООН Карън Пиърс заяви, че дабатите ще се проведат в понеделник. 
						В петък американският посланик в ООН Залмей Калилзад призова Русия да не налага вето на проекторезолюцията, която призовава Съвета за сигурност да вземе решение в случай, че новите преговори между Белград и Прищина в продължение на 120 дни не дадат резултат. Русия твърди, че този проект се различава съвсем малко от предишните варианти и отново ще доведе до осъществяване на плана на бившия пратеник на ООН Марти Ахтисаари за наблюдавана независимост. В петък, заместник-министърът на външните работи на Русия Владимир Титов посочи, че Русия може да пропусне дебата в понеделник. 
						Други новини - Полицейски служители в Косово попаднаха под обстрел в събота, когато по информация, че униформени мъже са били забелязани в северозападното село Радишево те се озоваха там. Полицаите отвърнали на огъня. Не се съобщава за ранени. (Бета, Б92, РТС, Ройтерс, AФП - 14/07/07; AП, Танюг, Интерфакс, AФП, ДВ - 13//07/07)
