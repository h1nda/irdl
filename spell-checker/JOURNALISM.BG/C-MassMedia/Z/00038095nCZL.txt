Ръководителят на ЮЛЕКС Дьо Марнак: „Ние не преследваме личности” 
					07/04/2011
					
						ПРИЩИНА, Косово -- Ръководителят на ЮЛЕКС Гзавие Бу дьо Марнак каза в сряда (6 април), че мисията не се занимава с личности, а по-скоро разследва случаи, за които е открила достатъчно доказателства и които изпраща в съда. В интервю за всекидневника „Коха Диторе” той добави, че от фазата на разследване понастоящем ЮЛЕКС е навлязла във фазата на съдебните процеси и няма да спре. Мисията бе подложена на тежки обществени и политически критики за „криминализирането на освободителната война”, водена от "Армията за освобождение на Косово", и за прилагането на избирателно правосъдие в полза на сърбите. Най-новото обвинение е във връзка с кмета на Суха река Блерим Кучи, който беше арестуван за това, че не е свидетелствал в дело за военни престъпления. Кучи обвини ЮЛЕКС във водене на политически процес. (Коха Диторе - 07/04/11; Зъри, Телеграфи, Кохавижън - 06/04/11)
