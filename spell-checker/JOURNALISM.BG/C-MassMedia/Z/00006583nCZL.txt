Гръцкият министър на отбраната предупреждава за опасността от навлизането на турци в Ирак
13/04/2003
 
РОДОС, Гърция -- Съществува опасност от възможно турско нахлуване в Северен Ирак, заяви гръцкият министър на отбраната Янос Папантониу, който говори на срещата на генералните директори на ЕС по въоръжаването в петък (11 април) на гръцкия остров Родос. Според Папантониу, защитата на териториалната цялост на Ирак е предпоставка за безпроблемния преход на страната към демокрация и благоденствие. На същата среща той подчерта необходимостта от засилване и ускоряване на процеса на политическо и военно унифициране на страните-членки на ЕС. В момента Гърция е временен председател на ЕС. (АНА, МПА - 11/04/03)
