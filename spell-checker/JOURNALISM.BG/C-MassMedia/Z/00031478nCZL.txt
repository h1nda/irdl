Koсово почита изчезналите 
					31/08/2009
					 
						ПРИЩИНА, Koсово -- Отбелязвайки Международния ден на изчезналите в неделя (30 август), асоциации, представляващи семействата на изчезнали лица, заявиха, че десет години след конфликта през 1998-1999 г. 1 887 души все още се смятат за изчезнали. Активистът Хаки Косуми заяви, че броят на роднините, които търсят своите изчезнали близки, намалява с всеки изминал ден, поради разочарованието и неизпълнените обещания от всички правителства. 
						Ръководителят на ЮЛЕКС Ив дьо Кермабон каза, че този ден осигурява възможност да се изостри общественото съзнание по отношение на този толкова важен и чувствителен въпрос. "Правим заключението, че помирение и пълно преустройство на обществената структура не могат да бъдат постигнати, докато не се даде отговор на близките на изчезналите лица", заяви Дьо Кермабон в съобщение за печата. (Епока е Ре, Косова Сот, Koха Диторе - 31/08/09; Kлан Косова, TВ 21, Кохавижън - 30/08/09)
