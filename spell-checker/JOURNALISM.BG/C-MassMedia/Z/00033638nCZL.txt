Сърбин бе обвинен за побой над свой състудент
					03/03/2010
					 
						БЕЛГРАД, Сърбия -- Прокурорите повдигнаха обвинения във вторник (2 март) срещу сръбския студент Миладин Ковачевич за нанасяне на "сериозни телесни повреди с възможни смъртоносни последствия", произтичащи от побой преди почти две години над негов състудент в Съединените щати. Брайън Стайнхауър, 22-годишен от Бруклин, Ню Йорк, е имал фрактура на черепа и сериозни мозъчни травми след бой с Ковачевич през май 2008 г. Боят е станал в бар близо до университета Бингамтън, щата Ню Йорк. Прокурорите също са обвинили двама сръбски дипломати, за които се твърди, че са осигурили на Ковачевич документи за пътуване, след като му е било забранено да напуска страната. (РТС, Бета, Б92, AП - 02/03/10)
