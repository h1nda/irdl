Хърватски следователи, издирващи Готовина, приключват посещение в Италия
					01/06/2005
					 
						ЗАГРЕБ, Хърватия -- Делегация, включваща представители на вътрешното министерство, се завърна от Италия, където трябваше да проучи съобщенията от миналата седмица, че специалната полиция е задържала обвиняемия във военни престъпления Анте Готовина. Съобщенията, които в крайна сметка бяха отхвърлени и от италианското, и от хърватското правителство, гласяха, че съдържанието на чанта, открита близо Кастело ди Чистерна, е било предмет на съдебен анализ, тъй като е подсказвало за възможна връзка с Готовина. Властите в Загреб заявиха многократно, че нямат информация за местонахождението му. Главният прокурор на ООН за военни престъпления ще посети хърватската столица в четвъртък (2 юни) за обсъждане на случая.
						Други новини: Неизвестна групировка, наричаща себе си "Терористична мрежа "Рачия политике" пое отговорността за поредицата от бомбени нападения срещу етнически сръбски селища в района на Вуковар миналия месец. Заявлението бе направено в анонимно писмо, изпратено до водещи национални медии и печатни издания във вторник. (Вечерни лист, ХРТ, Index.hr, Танюг - 31/05/05)
