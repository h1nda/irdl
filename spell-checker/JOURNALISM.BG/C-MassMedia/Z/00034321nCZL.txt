Австрия ще увеличи контингента си в рамките на ЮФОР
					27/04/2010
					 
						ЛЮКСЕМБУРГ -- Австрия ще увеличи контингента си в рамките на мисията ЮФОР в Босна и Херцеговина (БиХ), като изпрати допълнително 200 войници в началото на юли, съобщи в понеделник (26 април) министърът на отбраната Норберт Дарабос в кулоарите на срещата на министрите на отбраната от ЕС в Люксембург. Понастоящем Австрия има 190 военнослужещи в БиХ. Дарабос отново потвърди ангажимента на страната си към стабилността в БиХ. (Фена, Dnevnik.ba - 26/04/10)
