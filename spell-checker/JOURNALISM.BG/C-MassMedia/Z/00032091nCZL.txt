Българската полиция арестува семейна двойка за незаконен трафик на бебета
					23/10/2009
					 
						СОФИЯ, България -- Полицията съобщи в четвъртък (22 октомври), че е арестувала семейна двойка, заподозряна в незаконно прехвърляне на бременни жени в Гърция, където новородените по-късно били продавани за около 8 000 евро всяко. Следователите смятат, че майките - повечето от ромски произход - получават около две трети от парите. Семейната двойка според обвиненията е осигурявала финансова подкрепа на жените, с помощта на която те са можели да раждат в гръцки болници, и е заплащала на местни адвокати да организират осиновяването на бебетата им от гръцки семейства. 
						Мъжът е бил арестуван, докато се опитвал да прекоси гръцката граница в неделя, а съпругата му е била задържана в сряда в гр. Нова Загора, близо до с. Любенова махала, където е семейният им дом. Според полицията те са започнали своя "бизнес" преди около осем години и са продавали четири до пет бебета годишно. (Вима - 23/10/09; Би Би Си, Фокус, Стандарт, БНТ - 22/10/09)
