Лидерите на македонските ДСИ и СДСМ се срещнаха
					18/05/2010
					 
						СКОПИЕ, Македония -- Етническият албански Демократичен съюз за интеграция (ДСИ) няма планове за напускане на управляващата коалиция, но смята, че някои проблеми трябва да бъдат решени, за да се ускори кандидатурата на Македония за ЕС. Това беше посланието на лидера на ДСИ Али Ахмети в разговорите му в понеделник (17 май) с Бранко Цървенковски, лидер на основната опозиционна СДСМ. Двамата се съгласиха, че политическият диалог трябва да бъде засилен и че решението на спора за името с Гърция е върховен приоритет. Срещата, състояла се по инициатива на Цървенковски, се проведе след неотдавнашен коментар от страна на специалния пратеник на ЕС в Македония, Ерван Фуере. Той предупреди, че ако кабинетът не се съсредоточи върху свързаните с ЕС реформи и не реши бързо проблема с името, европейското бъдеще на страната може да бъде изложено на риск. (Сител, Макфакс, Алсат, А1 - 17/05/10)
