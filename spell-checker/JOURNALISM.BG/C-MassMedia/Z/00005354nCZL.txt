Трибуналът на ООН започва разпита на хърватския генерал Маркач
11/12/2002
 
ЗАГРЕБ, Хърватска -- Във вторник (10 декември), Трибуналът на ООН за военни престъпления започна в Загреб тридневен разпит на хърватския генерал в оставка Младен Маркач. Адвокатът Мирослав Сепарович заяви, че Маркач се е явил пред следователите като заподозрян, въпреки че няма още официално предявени обвинения. Разследва се неговата роля във военните операции по време на сърбо-хърватската война от 1991-1995 г.
Междувременно, хърватската Служба за безследно изчезналите и затворниците започна във вторник ексхумация в областта Ясиковач, близо до Госпич. Трибуналът на ООН подозира, че там са заровени членове на сръбски полувоенни части. (Вестник, Вечерни лист - 11/12/02; ХИНА - 10/12/02)
