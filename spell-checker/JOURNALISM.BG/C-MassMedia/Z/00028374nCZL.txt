Еврокомисарят Рен призова Хърватия да приеме като приоритет борбата срещу организираната престъпност
					13/11/2008
					 
						ЗАГРЕБ, Хърватия -- Борбата срещу организираната престъпност и корупцията, докато се реформира съдебната система, би трябвало да бъде "първият и най-важен" приоритет на Хърватия по пътя й към членство в ЕС. Премиерът Иво Санадер и еврокомисарят по разширяването Оли Рен направиха това заключение след среща в Загреб в сряда (12 ноември). Споменавайки неотдавнашни две убийства в Загреб, Рен заяви, " Ние очакваме решителни мерки. Полицията, държавните институции и съдилищата би трябвало да демонстрират конкретни резултати. Ние очакваме виновните да бъдат арестувани и да бъдат изправени пред правосъдието". Жертвите бяха известният журналист Иво Пуканич и Ивана Ходак, дъщеря на влиятелен адвокат. Рен потвърди, че Загреб може да приключи присъединителните си преговори до края на 2009 г., ако изпълни всички критерии. (Вечерни Лист, ХРТ, Maкфакс, Синхуа, ДПА ХИНА - 12/11/08)
