Хага увеличи присъдата на Сливанчанин
					05/05/2009
					 
						ХАГА, Холандия -- Съдиите в Трибунала на ООН за военни престъпления увеличиха присъдата на офицера от бившата Югославска народна армия (ЮНА) Веселин Сливанчанин във вторник (5 май) от пет години на 17 години заатвор. Произнасяйки окончателната присъда по делото, съдиите решиха, че първоначалната присъда не е адекватна. Сливанчанин, който бе освободен през декември 2007 Г., се завърна в Хага за съдебното решение и сега е отново в затвора. Присъдата на неговия шеф Миле Мърксич от 20 години затвор бе потвърдена от съда във вторник. И двете дела са свързани с масовото убийство на хърватски военнопленници след превземането на Вуковар през ноември 1991 г. Съдебните решения във вторник дойдоха след апелативна процедура.
						В понеделник обвиняемите Йовица Станишич и Франко Симатович се завърнаха в затвора "Швенинген" на Хагския трибунал след като трибуналът нареди техният процес да бъде възобновен. Процедурите срещу Станишич, бивш шеф на сигурността и неговия заместник Симатович започнаха през април 2007 г., но бяха спрени преди една година поради здравословни проблеми на Станишич. Наскоро лекарите го обявиха за здрав и способен да участва в собствената си защита, което накара съдиите да обявят възобновяването на процеса на 25 май. На Станишич и Симатович ще бъдат предявени обвинения в обучение, въоръжаване и инструктиране на паравоенни части, които са убили и преследвали не сърби по време на конфликтите на Балканите през 1992-1995 г. (Бета, Б92, Taнюг - 04/05/09)
