Напрежението в Белград преди важния мач срещу БиХ е голямо
					11/10/2005
					 
						БЕЛГРАД, Сърбия и Черна гора – Напрежението в столицата на Сърбия и Черна гора е голямо преди решителния квалификационен мач за Световната купа по футбол в сряда (12 октомври) срещу Босна и Херцеговина. Победата ще изпрати единия от двата отбора на финалите в Германия следващата година. За събитието се очаква да пристигнат хиляди босненски фенове. Полицията ще ги ескортира до и от границата, а районът около стадион “Цървена звезда” ще се охранява от стотици полицаи в снаряжение за борба с безредици. (АП - 11/10/05)
