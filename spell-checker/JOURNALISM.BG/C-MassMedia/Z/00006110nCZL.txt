ЕС приключва подготовката за поемане мисията на НАТО в Македония
27/02/2003
 
СКОПИЕ, Македония -- ЕС приключва подготовката си за предстоящото поемане мисията на НАТО в Македония, заяви говорителката на ЕС Ирена Гюзелова в сряда (26 февруари) на съвместнна пресконференция на ЕС и НАТО. Самата церемония по предаването ще се състои до края на март, съобщи тя. Междувременно, очаква се военна делегация на ЕС, водена от генерал-лейтенант Райнер Шувирт, директор на военния състав към ЕС, да пристигне в страната следващата седмица за уреждане на последните приготовления. Той ще се срещне с президента Борис Трайковски, премиера Бранко Цървенковски и други официални лица. (A1 TВ, Макфакс - 26/02/03)
