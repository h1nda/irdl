Македония започва кампания за популяризиране на Американско-адриатическата харта
16/01/2004
 
КУМАНОВО, Македония -- Местната кампания за популяризиране на регионалното сътрудничество в рамките на Американско-адриатическата харта започна в гр. Куманово в четвъртък (15 януари) с кръгла маса. Кампанията ще продължи до края на февруари в още 14 македонски града. Тя има за цел да информира обществеността за целите на хартата, която обединява Македония, Албания и Хърватия в усилията им за членство в НАТО. Представители на правителството и международната общност, местното самоуправление, политическите партии, медиите и НПО ще вземат участие в поредица от дискусии. (MИA, Макфакс - 15/01/04)
