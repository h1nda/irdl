НАТО одобри разполагането на системи за защитата в Турция
19/02/2003
 
БРЮКСЕЛ, Белгия -- На заседанието си в сряда (19 февруари), Комитетът за планиране на отбраната към НАТО одобри разполагането на разузнавателни самолети AWACS, ракети "Патриот" и части за химическа и биологична защита в Турция. "Солидарността на алианса надделя", заяви посланикът на САЩ Никълъс Бърнс.
Междувременно във вторник Белият дом заяви, че е време Турция да реши дали ще позволи разполагането на американски войници на нейна територия за евентуална операция срещу Ирак. "Ние продължаваме да работим с Турция като с приятел, но е време да се вземе решение", заяви говорителят на Белия дом Ари Флайшър. Неговият коментар бе направен след като турските лидери не успяха да внесат в парламента предложението за оказване на помощ на САЩ. Лидерът на турската управляваща Партия на справедливостта и развитието Реджеп Ердоган заяви, че Вашингтон не е изпълнил финансовите условия на Турция. От своя страна президентът Ахмед Сезер каза, че страната няма да разреши разполагането на американски войници без втора резолюция на Съвета да сигурност на ООН, която да одобри използването на сила в Ирак. (АП, Хюриет, Милиет - 19/02/03; АП, АФП, Ройтерс, Анадолска агенция, НТВ - 18/02/03)
