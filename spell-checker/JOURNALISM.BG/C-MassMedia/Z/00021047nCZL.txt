Части на НАТО ще започнат да преминават през Сърбия до февруари
					21/12/2006
					 
						БЕЛГРАД, Сърбия -- Ръководителят на новооткритото Военно координационно бюро на НАТО в Белград, бригаден генерал Яник Асе, каза в сряда (20 декември), че преминаването на части на НАТО през сръбска територия може да започне до февруари. Споразумението за транзитно преминаване и координиране на логистичната поддръжка на частите на НАТО в Косово бе подписано миналата година. Асе каза, че не очаква проблеми във връзка с преминаването на войските през Сърбия. 
						Други новини -- Сръбският национален съвет за сътрудничество с Трибунала на ООН за военни престъпления реши в сряда да предостави още документи в отговор на седем искания, отправени от Трибунала в Хага. Сърбия вече освободи свидетелите от задължението да опазват държавни тайни. Освен това Съветът предостави на няколко обвиняеми информация, необходима за подготовката на защитата им. (Блиц - 21/12/06; РТС - 20/12/06; АФП, ЮПИ - 19/12/06)
