ЕС отваря вратите си за България и Румъния, с възможност и за Турция
15/12/2002
 
КОПЕНХАГЕН, Дания -- Лидерите на ЕС решиха в петък (13 декември) да започнат преговори за присъединяване с Турция, ако проверката през декември 2004 г. установи, че страната е изпълнила критериите за членство. Анкара настояваше преговорите да започнат в края на 2003 г. Министър-председателят Абдула Гюл първоначално се противопостави на решението, но няколко часа по-късно излезе с изявление, в което казва: "ние получихме малко по-далечна дата от очакваната, но ще продължим по пътя към Европейския съюз". ЕС потвърди ангажимента си да помогне на България и Румъния да се присъединят през 2007 г. Както се очакваше, членовете приеха индивидуалните пътни карти за всяка от двете страни и увеличиха предприсъединителното финансиране. Политическите лидери в София и Букурещ приветстваха резултата като най-добър от възможните сценарии. (БТА, бТВ, Търкиш дейли нюз, уеб сайт за разширяването на ЕС, Euronews, Ромпрес, АТА, МИА - 14/12/02;AP, АФП, Ройтерс, СиЕнЕн, БиБиСи - 13/12/02)
