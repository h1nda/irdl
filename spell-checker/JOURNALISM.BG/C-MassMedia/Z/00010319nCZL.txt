Анан обявява ревизиран план за Кипър
30/03/2004
 
БЮРГЕНЩОК, Швейцария -- Генералният секретар на ООН Кофи Анан разкри в понеделник (29 март) това, което той характеризира като пълна ревизия на плана на ООН от 450 стр. относно обединението на Кипър. Според Алваро де Сото, главният преговарящ на ООН, новият план третира исканията на кипърските гърци за управлението, имуществените въпроси и преходните договорености, както и безпокойствата на кипърските турци за автономията, военната и юридическа сигурност. Двете кипърски общности, Гърция и Турция досега не успяват да постигнат пробив в преговорите. Те се споразумяха миналия месец да позволят на Анан да разреши всички въпроси, които могат да останат открити след сряда. ( Анадолска агенция - 30/03/04; АФП - 29/03/04)
