Шестима загинаха при земетресение в Турция
02/03/2004
 
АНКАРА, Турция -- Леко земетресение отне живота на шестима души в югоизточната турска провинция Адияман във вторник (2 март). Трусът регистрира стойност от 3,8 по скалата на Рихтер и бе почувстван малко преди 2 часа през нощта. Жертвите, вкл. три деца, са били членове на семейство, чиято къща се е срутила в резултат от земетръса. Местните медии съобщиха, че други двама души от същия район са получили наранявания. (АФП, Ройтърс - 02/03/04)
