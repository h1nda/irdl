Моратинос похвали напредъка на Сърбия
					03/02/2010
					 
						БЕЛГРАД, Сърбия -- В сряда (3 февруари) испанският външен министър Мигел Анхел Моратинос каза в интервю за излизащия в Белград всекидневник „Вечерне Новости”, че Сърбия е постигнала значителен напредък в своя процес на интегриране в ЕС и може да напредне „относително бързо” към изпълнение на своята цел. Моратинос, чиято страна е настоящият ротационен председател на ЕС, изрази надежда, че страните членки може да деблокират ратификацията на Споразумението за стабилизация и асоцииране до юни. Той подчерта, че признаването на независимостта на Косово не е предварително условие за присъединяването на Сърбия към ЕС. (Вечерне Новости, Бета, Танюг - 03/02/10)
