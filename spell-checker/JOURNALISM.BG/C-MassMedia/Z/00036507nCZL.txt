Полицията в РС арестува мъж, издирван от Румъния 
					27/10/2010
					 
						БАНЯ ЛУКА, Босна и Херцеговина (БиХ) -- Във вторник (26 октомври) полицията в Република Сръбска (РС) арестува мъж, издирван от Румъния за злоупотреба с 274 милиона евро. Крунислав Йованович беше задържан в Градишка, след като според твърденията е използвал фалшиви чекове при опит да изтегли пари от клон на „Уникредит Банк” в Баня Лука. Румънският офис на Интерпол издаде заповед за арест на Йованович преди една година. (РТРС, СРНА, Независне Новине - 26/10/10)
