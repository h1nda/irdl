Руският премиер Путин ще посети България 
					03/11/2010
					 
						СОФИЯ, България -- Руският министър-председател Владимир Путин ще посети България на 13 ноември, съобщи във вторник (2 ноември) премиерът Бойко Борисов след телефонен разговор късно вечерта в понеделник. По време на разговорите в София Борисов и Путин ще обсъдят съвместни енергийни проекти, като ядрената електроцентрала в Белене и проекта "Южен поток", както и цената за доставките на руски природен газ за България. Ще бъдат обсъдени и пътищата за засилване на търговията между двете страни. На 15 ноември се очаква България и Русия да подпишат споразумение за създаването на съвместна компания за проекта "Южен поток". (Дарик, Фокус - 02/11/10)
