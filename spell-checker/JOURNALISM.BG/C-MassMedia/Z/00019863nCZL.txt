Тадич и високопоставен американски служител са единодушни за значението на демократична и стабилна Сърбия
					07/09/2006
					 
						ВАШИНГТОН, Съединени щати -- Съветникът по национална сигурност Стивън Хадли се срещна със сръбския президент Борис Тадич в сряда (6 септември). Двамата бяха единодушни, че стабилна и демократична Сърбия е от решаващо значение за стабилността на Балканите. Тадич, който е на тридневно официално посещение в САЩ, заяви, че е представил позицията на Белград, че едно автономно Косово в границите на Сърбия е най-доброто възможно решение за проблема със статута на Косово. Тадич ще се срещне с държавния секретар на САЩ Кондолиза Райс в четвъртък. (Бета, Б92 - 07/09/06)
