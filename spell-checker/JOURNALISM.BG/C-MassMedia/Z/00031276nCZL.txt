Мисия на МВФ ще посети Сърбия
					14/08/2009
					 
						БЕЛГРАД, Сърбия -- МВФ потвърди в четвъртък (13 август), че мисията му ще пристигне в Сърбия на 24 август за първи преглед по стендбай споразумението за 2,92 милиарда евро. Мисията ще прекара 11 дни в страната. МВФ одобри заема през май, а Белград вече изтегли първия транш от 788 млн. евро. Основното условие за заема е поддържането на държавния бюджетен дефицит на 3 % от БВП. Сърбия вече преразгледа веднъж своя бюджет за 2009 г., прилагайки някои дребни данъчни промени и намалявайки държавните разходи с 10 %. По-рано премиерът Мирко Цветкович каза, че кабинетът ще поиска от МВФ да разреши бюджетния дефицит на Сърбия да достигне 4,5 %. (Бета, Блиц, Б92, Танюг - 13/08/09)
