Италианският юрист Фаусто Покар е новият председател на МНСБЮ
					18/11/2005
					 
						ХАГА, Холандия -- Постоянните съдии от Международния наказателен съд за бивша Югославия проведоха извънредно пленарно заседание в четвъртък (17 ноември), на което избраха нов председател и заместник-председател на трибунала. Съдиите назначиха известния италиански юрист Фаусто Покар за председател, а Кевин Паркър от Австралия бе избран за заместник-председател -- този пост Покар заемаше от 2003 г. Двегодишният им мандат започна да тече веднага. (Комюнике на МНСБЮ - 17/11/05)
