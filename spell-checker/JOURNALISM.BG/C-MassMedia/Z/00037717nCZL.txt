Агенция на ЕС предупреди за извънредна ситуация във връзка с основни човешки права на турско-гръцката граница 
					09/03/2011
					 
						ВИЕНА, Австрия – Положението по външната сухопътна граница на ЕС между Гърция и Турция представлява извънредна ситуация във връзка с основни човешки права, заяви в доклад, публикуван във вторник (8 март), базираната във Виена Агенция на ЕС за основните права. „Няма никакви доказателства за всестранна спешна реакция за решаване на проблема с условията в центровете за задържане въпреки предоставеното финансиране от ЕС”, се добавя в него. Според документа много центрове за задържане са опасно пренаселени при фактически „пълна липса на предоставяне на социални и правни консултации”, заявява агенцията. 
						Други новини от вторник -- Властите арестуваха две жени, за които лекари са заявили, че са попречили на медицинския персонал да даде храна на хоспитализирани имигранти, участващи в гладна стачка. Група от около 300 души отказва да се храни вече над 40 дена с искания за получаване на разрешения за пребиваване в страната. Почти 100 души от тази група бяха приети в болница. Според организациите, подкрепящи стачкуващите, двете жени са членували в мрежа за подкрепа и са придружавали имигрантите в болницата. (Зугла, Вима, Inews, Уебсайт на ФРА, Катимерини, Нафтемборики, СКАИ - 08/03/11)
