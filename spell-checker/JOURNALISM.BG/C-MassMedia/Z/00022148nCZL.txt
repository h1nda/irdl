Американският посланик отново призова София по-добре да защитава фондовете на ЕС от корупция
					05/04/2007
					 
						СОФИЯ, България -- Американският посланик в София Джон Р. Байърли отново призова в сряда (4 април) българското правителство да се бори срещу всеки опит за злоупотреби в използването на фондовете на ЕС. В изказване на конференция за процедурите на възлагане на обществени поръчки в страната Байърли каза, че сегашният закон за обществените поръчки съответства на изискванията на ЕС и международните стандарти. Законодателството, заедно с новия регистър, създаден с помощта на USAID, представлява напредък в борбата с корупцията, посочи той. Новият доклад установи, че при проучване на 100 процедури за възлагане на обществени поръчки през последните шест месеца при една от три процедури са забелязани нарушения. (Дневник - 05/04/07; БНР, Медиапул - 04/04/07)
