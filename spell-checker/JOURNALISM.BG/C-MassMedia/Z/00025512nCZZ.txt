Наука и технологии: Зъб хвърля светлина върху начина на живот на неандерталците
					18/02/2008
					Палеонтологическа находка в Гърция свидетелства, че е възможно неандерталците да са изминавали десетки километри. Още от седмицата: македонски студенти ще получат безплатен интернет достъп.
					 
						
Според ново проучване неандерталците са водили подвижен живот. [АФП]
						Екип от палеонтолози е стигнал до заключението, че неандерталците са били по-подвижни, отколкото се е смятало по-рано. Откритията са направени след анализ на зъб на 40 000 години, отрит в района на Пелопонес в Гърция. Според учени от Гърция и института "Макс Планк" в Германия нивото на метал в зъба показва, че неандерталецът е пропътувал най-малко 20 км от своето родно място. 
						*** 
						В студентските общежития в Македония ще бъде осигурен безплатен интернет достъп, съобщи министърът без портфейл Иво Ивановски на 10 февруари. Целта е да се помогне на студентите да развиват своите научни умения и знания. 
						*** 
						
Гръцки
 гражданин е построил парник, който може да се използва не само за отглеждане на плодове и зеленчуци, но и за производство на електроенергия чрез природен газ. Съоръжението, създадено от Никос Ефтимиадис, се управлява от компютър. 
						*** 
						
Сръбският министър на здравеопазването Томица Милосавлевич каза на 11 февруари, че Сърбия изостава в борбата и превенцията срещу злокачествените заболявания. Той добави, че се подготвя стратегия, която вероятно ще бъде одобрена през тази година. 
						*** 
						Нивото на използване на интернет в Румъния е най-ниското в ЕС, според данни на Евростат, публикувани на 8 февруари. Едва 24 % от румънците на възраст между 16 и 74 години са използвали интернет през последните три месеца, обяви Евростат. След нея се нарежда България, с 31 %, които са имали достъп до интернет през периода на проучването. В Гърция този процент е бил 33 %. Средното ниво на използване на интернет в ЕС през това тримесечие е било 57 %. 
						
(Различни източници –11/02/08-18/02/08)
