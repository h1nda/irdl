Двама черногорци бяха ограбени в Албания 
					15/07/2010
					 
						ТИРАНА, Албания -- Двама граждани на Черна гора, които току-що били кацнали на летището в Тирана, са били ограбени в сряда (14 юли) от маскирани въоръжени лица. Полицията съобщи, че едната от жертвите е била откарана в болница в Лежа с наранявания. Според съобщенията въоръжените лица са избягали с 16 000 евро и личните вещи на жертвите. Двамата черногорци били пристигнали току-що от Съединените щати. (Лаймифундит, Ора Нюз, Balkan Web - 14/07/10)
