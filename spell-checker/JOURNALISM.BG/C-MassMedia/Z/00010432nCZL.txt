Петима гръцки военнослужещи убити от електрически ток при злополука
09/04/2004
 
СУФЛИ, Гърция - Петима военнослужещи загинаха в четвъртък (8 април) сутринта в застава край Суфли в граничния район Еврос. Войниците попаднали на електропроводник под напрежение при опит за изправяне на пилон за издигане на знаме, който според сведенията е бил съборен от вятъра предната нощ. Гръцкият президент Костас Стефанопулос изрази скръбта си от трагедията и изпрати министъра на отбраната Спилиос Спилиотопулос на мястото на злополуката за разследване на обстоятелствата. (Катимерини - 09/04/04; AНA, MПA - 08/04/04)
