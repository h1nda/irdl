Хърватия и Сърбия-Черна гора подписват протокол за интеграция в ЕС
25/05/2004
 
ЗАГРЕБ, Хърватия -- Президентът Стипе Месич и неговият колега от Сърбия-Черна Гора Светозар Марович се срещнаха в понеделник (24 май), за да обсъдят двустранните връзки и евроатлантическата интеграция. Според Месич добросъседските отношения остават приоритет на външната политика. Държавните глави присъстваха на подписването на протокол за сътрудничество в процеса на интеграция в ЕС. Марович е първият държавен глава на страната, който е на официално посещение в Хърватия след разпада на бивша Югославия.( ХИНА, Б92, Би Би Си, АФП - 24/05/04)
