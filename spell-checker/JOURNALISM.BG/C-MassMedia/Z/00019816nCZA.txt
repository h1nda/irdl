Турският премиер Ердоган призова мюсюлманските страни да участват в ЮНИФИЛ
					04/09/2006
					Турският премиер Реджеп Тайип Ердоган призова мюсюлманските страни да последват примера на европейските страни и да изпратят войски, които да се включат в разширените мироопазващи сили на ООН в Ливан.
					(Хуриет, Ню Йорк Таймс, Търкиш Прес - 04/09/06; AП, Интърнешънъл Хералд Трибюн, Гласът на Америка, Джерусалем Пост, Евронюз, Търкиш Дейли Нюз, Заман - 03/09/06; Гласът на Америка - 02/09/06; Джърнъл ъф Търкиш Уикли - 01/09/06)
 
					 
						
"Не можем да забравим, че имаме исторически дълг", каза турският премиер Реджеп Тайип Ердоган. "Не можем да пренебрегнем ненобходимостта да защитим съществуващия мир." [Гети Имиджис]
						Със сформирането на разширените Временните сили на ООН в Ливан (ЮНИФИЛ) турският премиер Реджеп Тайип Ердоган призова мюсюлманските страни в неделя (3 септември) да се присъединят към операцията. 
						"Не можем да забравим, че имаме исторически дълг", АП цитира турския лидер, който направи това изявление в обръщание по време на откриването на Младежкия форум на 56-членната Организация на ислямската конференция в Истанбул. "Не можем да пренебрегнем необходимостта да защитим съществуващия мир. Ако 22 европейски страни участват, най-малко още толкова мюсюлмански страни също трябва да се присъединят." 
						Турското правителство внесе резолюция в парламента в петък, с искане да бъде одобрено изпращането на мироопазващи войски в Ливан. Депутатите трябва да проведат извънредно заседание във вторник, като очакванията са, че въпреки обществената опозиция срещу участието на Турция в ЮНИФИЛ, предложението ще получи нужната подкрепа. Управляващата Партия на справедливостта и развитието (АКП) има преобладаващо мнозинство в 550-местния парламент. 
						"Би било предателство към нашата история, нашето бъдеще и върховните интереси на нашия народ да останем настрана", заяви Ердоган в обръщение по телевизията в четвъртък вечер, защитавайки решението на АКП. "Единственият начин да защитим нашите интереси е да бъдем част от процеса, който протича наблизо, вместо да останем само зрители. Турция няма да бъде зрител на събитията в региона, както не беше и по време на трагедиите в Босна и Херцеговина и Косово." 
						Резолюцията предвижда изпращането на турски войски в Ливан за срок до една година, за да подкрепят другите участници в контингента на ЮНИФИЛ в морски и въздушни транспортни операции и да осигурят помощ в хуманитерната дейност. Техните задачи също ще включват предотвратяване на контрабанда на оръжие и осигуряване на обучение на ливанската армия. 
						Високопоставени служители в Анкара многократно дадоха да се разбере, че турски войски няма да участват в никакви операции за обезоръжаване на воините на Хизбула. Ако от тях бъде поискано това, заяви Ердоган пред репортери в събота, "турското правителство ще изтегли всички свои военнослужещи оттам". 
						Твърди се, че в резолюцията, внесена в парламента, не се конкретизира броя на военните, които страната ще изпрати в ЮНИФИЛ, но в предишни съобщения се посочва, че Анкара смята да изпрати до 1 200 военнослужещи. 
						Резолюция 1701 на Съвета за сигурност на ООН, която бе приета три дни преди прекратяването на бойните действия между Израел и Хизбула, влезе в сила на 14 август и определи разширяването на силите на ЮНИФИЛ до 15 000. На среща на външните министри на ЕС в Брюксел пред десет дни, страните-членки обещаха да изпратят почти 7 000 военнослужещи за подсилване на мироопазващите сили.
