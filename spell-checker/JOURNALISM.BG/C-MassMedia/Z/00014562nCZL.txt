Правителството на РС внесе нови гаранции за временно освобождаване на обвиняем командир във военновременен лагер
					15/05/2005
					 
						БАНЯ ЛУКА, Босна и Херцеговина (БиХ) - Правителството на Република Сръбска (РС) внесе в петък (13 май) нови гаранции в трибунала на ООН за военните престъпления за временно освобождаване на босненския сърбин Митар Расевич, който командваше охраната в лагер във Фока от 1992 до 1995 г. Расевич, обвинен в престъпления против човечеството, извършени срещу мюсюлмански и хърватски затворници, се предаде доброволно на трибунала през август 2003 г.
						Също в петък РС обяви, че бюджетът на общността за тази година предвижда 102092 евро в помощ на доброволно предалите се обвиняеми във военни престъпления и техните семейства. Около 18000 евро са отпуснати през първото тримесечие на тази година. (ПБС БиХ, Независне новине - 14/05/05)
