Тленните останки на Палич бяха идентифицирани
					06/08/2009
					 
						САРАЕВО, Босна и Херцеговина (БиХ) -- Съдебни експерти обявиха, че са идентифицирали тленните останки на полковник Авдо Палич, бивш командир на бошнашките сили в "безопасния" район на Жепа. Палич изчезна през юли 1995 г., в края на босненския конфликт, след като босненските сръбски сили завзеха анклава. Той се намираше там, за да преговаря за евакуацията на оставащите жители. Босненските сръбски сили го отведоха и никой повече не го е видял. Тленните останки на Палич бяха ексхумирани от масов гроб в близост до източния босненски град Рогатица през 2001 г. заедно с тези на осем други жертви. Заместник върховният представител Рафи Грегориян заяви, че СВП ще настоява да бъдат открити виновните за това убийство. (РТРС, БХРТ, Ослободжение, Новости, Дневни Аваз, Пинком, СВП - 05/08/09)
