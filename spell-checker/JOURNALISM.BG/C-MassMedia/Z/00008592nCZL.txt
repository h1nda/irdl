Дел Понте посещава Хърватия
06/10/2003
 
ЗАГРЕБ, Хърватия -- Главният прокурор на Трибунала на ООН за военните престъпления Карла дел Понте отпътува за Загреб в понеделник (6 октомври), за да упражни натиск върху правителството да арестува генерала от резерва Анте Готовина, обвинен в масови убийства на етнически сърби през 1995 година. Прокурорите на Трибунала твърдят категорично, че беглецът се намира все още в Хърватия, докато правителството настоява, че той е избягал от страната. След срещи с президента Стипе Месич, премиера Ивица Рачан и други официални лица в продължение на четири дни дел Понте ще представи пред Съвета за сигурност на ООН доклад относно сътрудничеството на Хърватия с Трибунала. Великобритания и Холандия заявиха официално, че ще блокират началото на преговорите за присъединяване на Хърватия с ЕС, докато не останат удовлетворени от сътрудничеството на правителството в сферата на военните престъпления. (Вечерни Лист - 06/10/03; Би Би Си, АФП, ХИНА - 05/10/03)
