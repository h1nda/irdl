Генералният секретар на ООН пристига в Гърция
26/02/2003
 
АТИНА, Гърция -- Генералният секретар на ООН Кофи Анан пристигна в Гърция във вторник (25 февруари). Той се срещна с гръцкия премиер Костас Симитис и изрази задоволство от разговорите си в Анкара в понеделник. Анан заяви, че възможността за разрешаване на кипърската криза не трябва да бъде пропускана. Според него, въпреки малкото отлагане на крайния срок и за двете страни, неуспехът за постигане на решение през март ще означава, че Кипър няма да влезе в ЕС обединен и турската част от острова ще бъде оставена извън съюза. В сряда Анан заминава за Кипър в последен опит да убеди гръцките и турските кипърци да постигнат споразумение. (Катимерини - 26/02/03; Атинска новинарска агенция, Македонска новинарска агенция, ЕРТ - 25/02/03)
