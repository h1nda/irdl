Гръцки официални лица и генералният секретар на НАТО обсъждат сигурността на Олимпиадата
22/02/2004
 
АТИНА, Гърция -- Гръцкият президент Костис Стефанопулос, премиерът Костас Симитис, външният министър Тасос Гианицис и военният министър Янос Папантониу се срещнаха в петък (20 февруари) с генералния секретар на НАТО Яп де Хоп Схефер, който е на обиколка в страните-членки на алианса. Централна тема на разговорите бяха въпросите на сигурността и предизвикателствата, свързани с предстоящата лятна Олимпиада в Атина.
В други новини, говорителят на Държавния департамент на САЩ Ричард Баучер каза в четвъртък, че Вашингтон е напълно уверен, че Гърция притежава волята и ресурсите за провеждане на безопасна и успешна Олимпиада. Баучер добави, че Гърция работи тясно със САЩ и други страни, за да гарантира сигурността на игрите. (AНA, MПA - 20/02/04)
