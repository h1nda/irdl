Следващата седмица в Турция се очаква първото гласуване по въпроса за мюсюлманските забрадки 
					31/01/2008
					 
						АНКАРА, Турция -- Управляващата Партия на справедливостта и развитието и опозиционната Партия за националистическо действие окончателно се споразумяха в сряда (30 януари) по подробностите на проекта за промяна на членове 10 и 42 от конституцията, както и на член 17 от Закона за съвета за висше образование, с цел премахване на забраната за носене на забрадки на територията на университетите. Законопроектът ще бъде обсъден в петък от законодателната комисия на парламента. Гласуването на първо четене ще бъде на 5 февруари, а второто гласуване ще се състои скоро след това. Главната опозиционна Републиканска народна партия обеща да сезира Конституционния съд, ако законопроектът бъде приет. (Търкиш Дейли Нюз, Заман, Дневник - 30/01/08)
