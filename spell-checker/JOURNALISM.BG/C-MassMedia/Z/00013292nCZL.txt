Шефът на УНМИК обещава да се занимае с проблема около енергоснабдяването за косовските сърби 
					18/01/2005
					 
						БЕЛГРАД, Сърбия-Черна Гора -- По време на посещение в Белград в понеделник (17 януари) шефът на УНМИК Сьорен Йесен-Петерсен обеща да проучи проблема с прекъсванията на енергоснабдяването за сръбски населени места в Косово. Въпросът бе повдигнат приоритетно по време на отделни срещи съответно с премиера на Сърбия Воислав Кощуница и президента Борис Тадич. Според шефа на УНМИК негов съветник ще посети въпросните селища, за да направи оценка на ситуацията. (Данас - 18/01/05; Бета, Б92, Танюг - 17/01/05)
