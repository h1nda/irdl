Трибуналът в Хага освободи болния Гверо 
					30/06/2010
					 
						ХАГА, Холандия -- Трибуналът на ООН за военни престъпления е решил да освободи преждевременно бившия босненски сръбски офицер Милан Гверо, който беше осъден този месец на пет години затвор за престъпления срещу човечеството, извършени в Сребреница през 1995 г., съобщиха медиите във вторник (29 юни). В решението си съдът е взел предвид лошото здравословно състояние на Гверо. На 16 юни той поиска да бъде освободен предсрочно, посочвайки, че е прекарал над четири години в ареста, което е повече от две трети от присъдата му. Гверо, който е бил близък помощник на босненския сръбски командир Ратко Младич по време на войната, се предаде на Трибунала през 2005 г. (Б92, Танюг, Дневни Аваз, РТРС, Фена - 29/06/10)
