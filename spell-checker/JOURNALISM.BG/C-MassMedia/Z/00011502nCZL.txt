Македонският кабинет одобри законопроект за териториално деление
16/07/2004
 
СКОПИЕ, Македония -- Кабинетът одобри в четвъртък (15 юли) законопроекта за новото териториално деление на страната. С него броя на общините се намалява от 123 на 80, а през 2008 г. - на 76. Сарай и Кондово ще станат част от Скопската община, а албанският ще стане вторият официален език, използван в столицата. Премиерът Хари Костов каза, че новото административно деление ще даде тласък на икономическото развитие, ще гарантира ефективност на обществените услуги и ще подпомогне гражданското участие в процеса на вземане на решения. Дебатите в парламента по законодателството за децентрализацията ще се водят до края на м. юли. (MИA, Македонско радио - 15/07/04)
