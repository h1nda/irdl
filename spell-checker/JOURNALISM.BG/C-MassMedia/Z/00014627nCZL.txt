Румънският кабинет одобрява законопроект за малцинствата
					20/05/2005
					 
						БУКУРЕЩ, Румъния -- Румънското правителство одобри законопроекта за малцинствата и го предаде за обсъждане в парламента в четвъртък (19 май). Законопроектът бе изготвен сред разгорещени дебати, но кабинетът заяви, че окончателният му вариант отговаря на изискванията на ЕС. Главната новост в законопроекта е въвеждането на концепцията за културна автономия. Проектът също така регламентира правила за ползването на езици в образователната система и в съда. В Румъния има 20 етнически малцинства и всяко от тях е представено в парламента. 
						Други новини: Румънският премиер Калин Попеску Търичану заяви в четвъртък, че правителството му иска да договори наново условията на договора с ЕАДС на стойност 650 млн. евро. Европейският авиокосмически гигант бе натоварен от предишното правителство да изгради системата за граничен контрол на Румъния преди присъединяването на страната към ЕС през 2007 г. Премиерът заяви, че някои части от сделката противоречат на други проекти, които са финансирани от ЕС. (Найн о'клок - 20/05/05; Дау Джоунс - 19/05/05)
