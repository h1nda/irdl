Месич отново подчерта стремежа на Хърватия към членство в ЕС и НАТО
					16/01/2008
					 
						ЗАГРЕБ, Хърватия -- Бързото присъединяване към ЕС и НАТО, реформите и борбата с корупцията са най-важните задачи, стоящи пред Хърватия, каза във вторник (15 януари) президентът Стипе Месич на традиционния прием, даван от него по случай Коледа и Нова година за членовете на дипломатическия корпус. Президентът отбеляза обаче, че въпреки напредъка Хърватия все още трябва да постигне много. Неговите бележки съвпаднаха с 16-ата годишнина от международното признаване на Хърватия като независима държава. На 15 януари 1992 г. Хърватия бе призната от 12 страни, членки на Европейската общност. (ХИНА, Весник, ХРТ, МИА - 15/01/08)
