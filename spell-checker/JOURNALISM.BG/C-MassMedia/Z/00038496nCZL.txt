Мирел от ЕК е оптимистично настроен по отношение диалога между Прищина и Белград
					11/05/2011
					
						ПРИЩИНА, Koсово -- Директорът за Западните Балкани на Европейската комисия ( ЕК) Пиер Мирел посети Митровица във вторник (10 май) и подчерта значението на дискусиите между Косово и Сърбия, което според него ще помогне за решаване на конкретни въпроси. Той също каза, че както процесът на интеграция в ЕС, така и процесът на либерализиране на визовия режим, трябва да се смятат за нещо повече от еднократни споразумения. "Това е дългосрочен процес; не може да се очаква, че проблемите ще бъдат решени изведнъж", подчерта Мирал.
						Междувременно трима членове на Европейския парламент (ЕП) - Улрике Луначек, Таня Файон и Ханс Свобода - са изпратили писмо до министъра на вътрешните работи на Унгария Шандор Пинтер, чиято страна в момента е ротационен председател на ЕС, с искане за незабавно започване на процеса за либерализиране на визовия режим за Косово. Те го призоваха да информира страните членки на ЕС по този въпрос преди срещата в четвъртак на Съвета на министрите, съобщи в сряда всекидневникът "Експрес" в Прищина. (Коха Диторе, Eкспрес, Зери - 11/05/11)
