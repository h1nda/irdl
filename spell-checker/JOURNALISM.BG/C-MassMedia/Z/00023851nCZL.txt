Турската полиция обезвреди голяма бомба в Анкара
					11/09/2007
					 
						АНКАРА, Турция -- Във вторник (11 септември) полицията обезвреди взривно устройство, поставено под микробус в центъра на Анкара, с което предотврати възможен голям взрив в деня на шестата годишнина от терористичните атаки в Съединените щати. Превозното средство е било паркирано в многоетажен паркинг в гъстонаселен район на града. Губернаторът Кемал Йонал каза, че голямото количество експлозив, открито от обучени кучета, е можело да предизвика огромни разрушения и жертви. (Ройтерс, АФП, НТВ, Анадолска агенция, Нафтемпорики - 11/09/07)
