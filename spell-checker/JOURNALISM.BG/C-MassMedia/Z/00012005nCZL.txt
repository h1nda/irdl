ЕС и ОССЕ призовават Албания да ускори реформите
					16/09/2004
					 
						ТИРАНА, Албания -- Холандия, която е настоящият ротационен председател на ЕС, направи изявление от името на съюза, в което критикува процеса на реформи в Албания, предадоха местните медии в сряда (15 септември). Изявлението се позовава на проблемите на страната в справянето с широкоразпространената корупция и организираната престъпност. В него се критикува и забавянето на избирателната реформа. Присъствието на ОССЕ в Албания заяви, че изцяло подкрепя становището на ЕС и призова политическите партии в страната да обединят сили и да постигнат трайни решения на политическите проблеми.
						 Други новини: Присъствието на ОССЕ и албанското министерство на труда и социалната политика ще проведат в четвъртък донорска конференция по проблемите на инвалидите. Неотдавна Тирана подготви национална стратегия за подпомагане на хората с увреждания, засягаща въпросите на заетостта, достъпността, образованието и услугите (Комюнике на ОССЕ, Албейниън дейли нюз, АТА - 16/09/04; АТА - 15/09/04)
