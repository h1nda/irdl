ОССЕ предупреди Македония за неотдавнашните инциденти с журналисти
					03/10/2007
					 
						СКОПИЕ, Македония -- Неотдавнашните нападения над местни журналисти могат да се отразят на усилията за присъединяване към НАТО и ЕС, предупреди във вторник (2 октомври) генералният секретар на ОССЕ Марк Перен дьо Бришамбо. Дьо Бришамбо, който е на двудневна визита в Македония, визираше нападенията над журналисти в парламента и извън него, които станаха миналата седмица след сбиване между депутати. Той предложи подкрепата на ОССЕ за осъществяване на различни реформи. (A1, Макфакс, Фокус - 02/10/07)
