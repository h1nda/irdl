Турция представи окончателния доклад за израелското нападение над флотилията
					13/02/2011
					 
						АНКАРА, Tурция - Турската комисия, разследваща извършеното от Израел нападение над флотилията с помощ за Газа, при което загинаха деветима турски граждани през май миналата година, представи окончателната версия на своя доклад за случая в ООН в петък (11 февруари). Документът е бил изготвен, след като се били взети показанията от повече от 100 пътници на кораба и след консултации с местни и международни експерти. 
						Според Митхат Реннде, председател на комисията, докладът е твърде сходен с документ, изготвен от комисия на ООН, разследваща инцидента. В него експерти отхвърлят изявленията на Израел, че пътниците са били въоръжени. Те са използвали инструменти, които са намерили наоколо, за да се защитят, тъй като са смятали, че ще бъдат убити. Експертите правят заключението, че Израел е могъл да спре кораба с мирни средства. (Йени Шафак, Сабах, Хабер Тюрк, Хюриет - 11/02/11)
