Рафи Грегориан призова БиХ да замрази всички авоари на семейството на Радован Караджич
					26/08/2007
					 
						БАНЯ ЛУКА, Босна и Херцеговина (БиХ) -- Главният заместник-върховен представител Рафи Грегориан заяви в събота (25 август), че всички авоари и банкови сметки на семейството на военновременния лидер Радован Караджич трябва да бъдат замразени в най-скоро време. Според съобщения в местните медии Грегориан е посетил къщата на Караджич в Пале в петък и е направил снимки и е записал стойността на вещите там. 
						"Дойдох да видя всичко, което притежава семейството на Караджич. От години спорим за приемането на закон за замразяването на авоарите и смятам, че е крайно време да предприемем конкретни стъпки в тази насока", заяви Грегориан, цитиран от медиите. "Всички авоари на семейство на Караджич трябва да бъдат замразени, тъй като членовете на семейството са част от мрежата от хора, които му помагат да се укрива", добави той. 
						Караджич се укрива от 1995 г., когато Хагският трибунал за военни престъпления го обвини в геноцид, военни престъпления и престъпления срещу човечността. (Бета, Б92, БТА - 25/08/07)
