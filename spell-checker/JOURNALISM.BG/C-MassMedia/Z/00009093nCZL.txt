Румънски командир обсъжда мисия за укрепване на сигурността в Ирак
17/11/2003
 
БУКУРЕЩ, Румъния - Военнослужещите от 811-и пехотен батальон от Деж, разположени в иракската провинция Дикар, провеждат най-важната си мисия за укрепване на сигурността откакто са пристигнали в страната, заяви в петък (14 ноември) пред Радио "Румъния Актуалитати" лейтенант Разван Бубуруз, командир на румънски разузнавателен взвод. След нападението от миналата седмица срещу щаба на италианските части в южен Ирак, румънските разузнавателни подразделения са засилили наблюдението си в района и издирват шест лица, заподозрени в тероризъм, за които се смята, че подготвят нападения срещу силите на международната коалиция.
Други новини: военното министерство съобщи, че втори румънски военнослужещ, главен сержант Михаил-Антон Самуила, е починал от раните си, получени при засада в Ирак миналата седмица. (Радио Румъния Актуалитати, Ромпрес, Би Би Си - 14/11/03)
