Румънските хакери се превръщат във все по-голяма международна заплаха
					22/05/2008
					Често коментираният случай с румънския хакер Владуз, който години наред издевателстваше над системата e-Bay, е само върхът на айсберга на явлението в Румъния. То привлича вниманието на международните власти и медии.
					От Паул Чокою за Southeast European Times от Букурещ – 22/05/08
 
					 
						
Цел на румънските хакери за чуждестранни жертви. [Архив]
						Години отне на американските власти да заловят румънския хакер Владуз, чието истинско име е Влад Константин Дуйкулеску, младеж със средно образование от Букурещ, който незаконно влизаше в базата данни на e-Bay от 2005 до 2007 г., причинявайки загуби на сайта за продажби онлайн на стойност 2 млн. щатски долара. 
						Американските тайни служба уведомиха румънските власти още през 2005 г. относно продажбата онлайн на приложение, съдържащо програмния код за влизане в интернет страницата на e-Bay.com, и поискаха сметката и и паролата на потребителя. Представители на е-Bay се опитаха да идентифицират продавача, представяйки се за заинтересован купувач на приложението. 
						Едва миналия месец Владуз бе арестуван при съвместна акция на румънския отдел за борба с организираната престъпност и Службата за вътрешно разузнаване. Той заяви пред съдията, че е влизал в сървърите на e-Bay, защото искал да бъде известен, и че е напуснал училище, защото нямало какво повече да научи там. 
						Това е само последният от поредицата от случаи на измами онлайн с произход Румъния. Центъра за жалби срещу интернет измами получава стотици известия ежедневно, повечето от които са за кибератаки, идващи от Румъния. 
						Миналата година американските власти обвиниха румънеца Флорин Фекете в кражба на над 120 000 щатски долара от трима души в измамна схема, при която той им е продавал стоки, които те никога не получавали. Според федерален прокурор от щата Илинойс Факете е участвал и в мрежа, която между ноември 2003 г. и август 2006 г. е измамила над 2 000 души с 5 млн. щатски долара. 
						Чуждестранният печат започна да обръща засилено внимание на това явление. Неотдавна „Уошингтън Поуст” отрази случай, в който румънски хакери набелязали 2 000 директори на търговски фирми, опитвайки се да открадат самоличността им. Фалшиво съобщение, маскирано като призовка за явяване в съда, се изпращало по електронна поща на ръководните кадри. Електронните писма съдържали добавка, елемент, създаден за кражба на потребителски имена и пароли, които жертвите използвали по-късно за достъп до банкови сайтове. 
						Според „Лос Анжелис Таймс” група хакери от Драгашани, Румъния, получил прозвището „център за интернет измама”, е била набелязана от специалистите за борба с измамите на e-Bay и агенти на тайните служби. Близо 500 хакери от Драгашани обявили за продажба по интернет градския съвет, местните училища и църкви и дори един боен самолет МИГ, твърдят местните медии. Полицията обяви, че разследва стотици случаи, но не може да направи много, тъй като повечето чуждестранни жертви отказват да участват в съдебни дела в Румъния. 
						Най-голямата интернет измама, извършвана някога, се е случила през пролетта на 2007 г., според репортаж на „Уол Стрийт Джърнъл”. Румънски хакери проникнали в базата данни на американската търговска компания Ти Джей Екс и откраднали 40 милиона досиета на нейни клиенти.
