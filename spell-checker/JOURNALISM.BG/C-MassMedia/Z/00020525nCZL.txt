ЕК изключи възможността за удължаване на крайния срок за закриване на българските ядрени реактори 
					06/11/2006
					 
						СОФИЯ, България -- Феран Тараделас, говорител на еврокомисаря по енергетиката Андрис Пиебалгс, отхвърли в петък (3 ноември) вероятността за удължаване на крайния срок на закриване на реактори 3 и 4 в АЕЦ "Козлодуй". В изявление пред Българското национално радио Тараделас подчерта, че страната е поела твърд предприсъединителен ангажимент за закрие двата по-стари реактора до 31 декември. Енергийният министър Румен Овчаров предупреди в началото на миналата седмица за възможна енергийна криза на Балканите, след като двата реактора бъдат закрити. (Дарик - 04/11/06; Медиапул, БНР - 03/11/06)
