Бил Клинтън присъства на конференция в Будва
					23/05/2011
					
						ПОДГОРИЦА, Черна гора -- Бившият американски президент Бил Клинтън каза в неделя (22 май), че балканските страни трябва да продължат усилията си за присъединяване към ЕС и НАТО. Клинтън каза това на учредителната конференция "Балканска инициатива за укрепване на обществата в Югоизточна Европа" в Будва. На същата конференция бившите президенти на Словения и Хърватия Милан Кучан и Стипе Месич и бившият черногорски президент Мило Джуканович призоваха ЕС да гледа на Балканите като на възможност, а не като на проблем. Те също смятат, че всяка страна трябва да бъде оценявана на основата на собствените й качества по време на процеса на интеграция в ЕС. Лидерите бяха единодушни, че блокът трябва да демонстрира по-голяма ангажираност по отношение на Босна и Херцеговина, която те определят като ключ към стабилизирането на региона. (РТЧГ, РТС, Пчнен, Портал Аналитика - 22/05/11)
