Проучване сочи, че в Черна гора подкрепата за присъединяването към НАТО се увеличава
					28/01/2010
					 
						ПОДГОРИЦА, Черна гора -- Подкрепата за присъединяването към НАТО се увеличава, според последното проучване на Агенцията за стратегически пазарни проучвания „Ипсос”, публикувано в сряда (27 януари). Проучването през декември, обхванало 800 души, сочи, че 40 % от черногорците биха подкрепили членството в Алианса, ако бъде проведен референдум, а 44 % са против него. Предишни проучвания определяха нивото на подкрепа на 30 %. (РТЧГ, Кафемонтенегро, Макфакс - 27/01/10)
