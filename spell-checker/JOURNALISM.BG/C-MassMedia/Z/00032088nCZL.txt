Италианският външен министър Фратини изрази подкрепа за кандидатурата на Албания за ЕС
					22/10/2009
					 
						РИМ, Италия -- Външният министър Франко Фратини се срещна с албанския си колега Илир Мета в Рим в сряда (21 октомври) и прогнозира, че ЕС ще премахне визовите изисквания за албанците през 2010 г. "Албания постигна напредък по въпроса за визите", каза Фратини. Той отбеляза, че преди десет години Италия е била разтревожена във връзка с наплива на нелегални имигранти от своята адриатическа съседка, докато сега италианските мироопазващи войски са рамо до рамо с албанските части в Афганистан. Той обеща да повдигне въпроса за интеграцията на Албания в ЕС на срещата на външните министри от ЕС идната седмица в Люксембург. (Ора Нюз, Топ Ченъл, Шекули, Алсат - 21/10/09)
