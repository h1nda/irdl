Путин намекна, че Русия може да наложи вето на "неприемливо" предложение за статута на Косово
					12/09/2006
					 
						МОСКВА, Русия -- Президентът Владимир Путин не изключва възможността Русия да използва правото си на вето на предложено решение на проблема със статута на Косово в Съвета за сигурност на ООН, ако предложението е "неприемливо" за Москва. В интервю за "Файненшъл Таймс" в неделя (10 септември) Путин каза, че решението може да бъде изготвено, след като се вземат под внимание "всички интереси" и други ситуации в други региони. Русия се безпокои, че една потенциална независимост на Косово може да доведе до последици за регионите Абхазия или Южна Осетия, добави той.
						Руският лидер направи този коментар в момент, когато представители на шестчленната Контактна група за Косово и правителства от Югоизточна Европа започнаха среща в София по въпроса за статута. (Данас, Блиц - 12/09/06; РТС, БНР, БTA - 11/09/06; Файненшъл Таймс - 10/09/06)
