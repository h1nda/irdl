Де Хоп Схефер призова Македония да заздрави съдебната си система
28/05/2004
 
СКОПИЕ, Македония - Генералният секретар на НАТО Яп де Хоп Схефер призова Македония да заздрави съдебната си система, което той окачестви като предпоставка за устойчиво икономическо и политическо развитие. В среща с президента Бранко Цървенковски и посочения за премиер Хари Костов в четвъртък (27 май) Де Хоп Схефер каза, че страната ще трябва да засили реформите, за да гарантира пълното прилагане на Охридското мирно споразумение. Следващата спирка в обиколката му е Босна и Херцеговина.
Други новини: В четвъртък парламентът прие с голямо мнозинство решението на правителството за засилване на военното присъствие на Македония в Ирак. Подразделение за специални операции с 32-членен състав ще бъде разположено там от 1 юни до 15 декември. (Дневник, Утрински весник - 28/05/04; A1 ТВ, Макфакс - 27/05/04)
