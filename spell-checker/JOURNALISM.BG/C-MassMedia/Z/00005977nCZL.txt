САЩ отново възразяват срещу обсъждането на статута на Косово
14/02/2003
 
ВАШИНГТОН, САЩ -- В четвъртък (13 февруари) администрацията на Буш отново възрази срещу опитите на Белград и местните институции в Косово да се обсъжда бъдещия статут на провинцията. Говорителят на държавния департамент Ричард Баучър отново изрази подкрепата на Вашингтон за резолюция 1244 на ООН. "Ние споделяме възгледите на [управляващия ЮНМИК] Михаел Щайнер . че най-добрия и единствено приемлив начин за подготовка за дискусии за бъдещето на Косово е чрез постигането на основните демократични цели - процесът наречен "стандарти преди статут", заяви той. Междувременно законодателите в косовския парламент отложиха дебатите за проектодекларация за независимост. Заместник-председателят Хюдает Хюсени заяви пред парламента, че документът ще бъде внесен за обсъждане на следваща сесия.
Междувременно експлозия в Митровица нанесе щети на един магазин, но няма пострадали. Миналата седмица при бомбен взрив бяха ранени четири души, а при взривяване на граната пострада една къща. (АП, АФП, Б92, Танюг, БиБиСи, ФоНет, Радио 21 - 13/02/03)
