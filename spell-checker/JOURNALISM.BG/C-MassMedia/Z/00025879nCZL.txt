Тадич се противопоставя на разделянето на Косово и критикува министър
					23/03/2008
					 
						БЕЛГРАД, Сърбия -- Сръбският президентт Борис Тадич заяви в петък (21 март), че Сърбия няма намерение да се стреми към разделяне на Косово. В интервю за телевизионния канал Пинк ТВ той заяви, че Сърбия само иска да бъде представена в Северно Косово, за да може да защитава сръбската общност там. 
						Имайки предвид министъра за Косово Слободан Самарджич, който е поддържник на разделянето на Косово по етнически признак, Тадич заяви, че подобна политика не е била одобрявана от правителството. 
						Самарджич представи своето становище пред заместник-ръководителя на ЮНМИК Лари Росин миналата седмица без одобрението на правителството. Той обаче твърди, че предложението е било част от план за дейстиве, одобрен от правителството на 14 януари. В интервю за всекидневника "Политика" в събота, той заяви, че трябва да се въведе функционално разделение във всички части на Косово, където живеят сърби, а не само в северната част. "Ние приемаме Резолюция 1244 и полицията на ЮНМИК, провосъдната и митническа юрисдикция, но след едностранното обявяване на независимост само сърбите, с помощта на сърби, могат да осъществяват тези правомощия", заяви Самарджич. (Политика, AФП, Макфакс, Бета, Б92, Ройтерс - 22/03/08; ИТАР-TAСС, AП - 21/03/08)
