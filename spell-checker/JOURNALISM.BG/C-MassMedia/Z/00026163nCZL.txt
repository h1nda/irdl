Гърция забрани македонските чартърни полети до Корфу
					17/04/2008
					 
						СКОПИЕ, Македония -- На въздушния превозвач "Маседониън Еър Транспорт" (МАТ) бе забранено да извършва това лято чартърни полети до популярната дестинация Корфу. МАТ е получил в сряда (16 април) писмо от гръцкото министерство на транспорта, с което властите го информират, че на компанията няма да й бъде разрешено да извършва полети от юли до август под сегашното си наименование. МАТ заяви, че това е първата открита забрана от страна на Гърция на полети от Македония, което бе определено от МАТ като нарушение на международното право. Изглежда това е поредният рунд от отдавнашния спор за името между двете държави.
						Други новини от сряда -- Държавният секретар на САЩ Кондолиза Райс каза, че Македония ще бъде приета в НАТО веднага щом реши този спор. Райс отново повтори призивите за преодоляване на различията между двете страни. Спорът провали кандидатурата за членство на Македония на неотдавнашната среща на върха на Алианса в Букурещ. Специалният пратеник на ООН Матю Нимиц се връща в Скопие в четвъртък, за да направи оценка на ситуацията, преди да се отправи към Атина в петък. (Вечер - 17/04/08; Танюг, A1, Макфакс, Нафтемпорики - 16/04/08)
