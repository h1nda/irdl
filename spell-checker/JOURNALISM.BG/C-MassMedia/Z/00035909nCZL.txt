Сърбия се присъедини към нова Международна академия за борба с корупцията
					05/09/2010
					 
						ВИЕНА, Австрия -- Сръбският министър на вътрешните работи Ивица Дачич подписа споразумение в четвъртък (2 септември) за създаването на Международна академия за борба с корупцията заедно с представители на 35 други страни. Те подписаха споразумението на конференция, проведена във Виена. Дачич заяви, че с тази стъпка Сърбия демонстрира ангажираността си към борбата срещу организираната престъпност и корупцията. Академията е съвместна инициатива на Службата по наркотиците и престъпността на ООН, австрийското правителство и Европейската служба за борба с измамите и др. Академията ще започне да функционира пълноценно през следващата година. (РТС, Taнюг, Б92, Синхуа - 03/09/10; AФП - 02/09/10)
