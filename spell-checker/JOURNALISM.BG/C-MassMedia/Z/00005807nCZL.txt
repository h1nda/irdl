ОССЕ подкрепя регионалните проекти за борба с организираната престъпност
29/01/2003
 
ТИРАНА, Албания -- Във вторник (28 януари) участниците на срещата на ОССЕ в Тирана се споразумяха да засилят подкрепата си за проекти в Югоизточна Европа, свързани с регионални проблеми като организираната престъпност и незаконната търговия. Срещата бе организирана от мисията на ОССЕ в Албания и предостави възможност на пет от шестте мисии в региона да обменят идеи и методи, както и да сравнят постигнатото до момента. На срещата присъстваха представители от Отдела за демократични институции и човешки права към ОССЕ, Парламентарната асамблея на ОССЕ и мисиите на ОССЕ в Босна и Херцеговина, Хърватска, Косово и Югославия. (ОССЕ, АТА - 28/01/03)
