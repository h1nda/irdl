Алкалай заяви, че БиХ не представлява терористична заплаха
					08/01/2010
					 
						САРАЕВО, Босна и Херцеговина (БиХ) -- Външният министър Свел Алкалай отхвърля внушението на израелския си колега, че БиХ е потенциален развъдник на терористи, предадоха местните медии в четвъртък (7 януари). Авигдор Либерман каза във вторник, че разполага с информация, че Балканите са "следващата дестинация" за развиване на дейност от "Ал Кайда" и други ислямски екстремистки групировки и посочи по-конкретно районите, населявани от бошнаци и албанци. Според съобщенията Алкалай е заявил на Либерман по телефона, че подобни изявления вредят на репутацията на неговата страна, и е подчертал, че БиХ е решена да се бори с тероризма. Международни организации потвърждават, че в страната няма терористични клетки или тренировъчни лагери. (AП, Дневни Аваз, Фена, БХРТ - 07/01/10)
