Официален представител на ОССЕ посещава Белград 
					18/02/2005
					 
						БЕЛГРАД, Сърбия и Черна гора -- Върховният комисар на ОССЕ по националните малцинства Ролф Екеус посети Белград в четвъртък (17 февруари) за обсъждане на етническите отношения. Той се срещна със сръбския премиер Воислав Кощуница, с министъра за човешките права Расим Ляич и с ръководителя на Координационния център за Косово Небойша Чович. Екеус призова за интегративен подход към етническите малцинства, отхвърляйки отделянето им като възможност. Той призна още, че ОССЕ трябва да работи по-усърдно за решаването на проблемите на Косово.
						Други новини: Сръбските власти арестуваха шестима заподозрени във военни престъпления във връзка с първото дело, прехвърлено от Трибунала на ООН на местната съдебна власт. Прокуратурата разследва общо деветима заподозрени и все още издирва трима от тях. Имена не се съобщават. (Б92, Ройтерс, Бета - 17/02/05)
