Хиляди се събраха на протест срещу мерките за строги икономии в Северен Кипър
					08/04/2011
					
						НИКОЗИЯ, Кипър -- Около 5 000 членове на кипърските турски профсъюзи се събраха в северната част на столицата в четвъртък (7 април), за да протестират срещу мерките за строги икономии, прилагани от правителството. Те обвиняват Турция, че стои зад мерките, предвиждащи орязване на заплатите в частния и публичния сектор. По време на митинга, който се отличаваше със силно полицейско присъствие, станаха дребни спречквания. Това бе третият подобен протест за три месеца. (Сайпръс Мейл, Си Ен Ей - 07/04/11)
