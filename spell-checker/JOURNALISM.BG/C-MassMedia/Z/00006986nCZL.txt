Хърватия и БиХ се готвят за посещението на папата
19/05/2003
 
САРАЕВО, Босна и Херцеговина -- Драган Чович, хърватският член на тристранното президентство, заяви пред репортери в петък (16 май), че правителството на БиХ е заделило почти 3 млн. щ.д. за подготовката на посещението през следващия месец на папа Йоан Павел Втори. БиХ ще издаде и пощенска марка за отбелязване на събитието. Връхна точка на визитата ще бъде Баня Лука, където папата ще канонизира католическия теолог от 20-ти век Иван Мерц. Посещението се очаква да стимулира религиозната търпимост към католическото малцинство в босненско-сръбската административна област.
В съседна Хърватия католиците отбелязаха 83-ия рожден ден на папата, като откриха статуя на Йоан Павел Втори в Мария Бистрица. Папата е посещавал този град преди пет години и ще направи своето трето посещение в Хърватия през следващия месец. ( АФП - 18/05/03)
