Според сръбския прокурор Вукчевич Младич се намира "наблизо"
					30/07/2009
					 
						БЕЛГРАД, Сърбия -- Прокурорът за военни престъпления Владимир Вукчевич заяви в сряда (29 юли), че укриващият се Ратко Младич се намира "някъде наблизо". Той допълни, че е оптимист и че Младич ще бъде заловен до края на годината, като повтори изразеното наскоро становище от Расим Ляич, ръководител на националния съвет на Сърбия за сътрудничество с Трибунала в Хага. Досега сръбските власти твърдяха, че от 2006 г. са загубили следите на бившия босненски сръбски военен командир Младич. Неговият арест - и този на другия укриващ се военнопрестъпник Горан Хаджич - са последните условия, които Сърбия трябва да изпълни, за да бъде приложено подписаното през април 2008 г. Споразумение за стабилизация и асоцииране с ЕС. (Уошингтън Поуст, Дойче Веле - 29/07/09)
