Гръцката гранична полиция арестува нелегални имигранти и контрабандисти
					04/08/2006
					 
						КОМОТИНИ, Гърция -- Официални представители съобщиха, че граничната полиция е арестувала в четвъртък (3 август) близо до турската граница 38 имигранти от Индия и двама мъже, заподозрени, че нелегално са ги въвели в страната. Имигрантите, млади мъже, са били скрити в камион с албански номера. Смята се, че шофьорите, един албанец и един грък, са получили близо 90000 евро, за да закарат емигрантите до Атина. Те са били арестувани на 10 км от границата близо до Сапес в североизточната част на страната по време на рутинна проверка. Гърция е популярен входен пункт за хиляди потенциални имигранти от Азия, които се стремят да достигнат до Западна Европа, главно през Турция. (AФП - 03/08/06)
