Албанското правителство осъжда насилието от страна на протестиращи
28/04/2003
 
ТИРАНА,Албания -- В свое изявление от петък (25 април) правителството осъди насилието, което избухна по време на протестна демонстрация в квартал Баторе в Тирана. Жители на квартала издигнаха искания за по-добра инфраструктура и елетроснабдяване, както и за легализиране на собствеността им върху техните домове. Демонстрацията предизвика сблъсъци с полицията, когато силите за сигурност се опитаха да предотвратят достъпа на протестиращите до правителствени сгради в Тирана. Няколко полицаи бяха ранени. ( Албаниън Дейли Нюз- 26/04/ 03; Албанско радио- 25/04/03)
