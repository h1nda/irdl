Турция отбелязва силен подем на туризма
					09/08/2005
					 
						АНКАРА, Турция -- Броят на туристите, които са посетили Турция между януари и юли, се е повишил с 25,8 % до 11,7 милиона, предадоха местни медии в понеделник (8 август). Само през юли страната е била посетена от 3,1 милиона чужденци, което е повишение с 22,12 % в сравнение със същия период на миналата година. Повечето туристи са били от Германия, Великобритания, Русия, Холандия и България. 
						Други новини -- Двама души загинаха в понеделник при експлозия в апартамент в Истанбул. Полицията смята, че те са били членове на забранената Кюрдска работническа партия, които неволно са взривили приготвяна от тях бомба. (AФП, AП - 08/08/05)
