Голямото замърсяване съкращава продължителността на живота в Тирана
					26/10/2009
					 
						ТИРАНА, Албания -- Замърсяването на въздуха в Тирана съкращава продължителността на живота на жителите с една до две години, предадоха в събота (24 октомври) местните медии, позовавайки се на експерти. Смогът, прахът и горенето на отпадъци са основните фактори на замърсяването, чиито стойности далеч превишават допустимите стандарти. Световната здравна организация изчислява, че ежегодно около 200 смъртни случая в Албания се дължат на замърсяването на въздуха. (Телеграфи - 25/10/09; Газета Шкиптаре, Balkan Web - 24/10/09)
