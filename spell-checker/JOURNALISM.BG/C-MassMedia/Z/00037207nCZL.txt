Жалбата на Тихомир Пурда беше отхвърлена от съд в БиХ 
					27/01/2011
					 
						САРАЕВО, Босна и Херцеговина (БиХ) -- В сряда (26 януари) Съдът на БиХ отхвърли жалбата на хърватския ветеран от войната Тихомир Пурда срещу удължаването на задържането му. Отхвърляйки жалбата като неоснователна, съдът потвърди предходното решение за удължаване задържането под стража на Пурда в очакване на екстрадирането му в Сърбия. Пурда, който се е сражавал в източния град Вуковар, беше задържан по-рано този месец на границата между Хърватия и БиХ въз основа на сръбска заповед за арест. Властите в Белград го подозират в участие в извършването на военни престъпления срещу сърби във Вуковар в началото на конфликта от 1992-1995 г. (Независне Новине, Танюг, Радио Свободна Европа - 26/01/11)
