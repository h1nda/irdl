Гръцкият премиер Караманлис обеща да продължи реформите независимо от протестите
					03/10/2008
					 
						АТИНА, Гърция – Премиерът Костас Караманлис обеща в четвъртък (2 октомври) да продължи прилагането на правителствения план за реформи въпреки вълната от протести на профсъюзите срещу неговите приватизационни планове за държавния въздушен превозвач „Олимик Еър”. „Гърция може да поеме само по един път, пътя, който води напред. Това правителство бе избрано да промени нещата и то ще направи именно това,” каза Караманлис след заседание на кабинета. 
						Стотици служители от държавни компании демонстрираха в Атина с искания за нови избори и за да протестират срещу приватизацията на „Олимпик Еър” и други държавни фирми. Работниците от сектора на транспорта заявиха, че планират 24-часова стачка идната седмица. (AНA-MПA, Нафтемборики, In.news, Катимерини, Ройтерс - 02/10/08)
