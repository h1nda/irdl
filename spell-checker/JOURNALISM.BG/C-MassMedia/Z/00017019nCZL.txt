Косово учредява министерства на правосъдието и на вътрешните работи
					21/12/2005
					 
						ПРИЩИНА, Косово, Сърбия и Черна гора -- ЮНМИК обяви във вторник (20 декември), че е дал разрешение за учредяване на министерства на правосъдието и на вътрешните работи в провинцията. Жан Дюсур, специален представител на ООН за полицията и правосъдието, каза, че решението е доказателство за увереността на международната общност в способността на Косово да управлява собствените си дела. Премиерът Байрам Косуми приветства хода като начин за засилване на имиджа на Косово в Европа като демократична общност. 
						Други новини -- Американски военни, служещи в Косово, посетиха във вторник най-големия дом за сираци в провинцията, където раздадоха коледни подаръци на децата. Парите за даровете бяха събрани от 1 800-те американски военнослужещи в Косово. (AП, ДПА - 20/12/05)
