Новият американски посланик в Румъния обещава американски инвестиции
					09/12/2005
					 
						БУКУРЕЩ, Румъния -- Новият американски посланик в Румъния Никълъс Таубман обеща да увеличи американските инвестиции в Румъния на пресконференция в четвъртък (8 декември), на която той изложи своите задачи. Таубман добави, че ще работи в подкрепа на Румъния по пътя й към демокрация и пазарна икономика.
						Също в четвъртък, румънските власти заведоха група чуждестранни журналисти до въздушната база "Михай Когалничану", северно от Констанца, която както се твърди се използва от самолети на ЦРУ за транспортиране на затворници. По-късно журналистите заявиха, че не са могли да открият никакви доказателства, че базата се използва за таен затвор. (Найн о'клок, Ню Йорк Таймс - 09/12/05; Ромпрес - 08/12/05)
