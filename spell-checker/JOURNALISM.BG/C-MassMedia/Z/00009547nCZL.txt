Четирима убити при атентат в софийска офис-сграда
20/01/2004
 
СОФИЯ, България -- Бизнесмен и тримата му бодигардове бяха убити в София в понеделник (19 януари), след като бомба избухна в офис-сграда в скъп квартал на София. 44-годишният Стоил Славов бе един от основните акционери в "Интерпетролиум" и в най-малко още 18 фирми. Той бе сред учредителите на СИК, застрахователна копания, забранена поради обвинения в рекет през 1998 г. Местните медии съобщават, че "Интерпетролиум" е генерирала нетен приход от над 50 млн. евро през 2003 г. Според полицията взривът е бил поставен от вътрешен човек и активиран чрез мобилен телефон. Главният секретар на МВР генерал Бойко Борисов каза, че инцидентът, който е част от поредица убийства в престъпния свят, вероятно ще предизвика актове на отмъщение. (БНТ, бТВ, Труд, Дневник - 20/01/04; бТВ, Нова ТВ, БНТ, АФП, БТА, Нова ТВ, БНР - 19/01/04)
