Известни турски журналисти бяха обвинени за нанасяне на обида на съдебната власт
		04/12/2005
		 
			АНКАРА, Турция -- Прокурор е обвинил пет от най-известните турски журналисти за нанасяне на обида на съдебната власт. Обвиненията са предявени според спорен член от новия турски наказателен кодекс, според който обида на турската идентичност или на държавни органи се смята за престъпление. Петимата журналисти са обвинени, че са писали статии, в които са порицали съдебната забрана за провеждане на конференция за убийствата на арменци през Първата световна война. Ако бъдат признати за виновни, журналистите могат да получат присъди до девет години затвор. (Би Би Си - 02/12/05)
