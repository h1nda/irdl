Петима загинаха при експлозия в турски курорт
					17/07/2005
					 
						АНКАРА, Турция -- Петима, в това число туристи от Великобритания и Ирландия, загинаха, когато екслозия разби микробус, в който те пътуваха в събота (16 юли). Тринадесет души бяха ранени. Експлозията стана в известния курортен град Кушадасъ. Властите разследват предположението, че млада жена-камикадзе е взривила микробуса. Турският премиер Реджеп Тайип Ердоган заклейми експлозията като я нарече "терористично нападение, но не обвини определена група. Командир на кюрдските бунтовници също осъди нападението в заявление за кюрдска осведомителна агенция, базирана в Германия. Сигурността бе затегната във всички курорти след взрива в събота и друг подобен такъв преди шест дни, при който бяха ранени 20 души. (AФП, AП, Ройтерс, Си Ен Ен - 17/07/05; Ен Ти Ви, AП, бТВ - 16/07/05)
