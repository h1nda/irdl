Българският външен министър и вицепрезидентът на САЩ обсъждат Ирак
27/02/2004
 
ВАШИНГТОН, Съединени щати -- Вицепрезидентът Дик Чейни се срещна с българския външен министър Соломон Паси в четвъртък (26 февруари) за разговори във връзка със сигурността в Ирак и в целия регион. Чейни изказа благодарност на българското правителство за подкрепата му по време на операцията в Ирак, както и в други горещи точки, в т. ч. Афганистан. Паси повдигна въпроса за дълга на Ирак към България и участието на български фирми в следвоенното възстановяване на Ирак. Двамата обсъдиха и евентуалното разполагане на американски бази в Югоизточна Европа и в частност в България. (БTA - 26/02/04)
