Българският премиер Борисов възстанови уволнения директор на НЕК на поста му 
					07/04/2011
					
						СОФИЯ, България -- В сряда (6 април) министър-председателят Бойко Борисов възстанови на поста му Красимир Първанов, директор на Националната електрическа компания НЕК, след като беше уволнен от министъра на икономиката Трайчо Трайков във връзка със споразумение, което Първанов е подписал с „Атомстройекспорт”, подразделение на руската „Росатом” и избран изпълнител за построяването на АЕЦ "Белене". Трайков заяви, че меморандумът за разбирателство е „неблагоприятен за България”. „Министър Трайков допусна грешка и беше предупреден”, каза Борисов пред репортери в София. Първанов отрече да е направил нещо грешно. (24 часа, Стандарт, Фокус, Дневник - 06/04/11)
