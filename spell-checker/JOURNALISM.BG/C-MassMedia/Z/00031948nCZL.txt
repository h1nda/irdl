Фалшива бомбена заплаха бе получена в държавна сръбска телевизия
					11/10/2009
					 
						БЕЛГРАД, Сърбия -- Фалшива бомбена заплаха бе получена в събота (10 октомври) в централата на сръбската държавна телевизия РТС, предупреждаваща, че взривното устройство се намира близо до сградата. Полицията отцепи района, но не бе открито нищо подозрително и бе обявено, че заплахата е фалшива.
						Междувременно полицията съобщи в събота, че е арестувала двама души, заподозрени в извършването на атентат срещу сградата на частния телевизионен канал "РТВ Пинк" на 2 октомври. Милан С., 24-годишен и Горан П., 32-годишен, са обвинени в нападение срещу охранителите на сградата и в това, че са хвърлили ръчна граната във входа. Отправени са им обвинения в опит за убийство и в незаконно притежание и контрабанда на оръжие и експлозиви. Полицията е открила, че двамата притежават незаконно оръжие в апартаментите си и на други места в Ниш. Още трима души са били арестувани във връзка със същия инцидент. (Taнюг, Бета, Б92 - 10/10/09)
