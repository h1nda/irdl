Повечето румънци не желаят бивши агенти на "Секуритате" да заемат отговорни постове
					14/08/2006
					 
						БУКУРЕЩ, Румъния -- Ново проучване установи, че по-голямата част от гражданите възразяват срещу това бивши агенти на службите за сигурност от комунистическата ера "Секуритате" да запазят своите висши държавни постове. Съгласно резултатите от проучването на агенция ИНСОМАР 83 % от отговорилите са заявили, че ако бъде доказано, че даден политик е сътрудничил на "Секуритате", той трябва да напусне сегашния си пост. Останалите 17 % са отговорили, че не могат да решат. Констатациите съвпадат с усилията на Националния съвет за изследване на архивите на "Секуритате" за проверка на досиетата на 29 политици за евентуално сътрудничество. (Зиуа, Гъндул, Котидианул - 14/08/06)
