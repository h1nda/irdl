Турският премиер Ердоган призовава полицията да проявява по-голямо уважение към човешките права 
					11/04/2005
					 
						АНКАРА, Турция -- Премиерът Реджеп Тайип Ердоган призова в неделя (10 април) към повече сдържаност от страна на полицията и към по-голямо уважение към гражданските права при полицейски акции. В реч по повод 160-та годишнина от създаване на полицейската инситуция в Турция, Ердоган подчерта, че страната му е във фокуса на вниманието на ЕС в периода преди планираното начало на преговори за членство на 3 октомври. Той призова представителите на силите за сигурност и обществеността да допринасят за мира и стабилността на Турция. 
						Миналата седмица главният инспектор на турската полиция Емин Йоздемир посочи в своя статия, че полицията не проявява безпристрастност по време на митинги и демонстрации. Статията обобщи резултатите от изследване, осъществено от Йоздемир. (НТВ - 11/04/05; НТВ - 08/04/05)
