В Белград бе открито представителство на САЩ за сътрудничество в отбраната 
					07/06/2007
					 
						БЕЛГРАД, Сърбия -- В сряда (6 юни) в Белград бе открито представителство на САЩ за сътрудничество в отбраната в присъствието на американския посланик Майкъл Полт и на сръбския министър на отбраната Драган Шутанович. Полт подчерта историческото значение на събитието, като каза, че то демонстрира, че „наследството на Слободан Милошевич и Ратко Младич е останало далеч в миналото”. Представителството, оглавявано от подполковника от армията на САЩ Александър Милутинович, ще оказва съдействие в реформирането на сръбската войска и в дейностите, свързани с влизането в Програмата на НАТО „Партньорство за мир”. (Данас - 07/06/07; Б92, Синхуа - 06/06/07)
