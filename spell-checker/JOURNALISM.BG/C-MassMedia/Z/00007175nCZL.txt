Моисиу: Независимостта е единственото решение за Косово
03/06/2003
 
ПРИЩИНА, Косово, Сърбия-Черна Гора -- Албанският президент Алфред Моисиу каза в понеделник (2юни), че независимостта е вероятно единственото решение за Косово. В интервю пред всекидневника в Прищина &lt;I&gt;Коха Диторе&lt;/I&gt; албанският президент защити идеята да се свика референдум за независимост, като заяви, че народът на Косово има право да реши самостоятелно статута на провинцията, като вземе предвид и становището на международната общност.
Междувременно, сръбско-черногорският президент Светозар Марович каза, че по негово мнение сега не е подходящият момент за определяне на статута на провинцията. В реч по време на срещата на високо равнище на държавите от Западните Балкани в Охрид, Македония, Марович изтъкна, че задълбочаването на интеграцията в ЕС има приоритет пред намирането на окончателно решение за бъдещето на провинцията. ( Б92, Танюг, Фонет, Би Би Си - 02/06/03)
