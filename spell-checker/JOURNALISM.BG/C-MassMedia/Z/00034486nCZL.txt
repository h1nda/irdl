В БиХ бе открит мемориален паметник, посветен на деца
					10/05/2010
					 
						САРАЕВО, Босна и Херцеговина (БиХ) -- Мемориален паметник с имената на 521 деца, убити по време на обсадата на Сараево, бе открит в неделя (9 май) в града. Роднини, представители на местните власти и на обществеността присъстваха на церемонията, проведена в Деня на Европа. Те положиха бели рози пред паметника в памет на децата, загубили живота си в конфликта от 1992-1995 г. Жертвите са били на възраст от новородени до 18 г. Смята се, че по време на бойните действия са загинали около 1 500 деца. (БХРТ, Независне Новине, Фена, АФП - 09/05/10)
