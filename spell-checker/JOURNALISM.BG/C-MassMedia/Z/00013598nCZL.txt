Тадич призовава за мирно решение на косовския въпрос 
					15/02/2005
					 
						ПРИЩИНА, Косово, Сърбия-Черна гора -- Сръбският президент Борис Тадич заяви в понеделник (14 февруари), че Сърбия се стреми към мирно решение за Косово и към мир за сръбското и други малцинства в провинцията. Той призова международните институции в Косово да защитават правата на малцинствата. В реч пред жители на сръбските анклави Тадич потвърди своите възражения срещу независимостта на провинцията, но подсказа, че е готов да се ангажира в преговори с международно посредничество. В отговор на направените от Тадич коментари президентът на Косово Ибрахим Ругова каза, че въпросът за независимостта на Косово е проблем, който не Сърбия, а международната общност ще реши. (Ню Йорк Таймз, Данас- 15/02/05; Блумберг, Ройтерс, Би Би Си, АФП, Танюг - 14/02/05)
