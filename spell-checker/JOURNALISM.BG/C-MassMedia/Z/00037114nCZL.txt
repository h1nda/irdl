Македонски тютюнопроизводители проведоха протестни действия 
					19/01/2011
					 
						СКОПИЕ, Македония -- Хиляди тютюнопроизводители се събраха във вторник (18 януари) пред парламента, за да протестират срещу изкупните цени на тяхната продукция. Ситуацията стана напрегната, когато протестиращите започнаха да замерват с камъни и бутилки полицаите и се опитаха да разкъсат кордона и да влязат в сградата. Някои от прозорците на парламента бяха изпочупени. 
						Вътре в сградата депутатите от управляващата коалиция и опозиционния СДСМ разгорещено обсъждаха положението в сектора. Тютюнопроизводителите проведоха протест и пред централата на СДСМ с искания партията да не използва положението за извличане на политически дивиденти. (МИА, A1, Канал 5 - 18/01/11)
