Наука и технологии: хърватски хирурзи отбелязват Световния ден на гласа
					20/04/2009
					Хърватски хирурзи извършват първата по рода си операция за възстановяване на гласа в Загреб. Още новини от областта на науката и технологиите: сръбски инженери създават първия човешки стернум имплант; учени от университета Билкент създадоха нов вид дивиди.
					 
						
Хирурзи в Клиничния болничен център в Загреб извършиха първата по рода си операция за възстановяване на гласа. [Гети Имиджис]
						Пластични хирурзи и ларинголози в Клиничния болничен център в Загреб възстановиха гласа на пациентка, като екстрахираха мазнина чрез липосукция и я инжектираха в гласните й струни. Сложната операция, която е първата по рода си в Хърватия, продължи около час. Хирурзите я извършиха в четвъртък (16 април), отбелязвайки Световния ден на гласа. 
						*** 
						Инженери от Крагуевац и Ниш създадоха първия сръбски имплант, който може да замени част от човешкия стернум. В началото на април, хирурзите извършиха първата успешна операция на 54-годишен пациент с тумор в гръдната кост. Методът е приложим в ортопедията, лицевочелюстната хирургия, стоматологията и операции при рак на костите. 
						*** 
						Младите хърватски aстрономи Александър и Стефан Чикота, близнаци, които учат физика в университета в Цюрих, откриха астероид, който нарекоха "Загреб", съобщи на 14 април всекидневникът "Ютарни Лист". Братята досега са открили повече от 2300 астероида заедно с колегите си от обсерваторията "Ла Сагра" в Южна Испания. 
						*** 
						Хирурзи от болницата "КАТ" в северната част на Aтина пришиха четирите крайници на 30-годишна жена от Aлбания на 13 април. Съпругът й я нападнал с трион три дни преди това в дома им в град Каламата. Пациентката е в стабилно състояние, твърдят лекарите. 
						*** 
						
						Tурски учени от университета Билкент съсзадоха чрез нанотехнология нов тип дивиди, известно като "магическо", съобщи всекидневникът "Тюркие" на 13 април. Технологията, създадена от учените дава възможност новите дивидита да съхраняват най-малко 1000 пъти повече информация в сравнение с обикновените дивидита. "Магическото" дивиди ще може да съхранява хиляди филми. 
						
						(Различни източници – 13/04/09-20/04/09)
