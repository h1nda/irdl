Босненски сърбин бе освободен от затвора, след като бе намален срокът на присъдата му, издадена от МНСБЮ
					04/08/2005
					 
						БАНЯ ЛУКА, Босна и Херцеговина (БиХ) -- В сряда (3 август) Република Сръбска съобщи, че босненският сърбин Стеван Тодорович е бил освободен от затвора, след като е излежал намалената си присъда, издадена от трибунала на ООН за военни престъпления. Тодорович, който през войната е бил шеф на полицията на Босански Самач, бе осъден през 2001 г. на 10 години затвор за престъпления срещу човечеството. През юни трибуналът за военни престъпления одобри молбата му за намаляване на срока на присъдата, след като той вече бе излежал две трети от нея в затвор в Мадрид. Трибуналът се позова също и на сътрудничеството на Тодорович с прокурорите на трибунала, на факта, че се е признал за виновен през 2001 г., както и на благоприятния доклад на испанските власти. (РТРС, ПБС БиХ - 03/08/05)
