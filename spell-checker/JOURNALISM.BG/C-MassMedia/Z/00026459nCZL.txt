Албания ще сътрудничи на Хага в разследването на трафика на човешки органи
					16/05/2008
					 
						ТИРАНА, Албания -- Правителството ще работи съвместно с Хагския трибунал за военни престъпления в разследването на обвиненията, че косовски албанци са съучастници в трафика на органи на военнопленници през 90-те години на ХХ век. Според изявлението от четвъртък (15 май) "албанската прокуратура е готова да сътрудничи (на Трибунала) и да помогне на съдиите, които могат да дойдат в Албания за събирането на допълнителна информация, която може да доведе до по-нататашни разследвания". Бившият главен прокурор на ООН за военни престъпления Карла дел Понте посочва в своята книга, че косовски албанци са отвлекли около 300 сръбски военнопленници и са ги транспортирали от Косово в Албания. Според нея похитителите са извадили техни органи с цел продажбата им в чужбина, преди да ги убият.
						Други новини от четвъртък -- Полицията арестува шест души, включително и офицер от полицията, по подозрение в трафик на хора. Косовската полицейска служба ги е задържала в Прищина и Югоизточно Косово и е конфискувала фалшиви паспорти, лични карти, официални печати и шофьорски книжки. (Коха Диторе, Експрес, Зери - 16/05/08; АФП, БГНЕС, РТК, Телеграф - 15/05/08)
