Активистите от флотилията се завърнаха в Турция; Анкара иска разследване 
					03/06/2010
					 
						АНКАРА, Турция -- Около 470 турски граждани се завърнаха у дома рано в четвъртък (3 юни) от изпитанието, преживяно на борда на корабите от флотилията с помощи за Газа. Израелски командоси се качиха на борда на корабите рано сутринта в понеделник, при което бяха убити девет пасажери. Останалите бяха задържани и след това постепенно освобождавани. Четирима депутати от турския парламент бяха сред тези, които се завърнаха у дома в четвъртък сутринта. Турция възнамерява да поиска международно и независимо разследване на израелското нападение и заяви, че ще използва всички необходими дипломатически, икономически и политически лостове за постигането на тази цел. Парламентът настоява Израел да се извини и да предложи компенсации на жертвите. 
						Атина съобщи в сряда, че се изразила недоволство пред Израел във връзка с твърденията за лошо отношение към гръцките граждани на борда на корабите от флотилията. Самолет, превозващ 35 активисти, включително 31 гърци, трима французи и един гражданин на САЩ, кацна на военно летище в Атина рано сутринта в четвъртък. (АП, АФП, Заман, Хюриет, Сабах, Джърнъл ъф Търкиш Уикли - 03/06/10; Нафтемборики, АП - 02/06/10)
