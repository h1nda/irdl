Шестима румънски депутати оттеглят подкрепата си за решението за отстраняване на Бъсеску
					18/05/2007
					 
						БУКУРЕЩ, Румъния -- Шестима от 322-мата депутати, които миналия месец гласуваха за отстраняването на президента Траян Бъсеску от власт, сега са на друго мнение. Те излязоха в четвъртък (17 май) с декларация, в която посочват, че неправилно са подкрепили инициативата за импичмънт. Групата включва трима членове на Консервативната партия, двама на Социалдемократическата партия и един на Националлибералната партия. "Бъсеску трябва да остане президент на Румъния, защото такава е волята на румънския народ," се казва в декларацията. 
						Гласоподавателите ще решат какво ще е бъдещето на Бъсеску на национален референдум в събота. Министерството на вътрешните работи смята да използва 37 000 полицаи, за да гарантира сигурността по време на изборите. (Евениментул Зилей, Зиарул - 18/05/07; Медиафакс, Ромпрес - 17/05/07)
