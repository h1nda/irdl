Додик заяви, че РС е преустановила прехвърлянето на правомощия към институциите на държавно ниво
					16/07/2008
					 
						САРАЕВО, Босна и Херцеговина (БиХ) -- Министър-председателят на Република Сръбска (РС) заяви във вторник (15 юли), че РС преди известно време е преустановила предаването на правомощия на институциите на държавно ниво и може да преразгледа някои от тези усилия. Додик обясни, че РС е прехвърлила около 50 правомощия на институциите на държавна ниво, но това е станало единствено под натиск от страна на международната общност. 
						Точно в този момент РС е далеч от консенсуса по конституционните промени, каза той, като добави, че се съмнява преговорите по тези въпроси да могат да завършат успешно. Тези преговори са запланувани да започнат след местните избори на 5 октомври. ЕС и международната общност непрекъснато призовават за промени в настоящата конституционна рамка, като твърдят, че тя усложнява процеса на вземане на решения и може да се окаже спънка за свързаните с ЕС реформи, като по този начин ще забави интеграционния процес на БиХ. (РТРС, СРНА, Дневни Аваз, Фена - 15/07/08; РТРС, СРНА - 14/07/08)
