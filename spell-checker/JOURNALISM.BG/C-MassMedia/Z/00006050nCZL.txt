Цървенковски и Ахмети обещават да работят за мира
21/02/2003
 
СКОПИЕ, Македония -- В четвъртък (20 февруари) македонският премиер Бранко Цървенковски и Али Ахмети за първи път се срещнаха официално, за да обсъдят средствата за укрепване на мира в страната. Демократическият съюз за интеграция на Ахмети е коалиционен партньор на управляващия Социалдемократически съюз на Македония на Цървенковски. "Ние осъждаме всяко насилие ... и подкрепяме държавните институции в борбата им срещу радикализма и екстремизма", се казва в общото изявление на двамата лидери по повод на неотдавнашните няколко инцидента.
В други новини, говорител на македонската армия съобщи, че започва унищожаването на 16 071 противопехотни мини във военния полигон Криволак, както се изисква от конвенцията от Отава от 1996 г. Операцията ще приключи до няколко дни. Армията ще запази 4 000 мини за учебни цели. (Дневник, Вест, Утрински весник - 21/02/03; МИА, Макфакс, A1 ТВ, АП, АФП - 20/02/03)
