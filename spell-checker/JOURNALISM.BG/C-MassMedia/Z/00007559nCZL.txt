САЩ замразяват активите на лица, заподозрени в съучастие в укриването на военнопрестъпници
08/07/2003
 
ВАШИНГТОН, САЩ -- Министерството на финансите на САЩ замрази в понеделник (7 юли) авоарите на трима граждани на Босна и Херцеговина (БиХ), обвинени, че помагат на лица, заподозрени във военни престъпления, да се укрият от правосъдието. Лицата бяха идентифицирани като Драган Спасоевич, Драгомир Васич и Миленко Врачар. Междувременно в Сараево Върховният представител Пади Ашдаун издаде заповеди, с които се замразяват банковите сметки на 14 лица на същите основания. Освен това той освободи Васич от поста му в парламента на Република Сръбска заедно с друг депутат Джоджо Арсенович. ЕС е публикувал списък с лица, на които е забранено да се издават визи поради връзки им със заподозрени във военни престъпления.
Други новини: заподозреният във военни престъпления Желко Меякич се яви пред Трибунала на ООН в понеделник, като пледира невинен по пет пункта на обвинението във военни престъпления и престъпления срещу човечеството. Той е обвинен в качеството му на бивш началник на затворническия лагер Омарска в БиХ през 1992 година. (Ослобождение, Дневни Аваз, Дневни Лист - 08/07/03; АП, АФП, СВП, ФЕНА - 07/07/03)
