В България бяха арестувани двама предполагаеми членове на банда за трафик на кокаин
					29/11/2006
					 
						СОФИЯ, България -- Във вторник (28 ноември) властите съобщиха, че двама българи, за които се подозира, че са членове на международна банда за трафик на кокаин, са били арестувани на Летище София. Според съобщенията двамата задържани, които са на около 20-годишна възраст и се смятат за "мулета на наркотици", са пристигнали от Франкфурт с по един килограм кокаин в телата си. 
						Също във вторник главният прокурор на България Борис Велчев каза, че е започнало разследване, което трябва да установи дали известни босове от престъпния свят имат имоти и банкови сметки в Лондон. Той потвърди, че един от разследваните е починалият наркобос Константин Димитров-Самоковеца, който бе убит в Амстердам преди почти три години. (Сега, Монитор - 29/11/06; бТВ, Дарик - 28/11/06)
