Мюсюлманските държави настояват Ирак да сътрудничи по-активно на ООН
24/01/2003
 
ИСТАНБУЛ, Турция -- Външните министри на няколко мюсюлмански страни приеха съвместна декларация в четвъртък (23 януари), настояваща Ирак да сътрудничи по-активно на ООН. Изявлението е подписано от външните министри на Турция, Саудитска Арабия, Иран, Сирия, Йордания и Египет, които се срещнаха в Истанбул. Турският външен министър Яшар Якъш заяви, че Багдад трябва да предостави на оръжейните инспектори повече информация за военните си заводи и техния капацитет за производство на оръжия за масово поразяване.
Междувременно, държавният секретар на САЩ Доналд Ръмсфелд изрази убеждението си, че сегашният режим в Ирак е пагубен за Турция, и добави, че свалянето на Саддам Хюсеин от власт би било от голяма полза за Турция. (Милиет, Радикал, Търкиш дейли нюз - 24/01/03; Анадолска агенция, Канал Д, ТРТ, АФП - 23/01/03)
