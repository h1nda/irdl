Ердоган разкритикува държави от ЕС във връзка с кандидатурата на Турция
					23/06/2009
					 
						АНКАРА, Турция -- В понеделник (22 юни) министър-председателят Реджеп Тайип Ердоган разкритикува неназовани страни, членки на ЕС, за използването на кандидатурата за членство на Турция за целите на вътрешната си политика, съобщиха медиите. В слово на официален обяд с посланиците от ЕС в Анкара Ердоган каза, че е "абсолютно погрешно" да се експлоатира присъединителния процес на Турция. Той увери, че неговата страна остава твърдо решена да проведе проевропейските реформи, но предупреди, че "определени позиции" в ЕС може да доведат до "сериозна ерозия на обществения ентусиазъм и обществения консенсус". Турция започна присъединителните си преговори за ЕС през октомври 2005 г., но досега е отворила само десет от 35-те преговорни глави, главно поради кипърския въпрос и опозицията от страна на членките на ЕС Франция и Германия. (Тюркие, Милиет, Сабах - 23/06/09; Хюриет, Анадолска информационна агенция, АФП, Синхуа - 22/06/09)
