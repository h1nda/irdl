Председателят на Еврогруп Юнкер изясни коментарите за Гърция
					12/10/2010
					 
						ЛЮКСЕМБУРГ, Луксембург -- Председателят на Еврогруп Жан-Клод Юнкер направи изявление в понеделник (11 октомври), целящо да сложи край на споровете, предизвикани от коментарите, които той направи във Вашингтон в петък. Според тях ЕС е съзнавал, че предстои икономическа криза в Гърция и че неназован гръцки премиер е признал, че в страната се шири корупция. "Мистър Юнкер каза, че преди няколко години, когато данните за конкурентоспособността на Гърция са сочели, че тя ще се окаже в много трудно икономическо и финансово положение, всички в останалите страни в Европа са знаели, че страната има много серизозен проблем с корупцията", заяви говорителят на Юнкер Ги Шулер. "Въпреки това, като председател на Еврогруп той не е могъл да говори публично, тъй като това би предизвикало ужасни протести", добави той. "За да покаже, че сега отношението на гръцките власти към проблема се е променило, той е споменал онова, което Георгиос Папандреу е казал, след общите изори през 2009 г., че в Гърция има сериозен корупционен проблем", добави Шулер. Бившите премиери Костас Симитис и Костас Караманлис отрекоха някога да са твърдели, че Гърция е корумпирана. (Kaтимерини - 12/10/10; AНА-MПА - 11/10/10)
