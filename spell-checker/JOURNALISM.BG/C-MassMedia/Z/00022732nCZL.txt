Българският министър на правосъдието подаде оставка
					30/05/2007
					 
						СОФИЯ, България – Министърът на правосъдието Георги Петканов обяви в сряда (30 май), че подава оставка по здравословни причини. Той направи съобщението след заседание на Висшия съдебен съвет, но отказа да уточни кога точно ще напусне кабинета. Той отбеляза обаче, че предстоят промени в кабинета.
						Във вторник Европейската комисия отрече да е оказвала натиск върху министър-председателя Сергей Станишев да освободи някои от своите министри във връзка с продължаващия корупционен скандал. Заради скандала вече бяха освободени двама заместник-министри и временно бе отстранен от длъжност заместник министър-председателят Румен Овчаров. (Медиапул, бТВ, News.bg, Дневник - 30/05/07)
