Премиерът на Македония Груевски подкрепя двойната формула за решаване на спора за името
					22/07/2009
					 
						СКОПИЕ, Македония -- Министър-председателят Никола Груевски каза във вторник (21 юли), че двойната формула - "едно име за връзките с Гърция, докато конституционното наименование ще остане валидно за всички други държави" - е позицията на Македония в отдавнашния спор за името. В интервю за списание "Форум" Груевски каза, че предложението на Гърция е конституционното наименование на Македония да бъде променено на Република Северна Македония и да се използва както в международен план, така и в страната. Той подчерта, че Скопие иска да реши въпроса. "Ние искаме да станем членове на НАТО и на ЕС и не искаме да бъдем блокирани. Не искаме да имаме проблем с нашата южна съседка [Гърция]." (Макфакс, МИА - 22/07/09)
