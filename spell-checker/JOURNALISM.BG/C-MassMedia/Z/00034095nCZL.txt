Хага отхвърли искането на Караджич за прекратяване на делото
					09/04/2010
					 
						ХАГА, Холандия -- Трибуналът на ООН за военни престъпления отхвърли в четвъртък (8 април) искането на Радован Караджич за прекратяване на делото срещу него. Бившият босненски сръбски лидер твърди, че справедлив процес е невъзможен, тъй като съдът вече е приел хиляди веществени доказателства от предишни дела и показания на свидетели, без да му даде възможност за кръстосан разпит. "Съдът не е убеден, че е налице каквото и да било нарушение на правото на обвиняемия за справедлив процес," посочи Трибуналът в свое изявление, добавяйки, че Караджич ще разполага с нужното му време да представи собствените си доказателства. Делото трябва да продължи във вторник. Караджич, който е обвинен в геноцид, военни престъпления и престъпления срещу човечеството, свързани с конфликта в БиХ от 1992-1995 г., неведнъж се опитва да забави делото. (Танюг, Бета, Дневни Аваз, Фена, Ройтерс, ДПА, АП - 08/04/10)
