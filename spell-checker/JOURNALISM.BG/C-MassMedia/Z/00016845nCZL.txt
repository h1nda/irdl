Румънският премиер ще посети Брюксел за разговори по хода на реформите
		05/12/2005
		 
			БУКУРЕЩ, Румъния -- Министър-председателят Калин Попеску Таричану заминава в понеделник (5 декември) за Брюксел, за да обсъди осъществяването на реформите в неговата страна, свързани с присъединяването й към ЕС. Той ще се срещне с високопоставени представители на Европейската комисия и Европейския парламент. 
			Също в понеделник новият американски посланик в Букурещ Никълъс Тобман връчи акредитивните си писма на президента Траян Басеску. Тобман смени предишния посланик Джак Дайър Крауч ІІ. (Ромпрес, Найн o'клок - 05/12/05)
