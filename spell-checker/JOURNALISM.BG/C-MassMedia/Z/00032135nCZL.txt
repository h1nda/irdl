ЕВРОПОЛ: "Албанци играят ключова роля в трафика на наркотици"
					27/10/2009
					 
						ТИРАНА, Албания -- ЕВРОПОЛ заяви, че криминални групи, оглавявани от албанци, представляват заплаха за европейските организации чрез трафика на наркотици. В своя годишен доклад, публикуван в понеделник (26 октомври), европейската полицейска организация отбелязва, че се смята, че Албания играе централна роля в контрабандата на наркотици и поддържа силни връзки с Косово и Италия при трафика на хора и контрабандата на хероин и марихуана.
						Други новини -- В понеделник Държавният департамент на САЩ публикува своя годишен доклад за религиозните свободи, в който се отбелязва, че Албания уважава религиозната свобода, което е залегнало в нейната конституция. В доклада се добавя, че използването на религиозни символи е разрешено в обществените институции и правителството уважава тези свободи. Според доклада в Албания няма признаци на социална дискриминация на основание на религия. (Шкип, Газета Шкиптаре, Панорама, Шекули - 27/10/09; Нюз 24, Топ Ченъл - 26/10/09)
