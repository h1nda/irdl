Сръбски политици получават смъртни заплахи
					22/09/2009
					 
						БЕЛГРАД, Сърбия -- Лидерът на Лигата на социалдемократите на Войводина (ЛСВ) Ненад Чанак и неговият заместник Боян Кострес са получили смъртни заплахи, съобщиха от партията в понеделник (21 септември). В заплашителното писмо се казва, че двамата разполагат с един месец да се оттеглят от политиката, или ще бъдат убити. ЛСВ, която е член на управляващата коалиция, е информирала полицията. Двамата получават заплахи не за пръв път. Кострес заяви в понеделник, че той смята, че заплахите идват от хора, които не са особено щастливи от дейността на партията срещу крайнодесните организации. ЛСВ предложи закон, който парламента гласува в края на май, забраняващ неонацистки и фашистки организации да провеждат масови събития и да използват нацистки символи. Законът също забранява разпалването на националистическа, религиозна и расова нетърпимост.
						Независимо от това Министерството на правосъдието съобщи в понеделник за инициатива за забрана на дейностите на всички организации, които призовават към насилие. Десетки ултранационалисти бяха арествувани в Белгард миналата седмица за нарушаване на обществения ред. Няколко чужденци бяха нападнати, докато гей парадът, който бе насрочен за неделя, бе отменен поради заплахи от екстремисти. (Блиц - 22/09/09; Бета, B92, Международни Радио Сърбия, ФоНет - 21/09/09)
