Албанските демократи са готови с предложение за десен коалиционен кабинет
					28/07/2005
					 
						ТИРАНА, Албания -- Генералният секретар на Демократическата партия (ДП) Ридван Боде съобщи в сряда (27 юли), че ДП е готова да предложи десен коалиционен кабинет, ръководен от лидера на ДП Сали Бериша. Боде обаче отказа да даде подробности с думите, че те ще бъдат съобщени на обществеността веднага щом президентът Алфред Мойсиу официално реши да връчи мандата на Бериша. Боде посочи, че ДП не очаква съществена промяна в общите резултати след провеждането на повторни избори в два избирателни района. ДП спечели изборите, които се проведоха на 3 юли. (Албейниън нюз - 28/07/05)
