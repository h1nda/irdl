ЮФОР обяви края на операция "Жътва" в Столац
					02/05/2006
					 
						МОСТАР, Босна и Херцеговина (БиХ) -- В понеделник (1 май) служители на ЮФОР обявиха успешното завършване на операция "Жътва" в югоизточния регион на Столац. Според съобщението по време на операцията, проведена от войници на ЮФОР в сътрудничество с местната полиция миналата седмица, са събрани около 1500 единици оръжие, 35 ръчни гранати и други боеприпаси, предадени от населението. Събраното оръжие ще бъде унищожено скоро. (Фена - 01/05/06)
