България и Румъния подписват протоколи за присъединяване към НАТО
26/03/2003
 
СОФИЯ, България -- Представители на седем източно-европейски страни, включително България и Румъния, пристигнаха в Брюксел в сряда (26 март), за да подпишат протоколи за присъединяването им към НАТО. Другите страни са Естония, Латвия, Литва, Словакия и Словения. Преди да замине във вторник, българският външен министър Соломон Паси заяви, че не очаква проблеми, свързани с позицията на София за Ирак, нещо, което той повтори и след разговорите си с върховния комисар на ЕС по разширяването Гюнтер Ферхойген в Брюксел.
Според други новини от вторник, в сградата на Софийската областна прокуратура избухна бомба, при което са нанесени щети, но никой не е пострадал. Според официален представител, инцидентът може да е свързан с наркоделата, които се разглеждат в момента. (Дневник, Стандарт, Труд, 24 Часа, Пари - 26/03/03, БTA, BНT, BTВ, BНР - 25/03/03)
