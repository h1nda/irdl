Сръбският министър за Косово Самарджич заяви, че Косово може да обяви незамисимост на 17 февруари
					10/02/2008
					 
						БЕЛГРАД, Сърбия -- Министърът за Косово Слободан Самарджич заяви в петък (8 февруари), че според информационни източници Прищина ще обяви независимост едностранно на 17 февриари. На среща със съветника на Върховния комисар по външната политика и сигурността на ЕС Хавиер Солана, Стефан Лене, Самарджич заяви, че подписването на каквото и да е споразумение между Сърбия и ЕС ще означава, че Сърбия приема независимостта на Косово - нещо, което премиерът Воислав Кощуница няма да направи никога.
						Междувременно премиерът на Косово Хашим Тачи заяви в петък, че макар и датата все още да не е определена, тя няма да бъде обявена, докато провинцията не си осигури подкрепата на ЕС. Според Тачи 100 страни са готови да признаят независимостта на провинцията в момента на нейното обявяване.
						Всекидневникът в Прищина "Коха Диторе" съобщи в неделя, че декларацията за независимост ще бъде координирана с чужди дипломатически мисии в Косово. Освен декларацията за независимост, документът също се изразява подкрепа за планираната от ЕС полицейска мисия в провинцията. 
						Други новини - Всекидневникът "Зери" в Прищина съобщи в събота, че парламент, представляващ сърбите в Косово, ще бъде създаден в петък в северната част на Митровица. Лидерите на косовските албанци в Прищина са против тази възможност. (Коха Диторе, Б92, Бета - 10/02/08; Блиц, Зери, Макфакс - 09/02/08; РТС, AФП, Ройтерс, Топ-Ченъл, МИА - 08/02/08)
