Гръцката полиция разбива канал за трафик на хора
		03/10/2005
		 
			АТИНА, Гърция -- Полицията съобщи в неделя (2 октомври), че е разбила канал на румънски трафиканти на хора, който е действал в Атина. Според официални представители, бандата е вкарвала нелегално румънци в Гърция срещу 500 евро и след това им е намирала работа. Имигрантите са били държани насилствено в апартаменти в Атина, докато не изплатят непрекъснато нарастващите си дългове. Според официалните съобщения, имигрантите са били държани в ужасни условия, подложени са били на мъчения и заплахи. Арестувани са 17 души от бандата, а 31 румънци са били освободени. (Катимерини - 03/10/05; АНА - 02/10/05)
