Новият главен прокурор на Албания отхвърли твърденията, че е била избрана от дясното мнозинство
					26/11/2007
					 
						ТИРАНА, Албания -- Новият главен прокурор Ина Рама заяви пред "Гласът на Америка" в неделя (25 ноември), че не е била избрана от дясното мнозинство, отхвърляйки внушенията за връзки с управляващата Демократическа партия (ДП). Рама, на 35 г., каза, че номинацията й е била одобрена от парламента с гласове на депутати от десницата и левицата. И тримата основни лидери в Албания - президентът Бамир Топи, председателят на парламента Жозефина Топали и премиерът Сали Бериша - приветстваха назначаването й на поста главен прокурор на мястото на Теодори Солаку. (Коха Йоне, Шекули, Шкип - 26/11/07; Гласът на Америка, Balkanweb, Топ-Чанъл - 25/11/07)
