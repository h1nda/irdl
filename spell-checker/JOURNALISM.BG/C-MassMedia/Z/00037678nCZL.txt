Македонската полиция разби международна банда за контрабанда на оръжие
					06/03/2011
					 
						СКОПИЕ, Maкедония - Полицията залови голямо количество оръжия близо до град Тетово, съобщи Министерството на вътрешните работи в петък (4 март). Девет души между 19 и 47-годишна възраст бяха задържани по подозрения, че членуват в международна банда за контрабанда на оръжие. Разследването започна в края на миналата година. Вътрешният министър Гордана Янкуловска каза, че заподозрените са модифицирали сигнални пистолети, закупени от Турция, в огнестрелно оръжие в импровизирана работилница в село Джепчище. Смята се, че оръжията са се продавали по 100-150 евро всяко в Македония и другаде. Цената в Западна Европа се смята, че е била между 300 и 350 евро за пистолет. (MИА, Maкфакс, Aлсат M, Kaнал 5 - 04/03/11)
