Нов пакет от конституционни реформи бе предложен за обсъждане в БиХ
					25/11/2009
					 
						САРАЕВО, Босна и Херцеговина (БиХ) -- Представители на ЕС и САЩ се срещнаха с лидерите на основните партии в БиХ във вторник (24 ноември) и представиха нов пакет от конституционни реформи, имащ за цел ускоряване интеграцията на страната в ЕС и НАТО. Никой от участващите в срещата не направи публичен коментар за реформите, но медиите предполагат, че те включват промени в предложението, обсъдено миналия месец в базата "Бутмир" край Сараево. (РТРС, БХРТ, Фена, Дневни Аваз, Пинком - 24/11/09)
