Tурция ще разположи професионални войници по границите
					27/06/2010
					 
						AНКАРА, Tурция – От Генералния щаб на армията съобщиха в петък (25 юни, че по границите ще бъдат разположени професионални войници, особено на границата с Ирак, след нападенията, които доведоха до много жертви. На пресконференция генералният секретар на Генералния щаб Ферит Гюлер заяви, че при нападенията на терористичната Кюрдска работническа партия (ПКК) са били убити 19 войници и две цивилни лица миналата седмица. Това принуди генералите да разположат професионални войници вместо мобилизирани военни по границите. Около 84% от бригадите на командосите понастоящем са професионалисти, заяви Гюлер и добави, че целият процес ще бъде завършен през август. Върховното военно командване също изключи спекулациите в медиите за липсата на сътрудничество в обмена на разузнавателна информация между Турция и Съединените щати. (Хюриет, Cи Ен Ен Tърк, Заман, Анадолска информационна агенция - 25/06/10)
