МГС няма да се намесва в сформирането на косовското правителство
					14/02/2011
					 
						ПРИЩИНА, Косово -- Международната гражданска служба (МГС) няма да се меси в сформирането на правителството, е казал началникът на службата Питер Фейт, цитиран от местните медии в неделя (13 февруари). Фейт заяви пред белградското радио Б92, че косовските лидери трябва да решават сами относно правителствените структури, но отново подчерта, че министрите от кабинета трябва да имат високи морални устои. Според него колкото по-рано се сформира правителството, толкова по-рано ще започнат преговорите между Прищина и Белград. Фейт добави, че репутацията на Косово е пострадала от доклада на Дик Марти за незаконния трафик на човешки органи, но посъветва косовското правителство да бъде колкото може по-открито със следователите. Фейт заяви, че е от решаващо значение политическите лидери, заподозрени в участие в този трафик, да не бъдат част от новото правителство. (КЛАН, Косова, КТВ, Телеграфи, Indeksonline - 13/02/11)
