Бивш босненски сръбски генерал получи намалена присъда в Хага
					13/11/2009
					 
						ХАГА, Холандия -- Апелативната камара на Трибунала на ООН за военни престъпления намали в четвъртък (12 ноември) 33-годишната присъда на бившия босненски сръбски генерал Драгомир Милошевич на 29 години. Милошевич бе осъден през 2007 г. за военни престъпления и престъпления против човечеството във връзка с ръководената от него 44-месечна обсада на Сараево, довела до смъртта на повече от 10 000 души по време на конфликта от 1992-1995 г. Апелативната камара заключи, че макар и да е бил отговорен за престъпленията в качеството си на военен командир, няма доказателства, че той е дал заповедта за стрелба срещу цивилни граждани по време на артилерийския обстрел на босненската столица. Прокурорите бяха поискали доживотна присъда за Милошевич. (Б92, Бета, БХРТ, АФП, Ройтерс, АП - 12/11/09)
