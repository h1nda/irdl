Гей парадът в Белград бе отменен
					20/09/2009
					 
						БЕЛГРАД, Сърбия -- Гей парадът, който трябваше да се проведе в Белград в неделя (20 септември), бе отменен поради риск от изблици на насилие, съобщиха организаторите в събота. Решението бе взето, след като Министерството на вътрешните работи съобщи, че не може да гарантира, че парадът ще премине без инциденти. Организационният комитет на парада се срещна с премиера Мирко Цветкович по-рано в събота и отхвърли предложението му мястото на събитието да бъде преместено от центъра на Белград в парка Ушче. Те заявиха, че Сърбия е "капитулирала пред лицето на насилието". Няколко радикални групировки, включително футболни фенове, заявиха, че ще попречат на провеждането на парада. Парадът в неделя щеше да пъде първият от 2001 г. насам, когато участниците бяха бити от ултраницоналисти, футболни фенове и скинари. (Бета, ДПА, Б92 - 19/09/09)
