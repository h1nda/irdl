Началник-щабовете от НАТО завършиха стратегически разговори в София
					15/09/2008
					 
						СОФИЯ, България – Началник-щабовете на 26-те страни, членки на НАТО, обсъждаха ситуацията в Кавказ след грузинско-руския конфликт по време на тридневна конференция на военния комитет на Алианса в София. „Разгледахме стратегическите последици,” каза на пресконференция в неделя (14 септември) ръководителят на военния комитет на НАТО, италианският адмирал Джампаоло Ди Паола. „Важното сега е да запазим хладнокръвие и да не реагираме емоционално, както понякога лесно се случва в разгара на някое събитие,” каза той, добавяйки, че участниците са разгледали няколко възможни сценария за ситуацията в Грузия, бъдещите предизвикателства и евентуалните ответни реакции на Алианса. (БНТ, БНР, Фокус, АФП, Уебсайт на НАТО - 14/09/08)
