Буш настоява за разрешаване на кипърския въпрос
09/01/2004
 
ВАШИНГТОН, Съединени щати -- Президентът Джордж У. Буш призова лидерите на Гърция, Турция и Кипър да удвоят усилията си за разрешаване на проблема с разделения Кипър. "Все още имаме възможност да постигнем споразумение преди Кипър да се присъедини към ЕС на 1 май, което ще бъде от стратегически интерес както за Турция, така и за Съединените щати," заяви президентът в писмо до премиера Реджеп Тайъп Ердоган. Той призова страните да подновят разговорите въз основа на плана на генералния секретар на ООН Кофи Анан. Буш писа и на гръцкия премиер Костас Симитис, както и на гръцкия кипърски лидер Тасос Пападопулос, с призив да действат незабавно за разрешаване на проблема. Ердоган заяви пред репортери, че правителството му е поело ангажимент за намиране на решение на кипърския въпрос. Той обеща да представи официално разработената пътна карта за обединението на 23 януари. (Ройтерс, AФП - 08/01/04)
