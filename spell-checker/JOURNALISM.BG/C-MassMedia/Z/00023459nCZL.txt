Албанското правителство е решено да отвори досиетата, свързани с бунтовете и грабежите през 1997 г.
					06/08/2007
					 
						ТИРАНА, Албания -- Говорителката на правителството Майлинда Брегу заяви по време на пресконференция в петък (3 август), че кабинетът е решен да отвори 100 досиета, свързани с престъпления, извършени по време на безредиците през март 1997 г., след колапса на финансовите пирамиди. Въпреки десетте години мълчание, каза Брегу, "никога не е късно за справедливост". Грабежите и бунтовете, особено в южният пристанищен град Вльора, отнеха живота на 2 000 души и принудиха правителството да подаде оставка.
						На същата пресконференция Брегу заяви, че премиерът Сали Бериша е решен да запази сегашното коалиционно правителство и няма намерение да го разширява независимо от засилващия се натиск от страна на десните партии. (Коха Йоне, Шекули, Шкип - 06/08/07; Balkanweb, Клан ТВ - 05/08/07)
