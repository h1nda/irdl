Турция изпраща помощ в Северен Ирак
29/04/2003
 
АНКАРА, Турция -- Конвой на турския Червен полумесец навлезе в Северен Ирак в понеделник (28 април), за да достави първата пратка с хуманитарна помощ от Анкара. Седем камиони,пренасящи храни, вода и медикаменти, се отправиха към болници в Киркук и Мосул. Съобщава се, че Анкара подготвя изпращането на военнополева болница в района. Уртан Гьонен, ръководител на Агенцията за хуманитарна помощ, заяви пред репортери, че неговата организация вече е наела самолет за транспортиране на ранени иракчани от Багдад към Турция за лечение.
Междувременно в Анкара премиерът Реджеп Ердоган се срещна с американския конгресмен Робърт Уекслър в понеделник, като го увери, че Турция и САЩ са незаменими партньори в региона.
Също в понеделник генерал Томи Франкс, шефът на Централното командване на САЩ, каза, че САЩ не се нуждаят повече от патрулни полети над северен и южен Ирак от турско и саудитско направление. Военновъздушните сили на САЩ използваха летища и в двете държави ,за да налагат забранената за полети зона след края на конфликта в Залива през 1991 година. (АФП, Анадолската агенция, ТРТ 2- 28/04/03)
