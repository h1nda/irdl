Според социологическо проучване румънците очакват краткосрочни негативни ефекти от приемането им в ЕС
					02/09/2005
					 
						БУКУРЕЩ, Румъния -- Ново социологическо проучване, публикувано в четвъртък (1 септември), показва, че 56 % от румънците очакват, че присъединяването към ЕС ще им донесе в краткосрочен аспект повече недостатъци, отколкото предимства. Проучването, проведено по молба на делегацията на Европейската комисия в Румъния, установи, че едва 29 % от запитаните лица очакват предимствата да са повече от недостатъците в краткосрочен аспект. По отношение на очакванията им в дългосрочен аспект румънците остават оптимистично настроени за ползите от членството, като според тях то ще им донесе съживяване на икономиката, по-добри закони и по-добър политически климат, както и свободно придвижване на територията на ЕС. (Найн о'клок - 02/09/05)
