България разби канал на фалшификатори
22/12/2002
 
СОФИЯ, България -- В събота (21 декември) полицията съобщи, че е разбила канал на фалшификатори и е конфискувала повече от 1 млн. евро във фалшиви банкноти в Кюстендил. Властите смятат, че парите са отпечатани в Пловдив и е трябвало да бъдат внесени в Австрия през Македония. В България са задържани осем души, а австрийската полиция съобщи за още два ареста. Според следователите групата е фалшифицирала също и паспорти, визи и бандероли.
В петък представители на МВФ съобщиха, че вторият преглед по двугодишното стенд-бай споразумение с България е приключил успешно. Очаква се то да доведе до отпускането на кредит от 32 млн. долара. (AП, AФП - 21/12/02; БТА, Медиапул, Дневник - 20/12/02)
