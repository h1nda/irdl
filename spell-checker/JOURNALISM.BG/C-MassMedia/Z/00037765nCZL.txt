Хагският трибунал разреши временното освобождаване на Симатович
					13/03/2011
					 
						ХАГА, Холандия - Трибуналът за военни престъпления на ООН съобщи в петък (11 март), че разрешава Франко Симатович, бивш командир на специална част на Държавна сигурност на Сърбия, да бъде временно освободен. Той ще бъде освободен от 15 март до 4 април. Симатович и бившият шеф на сръбските сили за сигурност са обвинени в това, че са обучавали, въоръжавали и ръководели паравоенни части, които са преследвали и убивали несърби по време на конфликтите на Балканите през 1992-1995 г. Съдебният процес срещу тях започна през 2007 г. (Радио "Свободна Европа", Независне Новине, Прес Онлайн, Бета - 11/03/11)
