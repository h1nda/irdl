Полицията в РС разби организирана престъпна група 
					20/11/2006
					 
						БИЕЛИНА, Босна и Херцеговина (БиХ) -- Полицията в Република Сръбска (РС) разби организирана престъпна банда за незаконна търговия с акцизни стоки, заяви говорителят на Центъра за обществена сигурност в Биелина Драгомир Перич. В петък (17 ноември) той съобщи, че полицията е претърсила 18 обекта в Биелина по-рано през седмицата, докато полицията в Бръчко е провела успоредни обиски. Близо 15 души са били задържани, включително един бивш и един настоящ полицай. Полицията е конфискувала цигари на стойност около 5 000 евро, както и оръжия, експлозиви и крадени коли. 
						Междувременно в резултат на съвместни действия на полицията в РС и Сърбия бяха разбити две престъпни групировки. Петима граждани на БиХ и двама сърби са задържани в Белград. (Независне Новине - 20/11/06; РТРС - 19/11/06; Независне Новине - 18/11/06; ПБС БиХ - 17/11/06)
