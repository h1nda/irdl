Според репортажи в медиите терористична мрежа, свързана с БиХ, е имала намерение да атакува обекти във Вашингтон
					07/11/2005
					 
						ЛОНДОН, Великобритания -- Терористична мрежа, простираща се от Съединените щати до Великобритания и Босна и Херцеговина (БиХ), може би е планирала бомбени нападения срещу забележителности във Вашингтон, в т. ч. Белия дом и Капитолия, предадоха в събота (5 ноември) международните медии. Следователи откриха доказателства за заговора, когато арестуваха трима заподозрени ислямски екстремисти в Лонодн. Главният вербовчик на терористичната мрежа е работил първоначално в Швеция, преди да се премести в БиХ. 
						Други новини -- Испания се е съгласила да екстрадира в Алжир две заподозрени лица, издирвани там по обвинения в тероризъм. Единият от тях, идентифициран като Абделкарим Хамад, се е обучавал да прави бомби в лагери на "Ал Кайда" в Афганистан и се е сражавал в БиХ и Косово през 90-те години. (AФП, АФП, Нюзуик - 05/11/05)
