Хърватия и Сърбия отбелязват годишнината от операция "Светкавица"
					02/05/2008
					 
						ЗАГРЕБ, Хърватия -- В отделни служби в четвъртък (1 май) Хърватия и Сърбия отбелязаха 13-тата годишнина от операция "Светкавица", спорното завземане от Загреб на Западна Славония, сръбската територия в Хърватия. Църковна служба в Западна Славония бе отслужена в памет на 42 хърватски войници, загинали при операцията. Хърватският президент Стипе Месич, премиерът Иво Санадер и председателят на парламента Лука Бебич присъстваха на церемонията. Месич и Санадер определиха операцията като начало на пътя на Хърватия към пълно освобождение. 
						Междувременно в църквата "Св. Марко" в Белград бе отслужена служба в памет на жертвите на това, което сърбите смятат за хърватска агресия срещу техните сънародници в Западна Славония. Според Сърбия операцията, продължила по-малко от 36 часа е довела до смъртта на 280 души и на изгонването на 15 000 сърби от домовете им. Според Хърватския Хелзинкски комитет за човешки права 83 сръбски цивилни лица са загинали. (ХРТ, ХИНА, Вечерни Лист, Танюг, Блиц - 01/05/08)
