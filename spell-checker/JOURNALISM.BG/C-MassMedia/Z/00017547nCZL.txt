Радикална кюрдска групировка пое отговорност за експлозията в Истанбул
		10/02/2006
		 
			АНКАРА, Турция -- Радикална кюрдска организация, която се самоназовава "Кюрдски соколи на свободата" (КСС), пое отговорност за експлозията в четвъртък (9 февруари) в Интернет кафе в Истанбул, се казва в съобщения в местните медии. При взрива бе убит един човек и бяха ранени други 16, включително едно дете. Няколко от ранените са полицаи, които са били в кафето. КСС бе сочена като виновник за няколко атентата в Турция през 2005 г. (НТВ, Фокус, АФП - 09/02/06)
