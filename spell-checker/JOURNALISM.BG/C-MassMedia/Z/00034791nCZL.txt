Седем души бяха арестувани при операции в цяла Турция във връзка с делото "Ергенекон"
					02/06/2010
					 
						АНКАРА, Турция -- Във вторник (1 юни) полицията арестува бивш министър на правосъдието и други шест души в рамките на продължаващото разследване на дейността на така наречената организация "Ергенекон", заподозряна в заговор за сваляне на правителството. Сейфи Октай, който беше министър на правосъдието в няколко коалиционни правителства в началото на 90-те години на 20-и век, беше задържан, след като полицията претърси няколко имота, които той притежава в Анкара. Другите арести бяха извършени в Анталия и Истанбул. (Ватан, Заман - 02/06/10; Анадолска информационна агенция, Ройтерс, Хюриет - 01/06/10)
