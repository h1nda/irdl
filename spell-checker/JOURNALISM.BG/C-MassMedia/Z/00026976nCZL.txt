ОССЕ заяви, че съдебната система на Косово се е оказала неефективна след етническото насилие през март 2004 г.
					04/07/2008
					 
						ПРИЩИНА, Косово -- В доклад, озаглавен "Четири години по-късно" и публикуван в четвъртък (3 юли), ОССЕ критикува съдебната система на Косово за начина, по който е разглеждала делата, свързани с безредиците през март 2004 г. Докладът отбелязва продължаващите трудности в осигуряването на свидетелски показания, неспособността да бъдат осъдени заподозрените извършители и дългите закъснения на съдебните процеси. Според доклада съдилищата в много от случаите не са отчитали наличието на етнически мотив като утежняващ вината фактор. Тим Гулдиман, ръководител на мисията на ОССЕ, отбеляза: "Това, което е сторено, не може да бъде върнато назад, но трябва да последват надлежни съдебни действия." Деветнадесет души бяха убити и повече от 900 ранени в безредиците, които етнически мотивирани инциденти разпалиха в цяло Косово.
						Други новини от четвъртък -- Президентът Фатмир Сейдиу подписа указ за откриване на посолство на Косово в Турция. Бяха издадени укази и за откриването на посолства в други девет държави, но не е ясно кога точно ще заработят те. (Kosovalive, Косовапрес, TurkishPress.com - 04/07/08; Уебсайт на ОССЕ, Б92, Макфакс - 03/07/08)
