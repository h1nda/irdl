Тирана е домакин на регионална конференция преди учение по действия в извънредни ситуации
					15/03/2006
					 
						ТИРАНА, Албания -- Във вторник (14 март) в Тирана започна тридневна регионална конференция, спонсорирана от Министерството на отбраната на САЩ, преди предстоящото съвместно учение за подобряване на взаимодействието в извънредни ситуации. Присъстват участници от Албания, България, Хърватия, Македония и Румъния, както и представители на Армения, Дания и Сърбия и Черна гора в качеството на наблюдатели. Заплануваното съвместно военно учение ще се проведе през май и ще симулира едновременно наводнение и терористични действия в пристанище. 
						Други новини -- Албания и Съединените щати подписаха във вторник споразумение за предоставяне на помощ от 2,5 млн. щатски долара за дейстия по обезвреждане на мини в балканската страна. Проектът ще продължи 18 месеца. 
						Също във вторник високопоставеният представител на финладския парламент Яри Вилен посети Тирана и призова основните албански политически партии да прекратят споровете си и да започнат да работят заедно. Заради пререканията законодателната работа е спряла напълно. (Албейниън Нюз - 15/03/06; AП, ЮПИ - 14/03/06)
