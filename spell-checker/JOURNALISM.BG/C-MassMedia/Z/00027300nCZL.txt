Американски сенатор поиска санкции срещу Белград
					05/08/2008
					 
						ВАШИНГТОН, САЩ -- Сръбски гражданин, издирван от американското министерство на правосъдието след сбиване в Ню Йорк, не се е явил в съда миналата седмица, съобщи американският сенатор Чарлз Шумър в понеделник (4 август). След това той настоя Вашингтон да наложи санкции срещу Белград заради липсата на сътрудничество по случая. Миладин Ковачевич, на 21 г., е обвинен в нападение срещу състудента си Брайън Стийнхауер в бар недалеч от Нюйоркския университет в началото на май. От тогава Стийнхауер е в кома. Ковачевич се е завърнал в Сърбия, след като е бил освободен под гаранция, като е използвал паспорт, издаден по спешност от сръбското консулство в Ню Йорк. "Имаше срок -- 1 август – който бе определен от Държавния департамент. Той не го спази," заяви Шумър за американски телевизионен канал. Той твърди, че ще поиска от Конгреса да преразгледа американската помощ за Сърбия, която възлиза на 50 млн. долара годишно. (Бета, B92 - 05/08/08; АФП, Танюг, Бета - 04/08/08)
