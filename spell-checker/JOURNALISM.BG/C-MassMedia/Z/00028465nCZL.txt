Солана заяви, че ЮЛЕКС може да се разположи в Косово до началото на декември
					23/11/2008
					 
						НЮ ЙОРК, Съединени щати -- Шефът по външната политика на ЕС Хавиер Солана изрази надежда, че мисията на ЕС ЮЛЕКС ще бъде разположена в Косово до началото на декември. Това изявление на Солана бе направено в петък (21 ноември) след среща в Ню Йорк с Генералния секретар на ООН Бан Ки Мун за реконфигурирането на ЮНМИК и разполагането на ЮЛЕКС. По-рано този месец, Бан предложи коригиран план от шест точки за разполагането на ЮЛЕКС, който бе приет от Сърбия, но отхвърлен от Косово. Информационна агенция "Бета" цитира официални представители от Брюксел, според които се водят разговори между САЩ, ООН и ЕС, за да убедят Прищина да приеме формулата на БАН "в някаква форма". Според плана албанските и сръбски полицаи в Косово ще имат различно командване. В районите с преобладаващо албанско население, полицията ще бъде под командването на ЕС, докато полицията в северните райони с преобладаващо сръбско население ще бъде под командването на ЮНМИК.
						В събота премиерът на Косово Хашим Тачи заяви за Радио Косова, че планът на ООН от шест точки е "мъртъв" и че Прищина е готова да преговаря само по нейното алтернативно предложение от четири точки. (Радио Косова, Maкфакс, БГНЕС - 22/11/08; Б92, Бета, Ройтерс - 21/11/08)
