Ашдаун: Войната в Ирак няма да засегне БиХ
21/03/2003
 
САРАЕВО, Босна и Херцеговина (БиХ) -- Върховният представител на международната общност в БиХ, Пади Ашдаун, заяви в четвъртък (20 март), че не очаква военният конфликт в Ирак да окаже някакво въздействие върху БиХ. Командващият СФОР генерал Уилям Уорд изказа същото мнение, като заяви, че мисията на миротворците няма да бъде повлияна от събитията в Ирак и че те ще продължат да издирват обвиняемите във военни престъпления.
На извънредна сесия в четвъртък, тристранното президентство на БиХ изрази съжаление от неуспеха за мирно разоръжаване на Ирак. Президентството заяви също, че ООН трябва да обмисли сериозно ролята си и да се включи активно в разрешаването на кризата предвид новите обстоятелства. Съветът на министрите на БиХ потвърди в четвъртък, че сигурността по границата е засилена с оглед на войната в Ирак и убийството на сръбския премиер Зоран Джинджич миналата седмица. (СРНА, БиХ Радио 1, БиБиСи, AФП - 20/03/03)
