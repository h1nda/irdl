Прокуратурата в Хага внесе окончателния обвинителен акт срещу Караджич
					20/10/2009
					 
						ХАГА, Холандия -- Както беше поискано, в понеделник (19 октомври) прокуратурата съкрати обвинението срещу Радован Караджич и го внесе в Трибунала в опит за ускоряване на процедурите срещу бившия босненски сръбски лидер. Процесът срещу него е насрочен за 26 октомври. Окончателният обвинителен акт съдържа 11 точки с обвинения в геноцид, военни престъпления и престъпления срещу човечеството, извършени по време на босненския конфликт от 1992-1995 г. Броят на местопрестъпленията, инцидентите и общините обаче е съкратен. (ХРТ, БХРТ, АФП, Ройтерс - 19/10/09)
