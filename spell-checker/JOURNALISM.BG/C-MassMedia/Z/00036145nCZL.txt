Албанската опозиция ще организира протести през октомври
					24/09/2010
					 
						ТИРАНА, Албания -- Опозиционните партии обявиха, че ще организират нови протести следващия месец в отговор на т.нар. от тях нехайство на правителството, отказващо да разгледа въпросите, свързани с общите избори през юни 2009 г. Представители на Социалистическата партия (СП) и на по-малките партии се срещнаха в четвъртък (23 септември), за да съгласуват позициите си. Председателят на Социалдемократическата партия Паскал Мило заяви, че опозицията търси прозрачност на изборния процес, добавяйки, че правителството продължава да игнорира всички инициативи за намиране на решение. СП твърди вече повече от година, че изборите са били манипулирани. (Топ Чанъл, Шекули, НОА, Лаймфундит, Balkan Web - 23/09/10)
