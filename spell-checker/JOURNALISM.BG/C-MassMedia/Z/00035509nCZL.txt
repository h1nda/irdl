Сръбски министър потвърди информацията за заплахи срещу семейството му
					02/08/2010
					 
						БЕЛГРАД, Сърбия -- Вътрешният министър Ивица Дачич потвърди в събота (31 юли), че семейството му е било поставено под полицейска закрила заради заплахи от групи на организираната престъпност. Местните медии предадоха, че един от най-опасните босове на сръбската мафия е заплашил Дачич, че едно от децата му ще бъде отвлечено, ако полицията не спре действията си срещу него. Съюзът на полицейските служители обеща да продължи да се бори с организираната престъпност. (Б92, Танюг - 31/07/10)
