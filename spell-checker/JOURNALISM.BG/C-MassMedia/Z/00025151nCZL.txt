Полицията на БиХ атакува организирана престъпна групировка
					16/01/2008
					 
						САРАЕВО, Босна и Херцеговина (БиХ) -- Полицията арестува четирима предполагаеми членове на организирана престъпна група по време на две акции в елитния квартал на Сараево "Циглане". В понеделник (14 януари) полицията задържа предполагаемия лидер на групата Мухамед Али Гази и други двама нейни членове. Във вторник полицията арестува брата на Гази, Азиз. Преди около десет дена полицията арестува петима други предполагаеми членове на групата. Друг един неин член се издирва. Групировката, за която се смята, че е една от най-големите в БиХ, е замесена в убийства, шантаж и изнудване. (Дневни Аваз - 16/01/08; Фена, РТРС -15/01/08)
