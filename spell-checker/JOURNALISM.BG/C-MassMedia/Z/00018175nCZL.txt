Говорител на Дел Понте каза, че Кощуница е обещал Младич да бъде предаден до края на април
					07/04/2006
					 
						ХАГА, Холандия -- Миналата седмица в Белград главният прокурор на ООН Карла дел Понте е получила уверенията на сръбския премиер Воислав Кощуница, че Ратко Младич ще бъде предаден до края на този месец, каза изпълняващият длъжността говорител на прокурора Антон Никофоров на пресконференция в четвъртък (6 април). Той не даде подробности. Обещанията, дадени от Белград, убедиха ЕС да продължи тази седмица със следващия кръг от преговорите по Споразумението за стабилизация и асоцииране. 
						Междувременно синът на Младич потвърди в четвъртък, че полицията е задържала четирима от роднините му. Те са били освободени след шест часа разпити. (Ройтерс, Б92, РТС, Бета, Танюг - 06/04/06)
