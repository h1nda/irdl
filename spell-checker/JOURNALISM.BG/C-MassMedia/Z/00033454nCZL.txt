Делегация на ЕП отправи призив за конституционни промени в БиХ
					17/02/2010
					 
						САРАЕВО, (БиХ) -- Заседанието на 12-ата интерпарламентарна среща между парламента на Босна и Херцеговина (БиХ) и Европейския парламент (ЕП) завърши във вторник (16 февруари) в Сараево. Членовете на делегацията на ЕП призоваха страната да продължи с конституционните промени, заявявайки, че това ще помогне на институциите на БиХ да изпълнят задълженията по интегрирането в ЕС. Ръководителят на делегацията Едуард Кукан каза пред журналисти, че БиХ трябва да промени конституцията си в съответствие с Европейската конвенция за правата на човека и да премахне дискриминационните разпоредби спрямо малцинствата в съответствие с неотдавнашното решение на Европейския съд за правата на човека. Има достатъчно време властите да одобрят промените преди общите избори през октомври, каза Кукан. (БХРТ, Фена, РТРС - 16/02/10)
