Ащдаун: "Безразличието на инвеститорите и бавният напредък ще изиграят ролята на санкции"
					19/05/2005
					 
						БАНЯ ЛУКА, Босна и Херцеговина (БиХ) -- Върховният представител Пади Ашдаун отново изказа своето разочарование от пропадналите политически разговори за реформата в полицията на БиХ. В интервю, публикувано в "Независне новине" в четвъртък (19 май), Ашдаун посочва, че налагането на санкции няма да бъде необходимо, тъй като загубата на международни инвестиции и преустановяването на напредъка на БиХ по пътя на присъединяване към ЕС сами по себе си са форма на санкции.
						Междувременно президентът на Република Сръбска (РС) Драган Чавич е заявил , че ще свика парламентарно заседание до 30 май за обсъждане на ситуацията. Макар и да твърди, че предлаганата полицейска система представлява отстъпление от Дейтънското споразумение, той предупреди, че отхвърлянето на реформата ще бъде знак за липса на готовност за навлизане в процеса на евроинтеграция и ще доведе до изолация на РС.
						Също в сряда Иво Миро Йович положи официална клетва в качеството си на нов хърватски член на тристранното председателство на БиХ. Йович, който е член на Хърватската демократическа партия, поема поста, след като Ашдаун отстрани от него Драган Чович заради скандал, свързан със злоупотреби. (Независне новине - 19/05/05; Източници на СВП, ПБС БиХ, НТВ Хаят, РТРС - 18/05/05)
