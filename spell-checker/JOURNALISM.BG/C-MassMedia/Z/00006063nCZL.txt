Скопие да назначи преговарящ в спора с Гърция за името на страната, предлага посредникът на ООН
23/02/2003
 
СКОПИЕ, Македония -- Македонското правителство да назначи възможно най-скоро представител за двустранните преговори в спора с Гърция за наименованието на страната, предложи посредникът от ООН Матю Нимиц по време на посещението си в Скопие в петък (21 февруари). Американският дипломат разговаря с македонския президент Борис Трайковски, премиера Бранко Цървенковски и външния министър Илинка Митрева. Нимиц заяви, че е получил уверения за готовността на новото правителство да продължи преговорите с Гърция, която по исторически причини не признава конституционното име на страната. (МИА, A1 TВ - 22/02/03)
