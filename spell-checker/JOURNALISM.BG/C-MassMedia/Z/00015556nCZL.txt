Съветът на Европа настоява да бъдат създадени независими комисии за борба с корупцията в западната част на Балканския полуостров
		11/08/2005
		 
			СТРАСБУРГ, Франция -- В доклад, публикуван в сряда (10 август) Съветът на Европа (СЕ) призовава за създаването на силни независими институции за борба с корупцията в страните в западната част на Балканския полуостров. Докладът се базира на резултатите от регионална конференция, проведена неотдавна в Скопие по проблемите на Албания, Босна и Херцеговина, Хърватия, Македония и Сърбия и Черна гора, включително и Косово. Според доклада през последните години страните от западната част на Балканския полуостров са отбелязали напредък в борбата с корупцията, като са разработили и осъществили задълбочени стратегии и са инициирали законодателни промени в съответствие с международните и ЕС стандарти. В същото време в доклада се отбелязва, че съществуват проблеми, които спъват усилията за борба с корупцията. Сред тях са липсата на политическа воля, недостатъчно кадри, забавяне на реформите и неясно определени мандати на антикорупционните агенции. (Уеб сайт на СЕ - 10/08/05)
