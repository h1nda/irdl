Хърватка настоява за ускоряване завръщането на бежанците
22/05/2003
Завръщането на бежанците, прогонени по време на конфликта в бивша Югославия, е главен приоритет. Хърватският президент счита, че едно тристранно споразумение ще помогне.
От Наташа Радич за Southeast European Times от Загреб - 22/05/03
 
 
Хърватският президент Стипе Месич иска да ускори процеса на завръщане на бежанците и предложи сключване на тристранно споразумение на най-високо равнище между Хърватска, Сърбия-Черна Гора и Босна и Херцеговина (БиХ).
Ако бъде подписан, документът ще изпрати ясен политически сигнал не само на тези, които още не са се завърнали в родните си места, но и на ЕС и НАТО, които многократно заявяват, че завръщането на бежанците е възлов въпрос, който трябва да бъде решен.
Вече повече от осем години след края на конфликата в бивша Югославия правителствата на участвалите страни се опитват да поощрят бежанците да се завърнат по домовете им. Но остават неразрешени проблеми: някои от къщите са разрушени, а в много са се настнанили други хора.
Веднага след конфликта чуждите правителства се опитаха да ускорят процеса, като предоставиха зничителна финансова помощ. Те оказаха съдействие във възстановявание на къщите и призоваваха бежанците да се завърнат, като ги убеждаваха в ползата от помирението. След като страните от региона разработиха свои планове за убеждаване на бежанците, международната помощ започна да намалява.
Въпреки че Хърватска, Босна и Херцеговина и Сърбия-Черна Гора изразиха желание да се присъединят към евро-атлантическите съюзи, политическите институции в Брюксел заявиха ясно, че процесът на завръщане на бежанците е възлов въпрос, който трябва да бъде решен. Постигнатите резултати са обнадеждаващи, но не са особено големи. Някои от бежанците не желаят да се завърнат по домовете си, тъй като са се установили в други места. Тези, които искат да се завърнат се нуждаят от помощ да им бъде върната собствността.
Месич е решил да поеме ръководна роля и да убеди другите ръководители да подпомогнат процеса на завръщане, като отправят ясно послание. Неговата инициатива бе приета с одобрение.
След началото на демократичните промени страните в региона започнаха да си сътрудничат по-активно. Трябва да бъдат предприети нови стъпки за укрепване на стабилността и мира. Месич вярва, че е настъпило подходящо време за затваряне на главите от историята на конфликтите, например проблема с бежанците, и отправи призив за международна помощ.
След завършване на преговорите ще бъде подписан тристранен документ на високо равнище. Според Месич споразумението трябва да се основава на общите принципи и ценности и да бъде последвано от мерки, които да доведат до конкретни резултати.
