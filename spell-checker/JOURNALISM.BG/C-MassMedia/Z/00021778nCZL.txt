Косовските албанци протестират срещу плана на Ахтисаари
					04/03/2007
					 
						ПРИЩИНА, Косово, Сърбия -- Няколко хиляди етнически албанци се събраха в Прищина в събота (2 март), за да протестират срещу плана на пратеника на ООН Марти Ахтисаари за бъдещето на Косово. Демонстрацията бе организирана от групировката "Ветевендоса" ("Самоопределение") и премина без инциденти за разлика от предишния протест преди две седмици. "Ветевендоса" иска правителството да спре преговорите със Сърбия и да провъзгласи Косово за независима държава. Протестиращите също поискаха да се сложи край на присъствието на ООН в провинцията. Президентът на Косово Фатмир Сейдиу и премиерът Агим Чеку призоваха за бойкот на демонстрацията, подчертавайки, че всяко насилие ще блокира плана на Ахтисаари към независимост. (АФП, AП, Интърнашънъл Хералд Трибюн, Фокус, Бета, Танюг, КосоваЛайв - 03/03/07)
