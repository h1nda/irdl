България одобри проекта „Набуко” 
					22/07/2010
					 
						СОФИЯ, България -- В сряда (21 юли) правителството одобри споразумение в подкрепа на газопровода „Набуко”. Подкрепяният от ЕС проект трябва да транспортира 31 милиарда кубически метра природен газ от Каспийския регион за Европа в опит да бъде намалена зависимостта от руските доставки. Очаква се газопроводът да бъде пуснат в експлоатация до края на 2014 г. „Набуко” е в конкуренция с руския проект „Южен поток”, който ще пренася руски газ за Европа, като заобикаля Украйна. България заявява, че подкрепя и двата проекта. В сряда руският министър-председател Владимир Путин се обади по телефона на българския си колега Бойко Борисов, за да обсъдят сътрудничеството в областта на енергетиката. (Ройтерс, РИА-Новости, Дарик - 21/07/10)
