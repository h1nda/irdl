Бомба избухна в Атина
					28/12/2009
					 
						АТИНА, Гърция -- Самоделна бомба избухна късно в неделя (27 декември) пред офисите на националната банка и застрахователна агенция в атинския квартал Неос Космос, нанасяйки щети на сградата и на колите наоколо. "В местен вестник бе получено телефонно обаждане с предупреждение за взрива около 15 минути преди експлозията, но никой не е поел отговорност за атентата", съобщиха от полицията. Няма ранени, тъй като полицията огради района след предупреждението. (AНА-MПА - 28/12/09; ДПА, Дойче Веле, Ройтерс, AФП - 27/12/09)
