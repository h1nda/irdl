Хърватският премиер Санадер отхвърли избора между ЕС и ЗЕРЗ
					04/03/2008
					 
						ЗАГРЕБ, Хърватия -- Министър-председателят Иво Санадер отхвърли в понеделник (3 март) необходимостта от избор между членството в ЕС и хърватската защитена екологична риболовна зона (ЗЕРЗ) в Адриатика. В слово по време на публично събитие Санадер каза, че истинският въпрос е дали Хърватия може да защити своите национални интереси при получаването на членство в ЕС. Той заяви, че страната може да направи това, и добави, че очаква всички останали въпроси да бъдат решени. Италия и Словения се противопоставят на установяването на ЗЕРЗ. Хърватия покани двете държави на разговори, но до момента само Словения се е съгласила да участва. (ХРТ, Вечерни Лист - 03/03/08)
