Премиерът на Косово се среща с координаторите на работните групи по стандартите 
					21/12/2004
					 
						ПРИЩИНА, Косово, Сърбия-Черна гора -- Косовският премиер Рамуш Харадинай се срещна в понеделник (20 декември) с координатори на осемте работни групи за прилагане на международните стандарти в Косово. Те са обсъдили предстоящите дейности и са се споразумели, че техни екипи ще изработят и представят оперативни планове в рамките на една седмица. Сръбски представители не са взели участие в срещата. 
						Други новини от понеделник: Лидери на косовските сърби призоваха сръбския премиер Воислав Кощуница да приеме поканата за разговори по децентрализацията и сигурността, за която се съобщава, че е била отправена от страна на шефа на УНМИК Сьорен Йесен-Петерсен. Според тях стартирането на преговори между УНМИК и Белград би могло да доведе до евентуално участие в институциите на провинцията. (Политика - 21/12/04; Koсоволайв, Бета, Б92, Taнюг - 20/12/04)
