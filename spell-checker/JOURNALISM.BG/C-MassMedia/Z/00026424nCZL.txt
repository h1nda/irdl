Румънският вътрешен министър ще посети Италия във връзка с проблема с имигрантите
					13/05/2008
					 
						БУКУРЕЩ, Румъния -- Министър-председателят Калин Попеску Търичану съобщи в понеделник (12 май), че вътрешният министър Кристиан Давид ще посети тази седмица Италия в опит да уталожи растящата враждебност към румънските имигранти. Поредица от престъпления с участието на лица от румънски произход очерниха имиджа на имигрантите от тази страна. Според съобщенията новото правителство на Италия обмисля в отговор да въведе отново проверките по границите и присъда от четири години затвор за нелегална имиграция. Правителството ще обсъди предложението тази седмица. Търичану обяви планираната визита на Давид по време на извънредно заседание на правителството. (АФП, Медиафакс, Ройтерс, АП, Hotnews.ro - 12/05/08)
