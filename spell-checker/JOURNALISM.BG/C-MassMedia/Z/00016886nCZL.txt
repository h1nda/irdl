Министърът на вътрешните работи на България уволни шефовете на регионална полиция заради смъртта на задържан
		08/12/2005
		 
			СОФИЯ, България -- Министърът на вътрешните работи Румен Петков призна в сряда (7 декември), че задържан през миналия месец е умрял в резултат на полицейско насилие и потвърди, че е уволнил ръководството на регионалната полиция в Благоевград - мястото на инцидента. Ангел Чората Димитров, 38-годишен, е умрял по време на полицейска акция срещу организираната престъпност, предприета след убийството на известния банкер Емил Кюлев в София. Полицията преди това бе отрекла твърденията на роднините на Димитров, че той е умрял вследствие на насилие от страна на полицията, заявявайки че причината за смъртта му са наркотици. (Новинар - 08/12/05; бТВ, Медиапул - 07/12/05)
