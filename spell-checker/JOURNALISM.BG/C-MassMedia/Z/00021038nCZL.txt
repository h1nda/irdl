EК задейства предпазна клауза срещу България във връзка с авиационната безопасност
					20/12/2006
					 
						СОФИЯ, България -- В сряда (20 декември) Европейската комисия (ЕК) задейства предпазна клауза срещу България във връзка с авиационната безопасност. В съобщение за пресата на ЕК се посочват "недостатъчните възможности на българската администрация по гражданска авиация да упражнява подходящ надзор над самолетния персонал и организациите по поддръжката". Основният резултат от решението е, че българските превозвачи няма да се смятат за "превозвачи на Общността". Те обаче могат да продължат да оперират като "оператори от трета страна" до и от страни, членки на Съюза, в съответствие със съществуващите двустранни споразумения. (Монитор - 20/12/06; Дарик - 19/12/06)
