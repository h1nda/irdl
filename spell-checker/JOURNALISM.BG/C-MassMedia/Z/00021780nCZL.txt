Външните министри на ПСЮЕ подкрепиха компромиса по проблема за статута на Косово
					04/03/2007
					 
						ЗАГРЕБ, Хърватия -- Съвместна декларация, приета в края на двудневната среща на външните министри на страните, участващи в Процеса за сътрудничество в Югоизточна Европа (ПСЮЕ) в петък (2 март), призова за компромис по отношение на проблема за определяне на окончателния статут на Косово и потвърди подкрепата за работата на специалния пратеник на ООН Марти Ахтисаари. В документа се казва, че всяко решение трябва да се основава на плана на Ахтисаари, на резолюция 1244, на ООН на насоките на Контактната група и на хартата на ПСЮЕ, като същевременно се гарантира пълно зачитане на правата на малцинствата.
						В събота американският помощник държавен секретар по европейски и евроазиатски въпроси Даниел Фрид предсказа, че статутът на Косово ще бъде определен скоро и по мирен начин. Той даде интервю за сръбската държавна телевизия РТС преди посещението си в Белград, Прищина и Скопие тази седмица. (Албейниън Нюз, Виести, РТС, Танюг - 03/03/07; ХИНА, ХРТ - 02/03/07)
