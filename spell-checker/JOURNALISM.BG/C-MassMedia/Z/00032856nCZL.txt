Инцко се срещна с премиера на РС Додик
					24/12/2009
					 
						САРАЕВО, Босна и Херцеговина (БиХ) -- Върховният представител Валентин Инцко предупреди в сряда (23 декември) министър-председателя на Република Сръбска (РС) Милорад Додик, че отхвърлянето на правомощията, предоставени на върховния представител, би означавало нарушение на Дейтънското мирно споразумение и резолюциите на Съвета за сигурност на ООН. По време на разговорите в Баня Лука Инцко подчерта, че международната общност единодушно е подкрепила неговото решение за удължаване на мандата на международните съдии и на прокурорите, работещи по дела за военни престъпления. Босненските сърби твърдо се противопоставят на тази мярка и заплашват да проведат референдум по въпроса. По време на срещата в сряда Додик каза, че лидерите на РС няма да се откажат от правото си да се съобразяват с общественото мнение. (Дневни Аваз, Фена, РТРС, СВП - 23/12/09)
