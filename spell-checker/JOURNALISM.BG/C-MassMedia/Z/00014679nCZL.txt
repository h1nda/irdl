Потвърдено е пътуването на Дел Понте в региона в началото на юни 
					25/05/2005
					 
						ХАГА, Холандия -- Главният прокурор на ООН Карла дел Понте ще посети Белград, Загреб и Сараево в началото на юни, потвърди нейната говорителка Флорънс Хартман във вторник (24 май). Дел Понте ще осъществи регионалната си обиколка преди да направи обръщение към Съвета за сигурност на ООН на 13 юни, в което ще докладва за сътрудничеството на бившите югославски републики с трибунала. 
						Също във вторник съдебен състав на трибунала на ООН изслуша аргументите на адвокатите, представляващи бившия премиер на Косово Рамуш Харадинай. Бившият косовски албански партизански командир иска освобождаване под гаранция до започване на процеса срещу него. Прокурорите се противопоставят на искането. (Фена, Танюг, Б92 - 24/05/05)
