Бомбена заплаха затвори летището в София
					21/01/2008
					 
						СОФИЯ, България -- Бомбена заплаха затвори международното летище в София за повече от час в неделя (20 януари), което наложи закъснения на полетите. Неидентифицирана жена се е обадила в полицията около обяд и е съобщила, че в стария терминал на летището има експлозивно устройство. Полицията евакуира и претърси терминала, но след това летището възстанови нормалната си дейност, след като не бяха открити подозрителни предмети. (Дарик, Синхуа, ЮПИ, Актуално, Ройтерс, Фокус - 20/01/08)
