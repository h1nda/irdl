Възобновен е диалогът между Прищина и Белград
05/03/2004
 
ПРИЩИНА, Косово, Сърбия и Черна гора -- В четвъртък (4 март) бе възобновен диалогът между Сърбия и Косово, който бе прекъснат в края на миналата година. Сръбската делегация пристигна в Прищина, където ще се проведат разговорите, с което се отбеляза първото официално посещение на сръбски официални лица в провинцията след конфликта в Косово през 1999 г. Първата точка от дневния ред включва енергийни въпроси, а следващата седмица разговорите ще се съсредоточат върху проблема с безследно изчезналите лица. Целта е да се разгледат практически въпроси, които не се отнасят пряко към въпроса за окончателния статут на Косово. (Б92, Бета, Би Би Си - 04/03/04)
