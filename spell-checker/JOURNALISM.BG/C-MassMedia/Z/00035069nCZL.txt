ЮЛЕКС арестува заподозрян военнопрестъпник в Западно Косово 
					24/06/2010
					 
						ПРИЩИНА, Косово -- В сряда (23 юни) ЮЛЕКС арестува мъж по подозрения в извършването на военни престъпления, но не съобщи самоличността му. „Изпълнителният полицейски отдел на ЮЛЕКС, под надзора на Специалната прокуратура, извърши обиск в дома и арестува заподозрян мъж във връзка с военни престъпления в района на Дяково”, се казва в изявление на мисията на ЕС. Операцията е била част от разследване на възможно малтретиране на хора, задържани в лагери на "Армията за освобождение на Косово" в Северна Албания по време на конфликта от 1998-1999 г. (ТВ 21, РТК, Алсат, Телеграфи, Клан Косова - 23/06/10)
