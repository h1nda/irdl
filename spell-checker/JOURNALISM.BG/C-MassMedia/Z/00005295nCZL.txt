Българската опозиция подкрепя промените в конституцията, свързани с НАТО
05/12/2002
 
СОФИЯ, България -- Дясната опозиционна партия Съюз на демократичните сили (СДС) ще предложи план за приемане на България в НАТО, който да осигури политически консенсус по време на процеса. Това заяви лидерът на СДС Надежда Михайлова в сряда (4 декември) на срещата си с американския посланик в България Джеймс Пардю. Политическият консенсус ще улесни и ускори процеса на изпълнение на критериите за членство, каза Михайлова. СДС ще подкрепи също предложението за промени в конституцията, според които Министерския съвет ще може да удовлетворява искания от страна на НАТО за български военни части или за преминаване през територията на България. Понастоящем такива решения се вземат от парламента. (БТВ - 05/12/02; БТА, Медиапул - 04/12/02)
