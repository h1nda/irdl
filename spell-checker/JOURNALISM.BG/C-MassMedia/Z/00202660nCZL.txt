Македония
		Локални избори
		13/03/2005
		 Македонска информационна агенция, EUBusiness, РСЕ/РС
 
		
			Кратък обзор на изборите
			 Мнозина смятаха местните избори в Македония през март и април 2005 г. за проверка на политическата стабилност на страната, която се готви да продължи напред по пътя на присъединяване към ЕС. Изборите преминаха мирно и премиерът на страната, Владо Бучковски, приветства процеса като "модел" за бъдещето.
			 Международните наблюдатели също похвалиха мирното провеждане на изборите, но казаха, че има доказателства за нередности по време и на трите тура. 
			
			 Според наблюдателите на ОССЕ тези нередности включват групово гласуване, фалшификации, откраднати бюлетини, заплахи и нарушаване на правото на гласоподавателите да гласуват тайно. Организацията критикува властите, че не са се справили успешно с проблемите, като отбеляза, че подобни нередности – често на същите места – са наблюдавани по време и на трите тура.
		 
			 Осемнадесет кмета бяха избрани по време на първия тур на изборите, а на 47 места кандидатите отидоха на втори тур на 27 март. Освен това в 19 общини и в град Скопие изборите бяха повторени или проведени със закъснение на 10 април.
			
			Общо 36 кметски места бяха спечелени от управляващата коалиция „За Македония заедно”, а етническият албански Демократичен съюз за интеграция – партньор в управляващата коалиция – спечели 15 кметски места. Опозицията ВМРО-ДПМНЕ спечели 21 места. ВМРО-Народна партия спечели 3 кметски места, Демократичната партия на албанците/Партия за демократичен просперитет – 2, а Македоно-ромският съюз - 1. На седем места изборите бяха спечелени от кметове, подкрепяни от обединения на избирателите.
 
			
 В надпреварата за град Скопие Трифун Костовски спечели с 96207 гласа, изпреварвайки Ристо Пенов, кандидат на ръководената от СДСМ коалиция, който получи 26052 гласа.
