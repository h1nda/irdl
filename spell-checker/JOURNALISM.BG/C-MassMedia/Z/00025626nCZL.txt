Косовските сърби искат руските мироподдържащи части да се върнат обратно
					28/02/2008
					 
						ПРИЩИНА, Косово -- Сръбският национален съвет (СНС), най-влиятелната сръбска НПО в Косово, призова в сряда (27 февруари) руските мироподдържащи части да се завърнат в бишата сръбска провинция. Москва изтегли своя контингент от ръководените от НАТО мироподдържащи сили в Косово в средата на 2003 г., четири години след разполагането им там.
						Други новини -- Десетки сръбски полицаи от района на Гниляне в Косово не се явиха на работа в сряда в знак на протест срещу едностранното обявяване на независимост от Косово на 17 февруари. Сръбският министър на инфраструктурата Велимир Илич каза, че създаването на отделна полицейска структура в частите от Косово, населени предимно от сърби, е част от плана за действие на неговото правителство. (Ройтерс, Б92, Фонет, Бета, Гласът на Америка - 27/02/08)
