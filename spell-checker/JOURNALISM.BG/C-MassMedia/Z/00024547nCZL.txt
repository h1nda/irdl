Албанското правителство наложи глоби на компаниите за мобилни телефонни услуги
					13/11/2007
					 
						ТИРАНА, Албания -- Агенцията за защита на конкуренцията в страната обяви в понеделник (12 ноември), че е наложила глоби на двата албански мобилни оператора на обща стойност 3,8 млн. евро за договаряне на цени. "Албански мобилни комуникации" (АМК) и "Водафон Албания" са обвинени в злоупотреба с монополното си положение и налагане на високи цени на своите клиенти. Агенцията е установила, че двамата оператори са фиксирали своите цени много над средните за ЕС и региона през 2004 и 2005 г. АМК е собственост на гръцко-норвежката компания "Космоте Теленор" и заедно с "Водафон" има повече от 2 милиона абоната. Турска компания, която закупи албанския телеком по-рано тази година, ще пусне на пазара нов GSM оператор през 2008 г. (АП - 12/11/07)
