СПС отбеляза 20-та си годишнина
					18/07/2010
					 
						БЕЛГРАД, Сърбия -- Социалистическата партия на Сърбия (СПС) отбеляза 20-та си годишнина в събота (17 юли). Социалистическият лидер Ивица Дачич заяви, че СПС ще бъде съюзник на съюзи и асоциации, които се борят за демокрация и социална справедливост. Дачич потвърди, че интеграцията в ЕС е главната стратегическа цел за Сърбия. Конгресът на СПС ще се проведе на 11 декември, когато ще бъде приета новата програма на партията. Президентът Борис Тадич, местни политици и дипломати присъстваха на събитието. (Б92, РТС - 17/07/10)
