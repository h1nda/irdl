Турция бомбардира позиции на ПКК в Северен Ирак
					08/02/2009
					 
						AНКАРА, Турция -- Военновъздушните сили са бомбардирали позиции, за които се смята, че са на терористичната Кюрдска работническа партия (ПКК) в Северен Ирак, заяви на пресконференция в петък (6 февруари) бригаден генерал Метин Гурак. Той каза, че самолетите са извършили атаките в сряда и четвъртък. 
						Същевременно Върховният наказателен съд в Истанбул реши късно в петък да освободи генерала от резерва Хурсит Толон, който бе арестуван от полицията преди седем месеца по подозрения, че е участвал в антиправителствения заговор на "Ергенекон". Толон има здравословни проблеми след арестуването си, но съдебни източници обясняват освобождаването му с юридическия му статту и липсата на доказателства. (Хюриет, Mилиет - 07/02/09; Ройтерс, AПА - 06/02/09)
