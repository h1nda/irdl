Босненската полиция арестува шест лица за трафик на оръжие
					17/10/2008
					 
						САРАЕВО, Босна и Херцеговина (БиХ) -- Полицията съобщи в четвъртък (16 октомври), че е задържала шест лица, за които се смята, че са били замесени във верига за контрабанда на оръжие, работеща в няколко страни от ЕС. Служителите на реда са арестували шестимата в сряда и четвъртък в Сараево и в три други централни града: Травник, Витез и Зеница. Ръководителят на Държавната агенция за разследване и охрана Драган Лукач каза, че полицията е задържала големи количества оръжия и боеприпаси по време на обиските, извършени на осем места в страната. (Фена, АФП - 16/10/08)
