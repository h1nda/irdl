Българското правителство одобри антикризисни мерки
					01/04/2010
					 
						СОФИЯ, България -- В сряда (31 март) правителството одобри пакет от 59 антикризисни мерки, договорени от Икономическия и социален съвет, заедно с една допълнителна мярка, отнасяща се до покриването на разноските по престой в болница, се казва в официално изявление. Освен за облекчаване на последствията от рецесията, планът има за цел укрепване на публичните финанси, както и да осигури стимули за по-бързо икономическо възстановяване. Нетният ефект от мерките е да се икономисат или съберат около 800 милиона евро, или 2,4 % от прогнозния БВП, като те не включват евентуално увеличаване на ДДС. Министър-председателят Бойко Борисов настоя, че това увеличение остава като възможност, ако не могат да бъдат анулирани 150 договора, подписани от предишното правителство в периода 2007-2009 г. Те са на обща стойност от около 1,05 милиарда евро. (Сега, 24 часа - 01/04/10; Дневник, Дарик - 31/03/10)
