Ашдаун и Терзич призоваха за нови разговори по полицейската реформа в БиХ
					24/07/2005
					 
						САРАЕВО, Босна и Херцеговина (БиХ) -- Върховният представител на международната общност в БиХ Пади Ашдаун и премиерът на БиХ Аднан Терзич призоваха за нови разговори за деблокиране на жизнено важната за страната полицейска реформа, съобщиха от офиса на Ашдаун в петък (22 юли). Двамата апелираха към всички партии, присъстъвали на предишните преговори във Власич да участват в новата среща, насрочена за вторник в Сараево. Основна тема на разговорите ще бъде договаряне на стъпките, необходими за провеждане на ключовата полицейска реформа. Преструктурирането на полицейската система в БиХ е едно от главните условия, поставени от ЕС за започване на преговорите с БиХ по споразумението за стабилизация и асоцииране.
						Инициативата във Власич се провали, след като босненско-сръбските власти отказаха да приемат концепцията за реформата, главно поради прекрояването на полицейските райони. (Независне новине, ПБС БиХ - 23/07/05)
