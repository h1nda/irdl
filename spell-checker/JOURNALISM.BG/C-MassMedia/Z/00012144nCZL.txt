Представители на НАТО и Албания обсъждат въпроси на отбраната
					29/09/2004
					 
						ТИРАНА, Албания -- Министърът на отбраната Пандели Майко се срещна във вторник ( 28 септември) с помощник-генералния секретар на НАТО Гюнтер Алтенбург. Двамата са обсъдили напредъка на отбранителните реформи и изпълнението на националния План за действие за членство. Майко е брифирал Алтенбург относно напредъка в преструктурирането на армията и прилагането на стандартите на НАТО. На свой ред Алтенбург даде висока оценка на албанското участие в международните мироподдържащи мисии в Афганистан и Босна и Херцеговина. 
						Също във вторник Албания е подписала споразумение с Косово за избягване на двойното данъчно облагане и за насърчаване на икономическото сътрудничество. Косово вече подписа подобно споразумение със САЩ. (АТА, РТВ21, Косовалайв - 28/09/04)
