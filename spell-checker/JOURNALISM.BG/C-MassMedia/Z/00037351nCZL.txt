Кипърски турци протестират срещу изявления на Ердоган 
					08/02/2011
					 
						НИКОЗИЯ, Кипър -- Кипърски турци членове на профсъюзите и поддръжници на левите партии се присъединиха към демонстрация в северната част на Никозия в понеделник (7 февруари) в знак на протест срещу определяните от тях като „пренебрежителни” изявления от страна на турския министър-председател Реджеп Тайип Ердоган. В неделя той призова турските кипърски власти да открият участниците в голямата демонстрация на 28 януари срещу политиката на строги икономии на правителството, която произтича от протокол, подписан с Турция. Някои протестиращи носеха плакати с критики срещу намесата на Турция - и специално тази на Ердоган - в техните вътрешни работи. Организаторите на шествието в понеделник пред турското посолство в Северна Никозия и офиса на лидера Дервиш Ероглу заявиха, че предстои масова демонстрация. (Сайпръс Мейл - 08/02/11; Синхуа, Хюриет - 07/02/11)
