22/07/2005
		 
			ПРИЩИНА, Косово, Сърбия и Черна гора -- Правителството на Косово изрази загриженост в четвъртък (21 юли) по отношение на възможността въоръжени групировки да се опитат да постигнат политическите си цели чрез употреба на сила в Македония. Кабинетът на премиера Байрам Косуми изрази подкрепата си за правителството на Македония в прилагането на Охридското споразумение, отбелязвайки, че всяка дестабилизация в Македония може да има негативни последици и за Косово. Също така бе подчертано, че никой, който се опита да използва сила в Македония, няма да получи нито одобрение, нито морална подкрепа в Косово. (Б92, A1 - 21/07/05)
