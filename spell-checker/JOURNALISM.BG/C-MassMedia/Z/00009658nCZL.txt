Съдът на БиХ потвърждава 30-дневен арест за бивши хърватски отговорни служители
29/01/2004
 
САРАЕВО, Босна и Херцеговина (БиХ) -- Съдът на БиХ отхвърли в сряда (28 януари) жалбите на бившия хърватски член на председателството на БиХ Анте Йелавич, бившия министър на отбраната на Федерация БиХ (ФБиХ) Мирослав Пърче и бившия директор на застраховането на Херцеговина, Мирослав Рупчич, и потвърди, че те ще останат в ареста 30 дни. Тримата бяха задържани миналата седмица по обвинения в служебни престъпления и незаконно присвояване.
Също в сряда Камарата на народите на ФБиХ одобри сформирането на комисия за разследване на обстоятелствата по задържането на Йелавич и Пърче. Комисията има за цел да установи дали са били нарушени техните човешки права. (Източници на СВП - 29/01/04; ПБС БиХ - 28/01/04)
