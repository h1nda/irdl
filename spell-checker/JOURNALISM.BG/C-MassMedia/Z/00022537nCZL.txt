Хиляди демонстираха в Крайова в подкрепа на Бъсеску
					13/05/2007
					 
						КРАЙОВА, Румъния -- Повече от 30 000 души участваха в митинг в събота (12 май) в Крайова в подкрепа на временно освободения от длъжност президент Траян Бъсеску преди планирания референдум за импийчмънт на 19 май. Националното допитване ще потвърди или отмени решението на парламента да освободи Бъсеску, когото депутатите обвиняват в нарушения на конституцията. В обръщение към демонстрантите, Бъсеску подчерта, че иска да модернизира Румъния. Той обвини управляващите партии, че предават страната в ръцете на олигарсите. (Медиафакс, Ромпрес - 12/05/07)
