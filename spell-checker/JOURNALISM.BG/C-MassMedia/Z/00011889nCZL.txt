Заместник-ръководителят на ДСИ призовава за бойкот на македонския референдум
					06/09/2004
					 
						СКОПИЕ, Македония -- Заместник-ръководителят на младшия партньор в правителството Демократичният съюз за интеграция Теята Арифи призова към бойкот на планирания в Македония референдум по новите закони за децентрализацията. В прес-съобщения от понеделник (6 септември) се цитират нейните думи, според които тя е заявила пред албанската програма на "Гласа на Америка", че референдумът "би възпрепятствал осъществяването на Мирните споразумения от Охрид". В същото време, е казала тя, вотът, насрочен за 7 ноември, може да предостави на македонците възможност да си изяснят дали подкрепят интеграцията в евро-атлантическите структури. (Вест, Дневник - 06/09/04)
