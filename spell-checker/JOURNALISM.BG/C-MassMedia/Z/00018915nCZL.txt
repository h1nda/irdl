Представителят на НАТО в БиХ отхвърли критиките на МНСБЮ 
					13/06/2006
					 
						САРАЕВО, Босна и Херцеговина (БиХ) -- В интервю за "Ослободжение" от понеделник (12 юни) началникът на Постоянния щаб на НАТО в Сараево, генерал Луис Уебър, отхвърли неотдавнашния коментар на главния прокурор на Трибунала на ООН за военни престъпления Карла дел Понте, която отправи критики към НАТО и ЮФОР за това, че не са арестували издирвания Радован Караджич. Ако НАТО и ЮФОР знаеха къде се крие Караджич, те щяха да направят всичко възможно да го заловят, каза Уебър. Той определи също като незадоволително нивото на сътрудничество от страна на правителството на Република Сръбска. (Ослободжение - 12/06/06)
