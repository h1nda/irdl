Докладчик казва, че БиХ изпълнява повечето условия за либерализиране на визите.
					26/04/2010
					 
						САРАЕВО, Босна и Херцеговина (БиХ) -- Докладчикът на Европейския парламент (ЕП) за либерализацията на визите за Западните Балкани, Таня Файон, смята, че БиХ е изпълнила повечето от критериите за либерализиране на визите за ЕС. В интервю за всекидневника "Независне Новине", публикувано в събота (24 април), тя посочи, че Европейската комисия ще внесе предложение за премахване на визите за БиХ в края на май или началото на юни. Тя не спомена конкретна дата, от която премахването на визите би влязло в сила, a само, че вероятно това би могло да се случи преди общите избори през октомври. Тя повтори отново, че това ще зависи от политическата воля на ЕС и равнището на готовност на Сараево. (БХРТ, РТРС, СРНА - 25/04/10; Независне Новине - 24/04/10)
