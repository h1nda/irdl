ПРООН: Повече страни от ЮИЕ се нареждат сред страните с високо равнище на човешко развитие
					28/12/2007
					Албания, Босна и Херцеговина, България, Гърция, Кипър, Македония, Румъния и Хърватия,се нареждат сред 70 страни в света с високо равнище на човешкото развитие, според годишния доклад на ПРООН, публикуван в края на ноември.
					(Търкиш Дейли Нюз - 04/12/07; Агенция София Нюз - 28/11/07; ПРООН, Ройтерс, София Ехо - 27/11/07)
 
					 
						
Докладът бе публикуван от ПРООН миналия месец. [ПРООН]
						Албания и Македония имат постижения, които им дават възможност за първи път да се присъединят към групата страни с високо равнище на човешкото развитие, според годишния доклад на ПРООН за човешкото развитие, публикуван на 27 ноември. 
						Както и при предишни години, докладът класира 175-те страни, членки на ООН, заедно с Хонконг и палестинските територии, според тяхното равнище на човешко развитие, като ги групира в три групи: високо, средно и ниско. Сърбия и Черна гора са сред 17-те страни, които не са включени в Индекса на човешко развитие (ИЧР) тази година поради недостатъчно данни. 
						Индексът оценява средните постижения на страните според три основни измерения на човешкото развитие: продължителност на живота, грамотност сред възрастните и доходи, оценени чрез паритета на БВП на глава от населението и покупателната способност в американски долари. Повечето от данните, използвани в индекса са за 2005 г. 
						Тази година Исландия е на първо място с индекс от 0,968 пред Норвегия, която бе на първо място през предишните шест години. Австралия, Канада и Ирландия заемат следващите три места. 
						Албания и Македония бяха включени с индес от 0,801 всяка, само с 0,001 над индекса, който отделя групата от тази на страните със средно равнище на човешко развитие. 
						Албания се изкачи с пет места до 68-мо място след като подобри общия си индекс с 0,017, благодарение на по-високия индекс на продължителността на живота и ръст на БВП на глава от населението с повече от $300. 
						Макар че Македония е подобрила общия си индекс с 0,005, страната сега е на 69-то място, спад в сравнение с 66-то място миналата година, когато групата на страните с високо човешко развитие включваше 63 страни. По-високият й резултат отразява нарастването на нейния БВП на глава от населението с около $600 и подобрение с 0,1% на общото съотношение на записване в основни, средни и висши учебни заведения до 70,1% тази година. 
						Всички други страни от ЮИЕ с изключение на Турция се нареждат сред 70-те страни от групата с високо човешко развитие. Сред тях Гърция отново е първа с индекс от 0,926, запазвайки 24-то място. Тя има най-високо общо съотношение на записване в основни, средни и висши учебни заведения (99%), а с БВП на глава от населението от $23 381, Гърция има най-високия БВП сред страните от региона. 
						С индекс 0,903 - същият като миналата година - Кипър се е изкачил с едно омясто в класацията и е на 28-мо място. С продължителност на живота 79 години, Кипър е регионален лидер по този показател.. 
						Въпреки по-високия си общ индекс тази година - 0,850 в сравнение с 0,841 през 2006 г. - Хърватия слезе с три позиции в класацията до 47-мо място. По отношение на грамотността на възрастните, която е 98,1%, страната се нарежда на трето място в региона след Албания и България, където съответно 98,7% и 98,2% от хората на възраст от 15 години нагоре са грамотни. 
						В класацията Хърватия е преди членките на ЕС България и Румъния. Подобрението с 0,008 в индекса на България, повишавайки го до 0,824 - позволи на страната да се изкачи с една позиция до 53-то място. В сравнение с ИЧР за 2006 г. БВП на глава от населението на страната е нараснал почти с $1000 и е достигнал $9032. 
						Румъния, която се присъедини към ЕС на 1 януари, 2007 г. заедно с България, отново е на 60-то място с общ индекс 0,813, което отразява по-ниските й показатели на продължителност на живота, грамотност и комбинирана стойност на съотношението на записалите се в началните, средните и висшите учебни заведения. 
						Босна и Херцеговина слезе с четири позиции в класацията до 66-то място, но леко е подобрила общия си индекс до 0,803 в сравнение с 0,800 миналата година. 
						Увеличение от 0.018 в общия й индекс, който сега е 0.755, позволи на Турция да се изкачи с осем позиции в сравнение с миналата година до 84-то място. Тя обаче все още е сред 85-те страни в групата на страните със средно човешко развитие. 
						Двайсет и две страни - всички в субсахарна Африка - поподат в категорията на страни с ниско човешко развитие. Мали, Нигер, Гвинея-Бисау, Буркина Фасо и Сиера Леоне заемат петте последни позиции в ИЧР с индекси от 0.380 дo 0.336.
