Съветник на генералния секретар на НАТО каза, че Македония несъмнено ще стане член на алианса
					07/10/2005
					 
						ТЕТОВО, Македония -- НАТО се подготвя да приеме Македония за свой член, каза Джейми Ший, директор по политическо планиране в службата на генералния секретар, по време на лекция в университета в Тетово в четвъртък (6 октомври). Той добави, че членството в НАТО ще бъде признание на Македония като съюзник, който може да даде своя принос за решаване на предизвикателствата пред НАТО, а не само да се радва на ползите, предоставяни от алианса по отношение на сигурността. (МИА, A1 ТВ - 6/10/05)
