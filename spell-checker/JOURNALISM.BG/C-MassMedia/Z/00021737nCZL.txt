Българските медицински сестри не се признаха за виновни в новия съдебен процес в Либия
					27/02/2007
					 
						ТРИПОЛИ, Либия -- В понеделник (26 февруари) петте български медицински сестри не се признаха за виновни по обвиненията в клевета срещу няколко либийски служители на сигурността. Сестрите, които са осъдени на смърт по обвинения в заразяване с ХИВ на повече от 400 деца, обвиниха либийската полиция за изтезанията, на които са били подложени по време на дългите месеци на затворничеството им през 1999 г. Прокуратурата иска обвиняемите да бъдат осъдени на максималния срок от шест години затвор. (ЮПИ, Би Би Си - 26/02/07)
