Свинският грип стана причина за затваряне на хотел в Румъния и отне живота на още един човек в Турция
					02/11/2009
					 
						БУКУРЕЩ, Румъния -- Хотел в планинския курорт Синая беше затворен, след като 40 студенти, отседнали в него, бяха диагностицирани със свински грип. Държавният секретар на здравното министерство Адриан Стрейну-Черчел съобщи в неделя (1 ноември), че членовете на групата, която била отседнала в хотела за една седмица, за да присъства на правна конференция, са били хоспитализирани. Властите обявиха, че те са се заразили с грипа от португалска туристка в хотела, която отказала да бъде хоспитализирана, въпреки че било потвърдено, че е носител на болестта. На конференцията са присъствали 260 студенти от 31 европейски държави.
						Междувременно Турция потвърди в неделя, че 27-годишен здравен работник в Анкара също е починал от свински грип, с което общият брой на починалите от болестта нарасна на четирима. (Йени Шафак, Радикал, Милиет, Хюриет, Заман, Евениментул Зилеи, Сабах - 02/11/09; АП, СП - 01/11/09)
