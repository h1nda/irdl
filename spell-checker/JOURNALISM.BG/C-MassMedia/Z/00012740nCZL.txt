Мисията на ОССЕ призовава за по-нататъшни реформи в Хърватия
					23/11/2004
					 
						ЗАГРЕБ, Хърватия -- Мисията на ОССЕ в Хърватия публикува в понеделник (22 ноември) доклад, в който призовава властите да положат повече усилия за запазване на темпото на реформите. Ръководителят на мисията посланик Питър Семнъби заяви, че докато страната е отбелязала напредък в завръщането на бежанците и съдебната реформа, темпото е отслабнало в други области. 
						Други новини: Хърватският премиер Иво Санадер и сръбският му колега Воислав Кощуница постигнаха съгласие в телефонен разговор в понеделник, че двустранното сътрудничество е от основно значение за регионалната стабилност. Разговорът се състоя след нашумелия арест през почивните дни на трима сръбски студенти в Загреб. Те бяха задържани за нарушаване на обществения ред. (Комюнике на ОССЕ, ХИНA, ХРT - 22/11/04)
