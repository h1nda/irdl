Конституционният съд на РС ще решава за назначението на Джомбич
					31/01/2011
					 
						БАНЯ ЛУКА, Босна и Херцеговина (БиХ) -- Конституционният съд на Република Сръбска (РС) трябва да се произнесе в понеделник (31 януари) по жалбата, внесена от групата на бошнаците в Горната камара на РС, срещу назначението на Александър Джомбич за нов премиер на автономната област. Бошнаците настояват, че срещу тях се упражнява дискриминация, тъй като нито един от ключовите постове в автономната област - председател на парламента, премиер, председател на Камарата на народите, председатели на Конституционния и на Върховния съд и главен прокурор - не са предоставени на бошнаци. Парламентът на РС избра новото правителство на автономната област начело с Джомбич в края на декември. Старото правителство продължава да изпълнява функциите си в очакване на съдебното решение. (СРНА, РТРС, Танюг - 30/01/11)
