СВП ще закрие офиса си в Мостар
					19/03/2010
					 
						САРАЕВО, Босна и Херцеговина (БиХ) -- Върховният представител на международната общност Валентин Инцко съобщи в четвъртък (18 март), че Службата на върховния представител (СВП) ще закрие офиса си в Мостар от 30 юни вследствие на постигнатия напредък там. Градът избра кмет през декември, когато градският съвет на Мостар номинира босненския хърватин Любо Беслич за поста. Неспособността да бъде постигнато споразумение държа поста вакантен повече от 14 месеца. (БХРТ, Фена, СВП - 18/03/10)
