Румъния изключи свой ядрен реактор заради опасения
					08/11/2007
					 
						БУКУРЕЩ, Румъния -- Техническият персонал е изключил един от реакторите на атомната електроцентрала в Черна вода в сряда (7 ноември), когато апаратурата е показала изтичане на радиоактивен материал от него. Говорител съобщи, че не съществува опасност за хората или околната среда. Техниците, работещи по проблема, очакват да включат отново генератора до няколко часа. Построен преди около десет години, реакторът произвежда 12 % от електричеството на страната. Канадски и италиански компании построиха втори ядрен реактор в същата електроцентрала и го въведоха в експлоатация през май тази година. (АП - 07/11/07)
