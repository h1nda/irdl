Пенсионери протестират в Република Сръбска
21/10/2003
 
БАНЯ ЛУКА, Босна и Херцеговина(БиХ) -- Асоциацията на пенсионерите в Република Сръбска (РС) организира протести в няколко града в понеделник (20 октомври). Според групата 70 000 души са излезли на улиците с искания за по-големи помощи и незабавно изплащане на закъснелите пенсии. Митингът в Баня Лука е привлякъл около 3 000 демонстранти. Някои са се опитали да влязат в правителствени сгради, но полицията е предотвратила по-сериозни инциденти. Други демонстрации са се състояли в Приедор, Зворник, Биелина,Требине и Вишеград. Около 180 000 пенсионери в РС получават средно по 60 евро на месец, което по тяхно мнение едва им стига за храна. (Независне новине - 21/10/03; РТРС, Онаса, Би Би Си, АФП - 20/10/03)
