Босненските сърби почетоха падналите във войната 
					13/07/2010
					 
						САРАЕВО, Босна и Херцеговина (БиХ) -- Босненски сърби се събраха в понеделник (12 юли) на военното гробище в Братунац, за да почетат паметта на убитите по време на конфликта от 1992-1995 г. в БиХ. Министър-председателят на Република Сръбска Милорад Додик поднесе венец в памет на убитите от мюсюлманските сили. На 12 юли 1992 г. босненски мюсюлмани, водени от Насер Орич, нападнаха сръбските села Залазе, Биляча, Сасе и Загоне, като убиха 69 цивилни и раниха над 70 други. Оценките за сръбските жертви по време на конфликта са различни, вариращи от стотици до хиляди. Церемонията в Братунац се проведе един ден след церемония в Поточари за отбелязване на 15-ата годишнина от клането в Сребреница. (РТРС, Танюг, РТС, АП - 12/07/10)
