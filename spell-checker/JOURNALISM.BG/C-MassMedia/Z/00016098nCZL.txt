Дел Понте тръгва на обиколка из Балканите 
					29/09/2005
					 
						БЕЛГРАД, Сърбия и Черна гора -- Главният прокурор на трибунала на ООН Карла дел Понте ще започне двудневна обиколка на Балканите в четвъртък (29 септември). След Белград и Подгорица тя ще посети в петък Загреб. Дел Понте ще направи оценка на сътрудничеството при преследване на военните престъпления, преди да напише доклада си за напредъка.
						Други новини -- В сряда трибуналът на ООН издаде заповед за арестуването на Йосип Йович, бивш главен редактор на хърватския ежедневник "Слободна Далмация". По-рано тази седмица той не се яви пред трибунала, за да приеме или отхвърли обвинението. Йович е обвинен в неуважение към съда, защото е разкрил самоличността и показанията на намиращ се под защита свидетел по процес, състоял се през 1998 г. (РТС - 29/09/05; Танюг, Уеб-сайт на МНСБЮ, ХИНА - 28/09/05)
