Савич е загрижена за следващия доклад на ЕК за БиХ
					21/09/2009
					 
						САРАЕВО, Босна и Херцеговина (БиХ) -- Следващият доклад на Европейската комисия (ЕК) за напредъка на БиХ по отношение на реформите, свързани с интеграцията й в ЕС, няма да бъде положителен, заяви в четвъртък (17 септември) Невенка Савич, новият ръководител на Дирекцията за евроинтеграция за всекидневника в Сараево "Независне Новине". Савич бе назначена на поста миналата седмица. Властите на БиХ бяха оставили поста вакантен в продължение на девет месеца, въпреки критики от страна на международната общност. Савич заяви, че нейните приоритети ще бъдат да подобри координацията между ЕК и вътрешните институции и да ускори дълго отлаганите реформи, свързани с интеграцията в ЕС. Друг приоритет ще бъде изпълнението на програми, свързани с Инструмента за предприсъединяване за 2010 г. БиХ подписа Споразумение за стабилизация и асоцииране с ЕС преди 15 месеца, но е постигнала минимален напредък в осъществяването му. (Независне Новине - 17/09/09)
