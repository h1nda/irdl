Гръцките власти задържаха бивш ръководен служител на "Сименс"
					22/05/2009
					 
						АТИНА, Гърция -- В четвъртък (21 май) властите поставиха под арест Продромос Мавридес, бивш директор на гръцкия клон на "Сименс", по обвинения в корупция и пране на пари. Според съобщенията в медиите обвиненията са свързани с договори, подписани през 1997 г. между германската "Сименс" и най-голямата телекомуникационна компания на Гърция, ОТЕ. Прокуратурата е издала също така международна заповед за арест на бившия главен изпълнителен директор на "Сименс" в Гърция, Михалис Христофоракос, тъй като той не се е явил да отговаря по обвинения по същото дело. Съобщенията в медиите намекват, че някои политици и техните партии също са замесени, като са получавали подкупи в замяна на възлагането на изгодни договори на "Сименс". (АНА-МПА, Нафтемборики, ЕРТ, Ройтерс, АП - 21/05/09)
