Дюканович: В Черна гора няма укриващи се военнопрестъпници, обвинени от МТВПБЮ 
					28/11/2004
					 
						ПОДГОРИЦА, Сърбия-Черна гора -- Премиерът на Черна гора Мило Дюканович декларира в събота (27 ноември), че на черногорска територия няма обвиняеми, издирвани от Международния съд за военните престъпления в бивша Югославия (МТВПБЮ). В заявление за радио "Свободна Европа" Дюканович каза, че Черна гора е решена да бъде "отговорен партньор" на международната общност.
						В други новини, министърът на външните работи на Сърбия-Черна гора Вук Драшкович каза по време на посещение в Германия в петък, че Белград трябва да осъзнае факта, че "изтича времето" за сътрудничество с МТВПБЮ. Той отново предупреди, че интеграцията в ЕС няма да бъде възможна без пълното сътрудничество на страната. (Танюг - 27/11/04; Бета - 26/11/04)
