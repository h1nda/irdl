СФОР провежда среща с армейски командири от БиХ
20/08/2003
 
БИХАЧ, Босна и Херцеговина (БиХ) -- Заместник-командващият на СФОР бригаден генерал Саймън Йънг е посредничил за уреждане на среща между командири от армиите в БиХ в Бихач във вторник (19 август). Йънг заяви пред репортери, че страната в скоро време ще има единна армия в съответствие с провежданото преструктуриране на силите в двете автономни области. Делегации на Съвместното командване на армията на Федерацията и на армията на Република Сръбска са запознали персонала на СФОР с постигнатия досега напредък. На срещата са били разгледани и плановете за съкращаване на армиите на Федерацията и Република Сръбска, както и мерките за намаляване броя на оръжейните складове. (Онаса, Би Би Си -19/08/03)
