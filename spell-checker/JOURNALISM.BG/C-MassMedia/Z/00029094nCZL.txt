Сръбски православен архимандрит бе ранен при газова експлозия в Хърватия
					25/01/2009
					 
						ЗАГРЕБ, Хърватия -- Архимандритът на сръбската православна църква (СПЦ) Амфилохие Живкович бе сериозно ранен при експлозия в дома му в хърватския град Пакрач в петък (23 януари), съобщиха сръбските медии. Според полицията повреда в газова инсталация вероятно е причината за взрива. Архимандритът е бил откаран в клиника в Загреб с изгаряния втора и трета степен върху 50% от кожата му, както и със счупени ребра и други наранявания. (Taнюг, Б92 - 24/01/09)
