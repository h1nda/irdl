Съветът на ислямската общност в БиХ призова босненските политици да се обединят
					07/04/2008
					 
						САРАЕВО, Босна и Херцеговина (БиХ) -- Съветът на ислямската общност в БиХ призовава босненските политици да се обединят, като предупреждава, че разделението напоследък сред основните босненски партии във Федерация БиХ „подкопава националните интереси на босненците”. В декларация, приета в събота (5 април), Съветът призовава също всички босненски партии да участват в местните избори на Република Сръбска (РС) тази есен с единна листа. Премиерът на РС Милорад Додик публикува отговор в неделя, заявявайки, че Съветът „само е потвърдил, че е политическа, а не религиозна организация". (Дневни Аваз, Независне Новине - 07/04/08; РТРС, Фена - 06/04/08)
