Призиви за правителствени промени в България 
					02/02/2005
					 
						СОФИЯ, България -- Провалът на усилията за приватизиране на българската тютюнева промишленост доведоха до призиви за промени в кабинета, като вицепремиерът и министър на икономиката Лидия Шулева стана обект на особена критика. Във вторник (1 февруари) Бритиш американ табако оттегли офертата си за покупка на трите най-големи цигарени предприятия, посочвайки като причина политическата ситуация. Компанията бе единственият кандидат в конкурса. Оттеглянето на офертата предизвика разногласия между партньорите в правителството на НДСВ и ДПС, както и между кабинета и опозицията.В сряда обаче заместник-председателят на ДПС Юнал Лютфи се ангажира, че партията му ще подкрепи кабинета при гласуването на вот на недоверие, въпреки че той призова към "определени промени". (бТВ - 02/02/05; Медиапул, AП, Dow Jones, AФП - 01/02/05)
