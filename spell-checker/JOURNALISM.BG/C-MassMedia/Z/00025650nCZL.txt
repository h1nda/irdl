В Румъния бе назначен нов министър на правосъдието
					02/03/2008
					 
						БУКУРЕЩ, Румъния -- Каталин Предою положи клетва късно в петък (29 февруари) като нов министър на правосъдието на Румъния, слагайки край на тримесечната политическа безизходица между премиера Калин Попеску Търичану и президента Траян Бъсеску. Предою, 39-годишен, който е адвокат и университетски преподавател, бе номиниран в началото на февруари. Споровете между Търичану и Бъсеску оставиха Румъния без правосъден министър от декември миналата година, когато Тудор Чиуариу подаде оставка поради разследване за корупция. Първият избор на Таричану за поста, сенатор Норика Николай, бе сметната от президента за неподходяща. (Ройтерс, AП, ДПА, Ромпрес, Meдиафакс - 29/02/08)
