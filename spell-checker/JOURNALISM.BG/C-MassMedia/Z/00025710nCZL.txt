Лодка потъна в езеро край Тирана, 16 души загинаха
					06/03/2008
					 
						ТИРАНА, Албания -- Най-малко 16 души загинаха късно вечерта в сряда (5 март), след като лодката, на чийто борд са се намирали, потъна в езерото Фарка, недалеч от Тирана. Полицията съобщи, че намиращите се на борда са празнували рождения ден на петгодишни близнаци, които са сред загиналите. Властите съобщиха, че лодката, която е имала капацитет за седем души, е превозвала 20 души от един от ресторантите, когато е потънала. (Би Би Си, АП, Синхуа, BalkanWeb - 06/03/08; Топ-Ченъл - 05/03/08)
