Георги
			Първанов
		
		Президент на Република България
		(ЮПИ, Mediapool.bg; Ройтерс, БТА; Уеб-сайт на Българската Социалистическа Партия) 
 
		 
			
			Георги Първанов е избран за Президент на Република България на 18 ноември 2001h. Лидерът на Социалистическата партия става първия бивш комунист, който печели президентския вот след падането на комунизма в България в началото на 1990те години. Неговата предизборна кампания протича под лозунга "Аз съм на ваша страна" и поставя ударението върху социалните въпроси. Подкрепата на кандидатурата на Първанов е почти два пъти по-голяма от тази на неговата партия на парламентарните избори пет месеца по-рано. 
			Роден на 28 юни 1957г, Първанов става член на Българската комунистическа партия (БКП) през 1981г. През 1989г. БКП сваля от власт нейния председател Тодор Живков и около година по-късно променя името си на Българска социалистическа партия (БСП). За първи път Първанов е избран на партиен пост през 1991г и неотклонно расте нагоре в партийната йерархия, до избирането му за Председател на БСП през декември 1996г. Той поема поста от Жан Виденов, чието дискредитирано правителство е свалено след едномесечни улични протести. След по-малко от два месеца, като не се подчиняват на партийното решение, Първанов и предложеният от БСП за министър-председател Николай Добрев връщат мандата за сформиране на ново правителство, за да избягнат задълбочаващата се криза. 
			Този ход слага край на кризата и изпраща БСП в опозиция, но Първанов печели народното уважение, репутация на уравновесен политик и го поставя сред най-признатите представители на българската политическа класа. Първанов е реформист и оттогава концентрира усилията си върху превръщането на БСП в социалдемократическа партия от европейски тип. 
			По време на въздушните бомбени атаки над Югославия през 1999г, Първанов и парламентарната му група гласуват против резолюцията, позволяваща на НАТО да навлиза в българското въздушно пространство. Година по-късно, социалистическият лидер декларира подкрепата на неговата партията за целта на българската външна политика - присъединяване към ЕС и НАТО. 
			След победата си в изборите, Първанов потвърди ангажимента си да работи за постигането на тези цели. Той е убеден, че България трябва да поднови връзките с традиционните си партньори от миналото като Русия, Украйна и други. Заявявайки намерението си да сътрудничи на всяко легитимно правителство, Първанов обещава да бъде президент на всички българи, като подчертава и нуждата от по-силна държавна власт и възстановяване на доверието на народа в държавността. Натоварен предимно с официални функции, българският президентски пост дава ограничени пълномощия, но е важен за бързото функциониране на институциите, както и за представянето на страната пред света. Първанов е историк по професия и е автор на много статии и есета. След като през 1981 г. завършва Софийския университет, да 19991 г. работи като изследовател. 
			Женен е за Зорка Първанова, научен работник в Българската академия на науките. Имат двама сина.
