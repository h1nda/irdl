Посланикът на ОССЕ и новият премиер на Косово се споразумяват да продължат сътрудничеството 
					30/03/2005
					 
						ПРИЩИНА, Косово, Сърбия-Черна Гора -- Посланикът на ОССЕ в Прищина Паскал Фиеши се срещна с новия премиер на Косово Байрам Косуми във вторник (29 март), като двамата постигнаха съгласие, че ще запазят нивото на сътрудничество, установено досега между мисията на ОССЕ и временото правителство. В съобщение на ОССЕ се казва, че според Фиеши изборът на Косуми ще бъде положителна стъпка към гарантиране на сигурно бъдеще за Косово и неговите общности. 
						Също във вторник заместник -държавният секретар на САЩ Робърт Зелик заяви, че дискусиите около статута на Косово биха имали по-добри шансове за успех, ако всички европейски държави участват в преговорите и подхождат към провинцията като към бъдещ член на ЕС. Той направи тези коментари в Словения, първата спирка от неколкодневната му обиколка на региона. (Уеб сайт на ОССЕ, Taнюг, AФП - 29/03/05)
