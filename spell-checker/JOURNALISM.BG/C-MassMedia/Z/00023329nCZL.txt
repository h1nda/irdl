Министрите от ЕС се споразумяха да играят ключова роля в определянето на бъдещето на Косово
					24/07/2007
					 
						БРЮКСЕЛ, Белгия -- Външните министри от ЕС се споразумяха в понеделник (23 юли) да засилят ролята на Съюза в усилията за определяне на окончателния статут на Косово. Министрите подкрепиха германското предложение за създаване на тройка от посредници от ЕС, САЩ и Русия за допълнителните 120 дни на преговори между Белград и Прищина. ЕС може в крайна сметка да поеме цялата отговорност за процеса, заяви върховният представител на ЕС по външната политика Хавиер Солана, който разкритикува Съвета за сигурност на ООН, че не е успял да реши проблема. 
						Също в понеделник сръбското правителство прие проекторезолюция, призоваваща за "справедливо решение на въпроса за Косово, основаващо се на международното право", и я изпрати за обсъждане от парламента във вторник. Проектът отново подчертава, че суверенитетът и териториалната цялост на Сърбия са гарантирани не само от конституцията на страната, но и от Хартата на ООН. (Блиц, Политика - 24/07/07; АП, АФП, Ройтерс, ЮПИ, Дойче Веле, РТК, Balkanweb, РСЕ, Танюг, РТС, Бета - 23/07/07)
