Словенският министър Рупел е песимист относно темпа на присъединяване на Хърватия към ЕС
					14/07/2008
					 
						ПАРИЖ, Франция -- Словенският външен министър Дмитрий Рупел заяви в неделя (13 юли), че Хърватия може да отвори всички преговорни глави с ЕС до есента на идната година, но може и да не успее да затвори всички от тях. По време на инициатива в Париж за създаване на съюз на средиземноморските страни Рупел заяви че Словения никога не е блокирала и няма намерение да блокира кандидатурата на съседна Хърватия за ЕС. „Надявам се Хърватия да продължи така, както започна, да се ангажира; дори се надявам да ускори подготовката си за ЕС. Има още много работа за вършене,” каза той. (ХИНА, ХРТ, Javno.com - 13/07/08)
