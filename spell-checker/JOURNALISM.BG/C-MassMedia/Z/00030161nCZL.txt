Лидерът на кипърските турци одобри състава на новото правителство
					05/05/2009
					 
						НИКОЗИЯ, Кипър -- Лидерът на кипърските турци Мехмет Али Талат одобри в понеделник (4 май) състава на новото правителство, предложен от Партията на националаното единство (ПНЕ) след парламентарните избори в самопровъзгласилата се Турска република Северен Кипър на 19 април. Лидерът на ПНЕ Дервиш Ероглу е новият премиер. Кабинетът се състои от 11 министри включително Хюсеин Озгургюн като външен министър, Илкай Камил като вътрешен министър и министър на местната администрация и Ерсин Татар като финансов министър. Дясната консервативна ПНЕ спечели 44% от вота, побеждавайки лявата Републиканска турска партия на Талат.
						Други новини - В понеделник кипърските медии съобщиха, че Европейската народна партия (ЕНП), партия в Европейския парламент, е призовала Турция да изтегли войските си от Северен Кипър и да позволи на лидерите на двете кипърски общности да преговарят свободно за бъдещето на страната им. В края на партиен конгрес във Варшава през уикенда ЕНП призова Анкара да "улесни климата за преговори, като изтегли турските войски". (Aнадолска информационна агенция, КНА, Фамагуста Газет, Филелефтерос, Файненшъл Мирър - 04/05/09)
