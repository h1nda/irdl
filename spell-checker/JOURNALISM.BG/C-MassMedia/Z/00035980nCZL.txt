Сомалийските пирати освободиха танкер, плаващ под български флаг 
					10/09/2010
					 
						СОФИЯ, България -- Министерството на външните работи съобщи в четвъртък (9 септември), че сомалийските пирати са освободили българския танкер, отвлечен през май с екипаж от 15 български моряци на борда. „Панега”, който беше отвлечен в Аденския залив, се изтегля от влекачи в източна посока извън сомалийски териториални води, казаха от министерството. Съобщава се, че всички членове на екипажа са в добро здраве. „Панега” е единственият кораб, плаващ под български флаг, отвлечен до момента от сомалийски пирати. (АФП, Монитор, БНТ, Фокус, Стандарт, Медиапул - 09/09/10)
