Българската полиция разби група за отвличания
					18/12/2009
					 
						СОФИЯ, България -- Вътрешното министерство съобщи в четвъртък (17 декември), че полицията е арестувала членове на престъпна група, смятана за отговорна за поредица от отвличания напоследък. Главният секретар на МВР Калин Георгиев каза, че 23-ма души, включително петимата заподозрени организатори на групата, са били арестувани късно в сряда в рамките на акция за обезвреждане на групата, "която тероризира обществото през последните две години." Напоследък в България зачестиха отвличанията срещу откуп, а властите прогнозират, че те ще станат и още по-чести. (AФП, БНР - 17/12/09)
