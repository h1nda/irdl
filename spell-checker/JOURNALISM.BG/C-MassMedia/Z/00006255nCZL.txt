Великобритания ще консултира Македония при подготовката за членство в НАТО
12/03/2003
 
ЛОНДОН, Великобритания -- Военният министър Джефри Хун се срещна с македонския си колега Владо Бучковски във вторник (11 март) и предложи да консултира Скопие в подготовката за членство в НАТО. Лондон ще координира Консултативния съвет на НАТО и военното и техническо сътрудничество на македонската армия със страните-членки на НАТО. Страната ще предостави също оборудване за радио- и телекомуникации и наблюдение, и ще организира обучение на македонската армия и специалните полицейски части, с цел да повиши тяхната готовност за антитерористични действия. (Утрински весник, Дневник - 12/03/03; МИА, A1 ТВ, Макфакс - 11/03/03)
