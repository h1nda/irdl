Сръбски прокурори разследват лидера на "Образ"
					13/10/2010
					 
						БЕЛГРАД, Сърбия -- Държавните прокурори започнаха във вторник (12 октомври) наказателно разследване срещу Младен Обрадович, лидер на ултранационалистическата групировка "Образ", заради прояви на насилие по време на сблъсъци с полицията в неделя, което съвпадна с гей парада в Белград. Смята се, че Обрадович е организирал антигей протестите, при които бяха ранени повече от 140 полицаи. Прокурорите твърдят, че ще разследват още 134 души за участие в безредиците. Общо около 250 души бяха задържани след безредиците, при които бяха нанесени значителни имуществени щети. (Taнюг, РТС, AП - 12/10/10)
