Турция освободи заподозрените от "Ергенекон"
					07/06/2009
					 
						AНКАРА, Tурция -- Властите освободиха 14 души в петък (5 юни), задържани при последната вълна от арести в разследването за "Ергенекон", съобщиха медиите. Те са сред 20-те души, арестувани при едновременни операции в пет провинции миналия четвъртък. Съмнителната мрежа "Ергенекон" е обвинена в планирани бомбени атентати и убийства, с цел да се предизвика хаос и да се свали управляващото правителство на Партията на справедливостта и развитието. Повече от 200 души са обвинени във връзка със случая "Ергенекон".
						В други новини от петък се съобщава, че според Генералния щаб шестима членове на терористичната Кюрдска работническа парти я( ПКК) са били убити при двуседмична военна операция. Бригаден генерал Метин Гурак заяви на брифинг за пресата, че седем други членове на ПКК са се предали, а един е бил заловен. (Си Ен Ен Търк, Aнадолска информационна агенция, Хюриет, AКИ, Синхуа - 05/06/09)
