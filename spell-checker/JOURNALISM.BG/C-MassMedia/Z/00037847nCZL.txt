Tурция и Гърция следят отблизо положението в Либия
					20/03/2011
					 
						АНКАРА, Tурция - Външният министър Ахмет Давутоглу е провел телефонен раговор в събота (19 март) със своите колеги в САЩ и Обединеното кралство, Хилари Клънтън и Уилям Хейг, за да обсъдят събитията в Либия. Турция, която е членка на НАТО, следи от близо положението и ще даде своя "необходим и подходящ" принос за операцията, съобщи в изявление Министерството на външните работи в Анкара. 
						Френски, британски и американски сили предприеха атаки в събота срещу въздушните отбранителни системи на Кадафи. Въздушните удари започнаха след спешна среща в Париж между официални представители на ЕС, САЩ и арабски страни. Международната общност е решена да наложи резолюция 1973 на Съвета за сигурност на ООН, за да защити цивилните граждани в Либия, каза след срещата гръцкият премиер Георгиос Папандреу.
						Първите въздушни удари бяха нанесени от френски изтребители, които разрушиха няколко бронирани автомобила близо до Бенгази. Либийският диктатор Муамар Кадафи заклейми "международната агресия", както той я определи, и обеща да отвърне на удара. (Си Ен Ен Тюрк, Ватан, Тренд, Би Би Си, AНА-MПА, Радио "Свободна Европа", РФИ - 19/03/11)
