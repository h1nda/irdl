Съветът по интеграцията в Сърбия-Черна гора обсъжда сътрудничеството с Хага
					12/12/2004
					 
						БЕЛГРАД, Сърбия-Черна гора -- Съветът за европейска интеграця на Сърбия-Черна гора проведе заседание в петък (10 декември), за да обсъди различни въпроси, най-важният от които е сътрудничеството с трибунала на ООН за военните престъпления в Хага. Президентът Светозар Марович каза, че съветът е направил извода, че пълното сътрудничество трябва да започне колкото се може по-скоро, за да се постигне напредък в усилията за присъединяване към ЕС. Той добави, че ако страната не успее да изпълни своите задължения, ще претърпи провал в политиката на европейска интеграция. Междувременно ръководителят на мисията на ОССЕ в Сърбия-Черна гора Маурицио Масари каза, че страната е на кръстопът по отношение на европейското й бъдеще. Той призова властите да приемат бързи и решителни стъпки към пълно сътрудничество с Хага. (Танюг, Б92 - 10/12/04)
