Хърватският премиер Косор очаква положителна оценка от ЕК за доклада за съдебната система
					09/05/2011
					
						ЗАГРЕБ, Хърватия -- Министър-председателят Ядранка Косор се срещна в неделя (8 май) с правосъдния министър Дразен Боснякович, за да обсъдят последните подробности в доклад за реформите в съдебната система. Правителството ще приеме документа в четвъртък. Косор каза, че очаква докладът да получи положителна оценка от Европейската комисия (ЕК). Главата за правосъдието е сред най-проблематичните в преговорите на Хърватия за присъединяване; властите трябва да докажат, че са предприели сериозни реформи в сектора, за да изпълнят критериите за затваряне на главата. Хърватия все още се надява да приключи преговорите с ЕС до края на юни. (ХРТ, Вечерни Лист, tportal.hr - 09/05/11)
