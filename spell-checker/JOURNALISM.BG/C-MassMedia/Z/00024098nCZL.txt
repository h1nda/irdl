Кощуница призова за дипломатическо решение на въпроса за статута на Косово в реч пред ПАСЕ
					03/10/2007
					 
						СТРАСБУРГ, Франция -- Във вторник (2 октомври) в реч пред Парламентарната асамблея на Съвета на Европа (ПАСЕ) сръбският министър-председател Воислав Кощуница призова за намиране на дипломатическо решение на въпроса за окочателния статут на Косово. Той предупреди, че едностранното обявяване на независимост от Прищина може да задейства верижна реакция на сепаратизъм и на други места. Министър-председателят посочи Румъния, Словакия и Испания като едни от страните, които могат да се изправят пред натиск от страна на малцинствата в тях.
						Междувременно изтекли в медиите сведения за доклад, подготвян от генералния секретар на ООН Бан Ки Мун, говорят, че той е загрижен, че "наглед мирната" ситуация в Косово е илюзорна - спокойна на повърхността, но с потенциал за насилие, "главно поради факта, че косовските албанци са недоволни от забавянето на процеса на определяне на статута". (Данас, Политика, Блиц - 03/10/07; Б92, Бета, Танюг, АП, Телеграфи, РСЕ, РТК, Balkanweb, РИА Новости - 02/10/07)
