Служители от ръководството на въздушното движение в Гърция стачкуват и се очакват нарушения в графика на полетите
					25/06/2009
					 
						АТИНА, Гърция -- Служителите от ръководството на въздушното движение обявиха в четвъртък (25 юни) стачка, която накара пътниците да се подготвят за големи закъснения на полетите. Въздушните контрольори имат искания за повече персонал и за по-добри условия по здравното си осигуряване. Очаква се тези действия да предизвикат закъснения и анулиране на стотици полети както на частната "Иджиън Еърлайнс", така и на националния превозвач "Олимпик". Като предупредителна мярка котрольорите организираха четири отделни тричасови спирания на работата в сряда. (НюзИн - 25/06/09; АФП, ДПА - 24/06/09)
