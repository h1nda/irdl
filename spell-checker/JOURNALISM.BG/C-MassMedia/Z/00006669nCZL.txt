Според турския външен министър Гюл ще се намери решение на кипърския въпрос
21/04/2003
 
ИСТАНБУЛ, Турция -- Външният министър Абдула Гюл заяви в неделя (20 април) , че по негово мнение кипърският въпрос ще бъде решен до една година и че призовава двете страни да продължат преговорите. Той отхвърли спекулациите, че правителството планира да анексира населената с турци северна част на Кипър. По време на визитата си на разделения остров в края на седмицата гръцкият премиер Костас Симитис каза, че кипърската администрация разработва икономически и политически план, който предвижда издаване на паспорти и други придобивки за турските кипърци ,както и представителство на турските кипърци в Европейския парламент. ( Анадолската агенция, АФП- 20/04/03)
