Ръководителят на мисията на МВФ призова Хърватия да не допуска по-нататъшно нарастване на външния дълг
14/09/2003
 
ЗАГРЕБ, Хърватия -- Сегашното равнище на външния дълг на Хърватия не представлява пряка заплаха за икономиката, но трябва да се следи отблизо, заяви ръководителят на мисията на МВФ в Хърватия в събота (13 септември) след среща с президента Стипе Месич. Ханс Фликеншилд призова Хърватската национална банка и правителството да не допускат по-нататъшно нарастване на външния дълг и да намалят дефицита. Като положителен факт той изтъкна това, че икономическият ръст тази година е по-голям от очакваното, а инфлацията - по-ниска. (ХИНА - 13/09/03)
