Гръцкото правителство получи вот на доверие
23/03/2004
 
АТИНА, Гърция -- Правителството получи вот на доверие в понеделник (22 март) от новоизбрания парламент на страната. Всички 165 депутати от консервативната партия "Нова Демокрация" подкрепиха кабинета на премиера Костас Караманлис. 135-те парламентаристи от опозицията гласуваха против правителството.
Също в понеделник министърът на икономиката и финансите Йоргос Алогоскуфис обвини предишното социалистическо правителство, че е манипулирало статистиката преди изборите от 7 март. Той предупреди, че бюджетният дефицит ще бъде около 2,7% от БВП през 2004 г., а не проектираните 1,7 %. Той освен това каза, че икономическият растеж през 2003 г. е бил 4,2 %, а не посочената от предишния кабинет стойност от 5 %. (АНА, МПА - 23/03/04; АФП - 22/03/04)
