Сръбската прокуратура взема мерки срещу ултранационалистически групи
					25/09/2009
					 
						БЕЛГРАД, Сърбия -- Държавният прокурор Слободан Радованович ще поиска в петък (25 септември) Конституционният съд да забрани ултранационалистическите групи "Образ" ("Чест") и "Сръбско народно движение 1389". Той обясни в четвъртък, че групите насаждат омраза, ксенофобия и хомофобия и проявяват нетърпимост към хората, които не споделят тяхната религия и ценности. Двете групи остро се противопоставиха на "Гейпарада на гордостта", който трябваше да се проведе в Белград миналата неделя. Той бе отменен впоследствие заради заплахи от екстремистите. (Бета, Б92, Танюг - 24/09/09)
