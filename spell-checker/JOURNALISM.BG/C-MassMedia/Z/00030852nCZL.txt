Посредникът на ООН Нимиц е на посещение в Скопие
					07/07/2009
					 
						СКОПИЕ, Македония -- Матю Нимиц, посредникът на ООН в спора за името между Македония и Гърция, пристигна в понеделник (6 юли) на двудневно посещение в Скопие и се срещна с външния министър Антонио Милошоски. В срещата участва и представителят на Македония в преговорите за името, Зоран Йолевски. Във вторник Нимиц ще се срещне с президента Георге Иванов и с министър-председателя Никола Груевски, преди да отпътува за Атина за разговори с външния министър Дора Бакоянис и гръцкия представител в преговорите Адамантиос Василакис. Страните в спора се съгласиха, че е време да бъдат положени повече усилия за решаване на отдавнашния спор за името. (Вечер - 07/07/09; Макфакс, МИА - 06/07/09)
