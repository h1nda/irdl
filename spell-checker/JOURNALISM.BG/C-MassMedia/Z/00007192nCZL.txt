Семейство сърби убити в Косово
05/06/2003
 
ПРИЩИНА, Косово, Сърбия-Черна Гора -- Полицията на ООН съобщи, че семейна двойка възрастни сърби и техният син са били убити в Обилич, близо до Прищина във вторник (3 юни). Говорителят на полицията на ООН Дерек Чапел каза пред журналисти, че жертвите са били нападнати, когато са спели у дома си, след което къщата им е била запалена. Ръководителят на ЮНМИК Михаел Щайнер нарече убийството "зверски акт и вероломно престъпление, което е насочено срещу многоетническия характер на Косово". Той обеща да назначи специален полицейски екип за разследване на престъплението. Косовският премиер Байрам Реджепи, който посети мястото на престъплението, заклейми убийството като "низък и варварски акт". (Ройтерс, АФП, Б92, Танюг, Би Би Си, ФоНет - 04/06/03)
