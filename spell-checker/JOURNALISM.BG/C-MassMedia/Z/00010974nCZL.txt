Хиляди присъстваха на погребението на убит редактор в Черна Гора
		31/05/2004
		 
			ПОДГОРИЦА, Сърбия-Черна Гора -- Хиляди хора присъстваха в неделя (30 май) на погребението на Душко Йованович, редактор на Дан, който бе убит в петък. В събота около 5 000 души преминаха през черногорската столица, за да протестират срещу убийството му. Дан е основният опозиционен вестник в страната. В специално свое неделно издание вестникът обвини правителството в убийството, твърдейки, че Йованович е получавал множество смъртни заплахи във връзка със съобщения за участие на официални лица в корупция и престъпления. Президентът на Черна Гора Филип Вуянович и премиерът Мило Джуканович осъдиха убийството и призоваха полицията да разкрие извършителите. До този момент са открити автомобилът на извършителите и оръжието на престъплението. [АФП- 31/05/0430/05/04)
