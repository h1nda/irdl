Македонският вътрешен министър запознава международната общност с постиженията на страната си
25/02/2004
 
СКОПИЕ, Македония -- Представители на вътрешното министерство запознаха международната общност с постиженията, напредъка в прилагането на реформите и с бъдещите предизвикателства във вторник (24 февруари). По време на среща с около 60 представители на институции и мисии на ЕС в Македония, екипът от МВР представи прогреса в осъществяването на програми, свързани с реформите в полицията, интегрирания граничен контрол и полицейската академия. Екипът също така призова за допълнителна финансова и експертна помощ. На свой ред международната общност апелира за по-ефикасна кампания срещу организираната престъпност и корупцията.
Други новини: земетресение с магнитуд 4.5-5 по скалата на Рихтер разтърси Скопие и предградията му във вторник сутринта. Части от града останаха без електричество и телефонни връзки, но нямаше съобщения за жертви или разрушения. (Дневник, Утрински вестник - 25/02/04; Македонско радио, МИА, А1 ТВ, Макфакс - 24/02/04)
