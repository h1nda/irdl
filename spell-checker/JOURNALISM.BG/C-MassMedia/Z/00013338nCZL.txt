Командващият ЮФОР обеща да залови военнопрестъпниците 
					23/01/2005
					 
						ЛОНДОН, Великобритания -- Командващият ЮФОР генерал-майор Дейвид Лийки каза в събота (22 януараи), че миротворците ще засилят операциите по залавянето на обвинените военнопрестъпници в Босна и Херцеговина (БиХ), като разбият тяхната мрежа за подкрепа и проведат акции за издирване "от индустриален мащаб". До 2000 войници ще участват във всяка операция на ЮФОР, съобщи той. В петък ЮФОР откри контролно-пропускателен пункт близо до границата между Хърватия и БиХ и започна проверка на всички преминаващи автомобили. (Ройтерс, Онаса - 22/01/05; ХИНА - 21/01/05)
