Северна Гърция се бори с наводненията, докато пожарите постепенно утихват на юг
					03/09/2007
					 
						АТИНА, Гърция -- Поройни дъждове затвориха пътища и наводниха къщи на полуостров Касандра в Халкидики в Гърция в неделя (2 септември). На около 85 км от Солун, автомобили плаваха във вода и някои бяха отнесени в морето. Съобщиха и за унищожителна градушка. Големи части от Александруполис бяха засегнати от наводненията, които предизвикаха и спиране на електричеството. 
						Междувременно пожарникарите са надяват, че фронтът, който се движи към полуостров Пелопонес, ще им помогне да се справят с опустошителните пожари там. Жертвите от тези пожари достигнаха 65, след като мъж почина от изгарения в болница. Последният от големите пожари бе овладян. Самолети и хеликоптер изливаха вода над планината Парнон в неделя, за да потушат пожар, който отново се разгоря от силните ветрове и наложи евакуирането на две села. (Елефтеротипия, Сити прес, Eлефтерос типос, Eтнос, Ta Неа, AП, Ройтерс, Риа Новости - 03/09/07; ИТАР-ТАСС, AП, Ройтерс - 02/09/07)
