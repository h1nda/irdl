Тюрк бе преизбран за лидер на турската ПДО
					05/10/2009
					 
						АНКАРА, Турция -- Ахмет Тюрк бе преизбран в неделя (4 октомври) за лидер на единствената законна прокюрдска партия в страната, Партията на демократичното общество (ПДО). Номинацията на Тюрк бе подкрепена от огромно мнозинство от делегатите, взели участие в партийния конгрес в Анкара. 
						Отвън се бе събрала група от около 20 маскирани привърженици на ПДО. "Ройтерс" цитира очевидец, който каза, че те са скандирали лозунги в подкрепа на терористичната Кюрдска работническа партия (ПКК) и носели портрети на лежащия в затвора лидер на ПКК Абдула Йоджалан. В един момент те издигнали знамето на ПКК, но го свалили, след като представители на ПДО ги приканили да го приберат. Властите обвиняват ПДО, че поддържа връзки с ПКК, нещо, което партията отрича. (Уърлд Булетин, Заман, Сабах - 05/10/09; Ройтерс, НТВ - 04/10/09)
