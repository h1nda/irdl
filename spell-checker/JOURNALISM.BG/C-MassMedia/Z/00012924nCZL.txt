Пауъл дава висока оценка на напредъка на Турция към членство в ЕС
					09/12/2004
					 
						БРЮКСЕЛ, Белгия -- Турция "се справи много добре" с изпълнението на стандартите на ЕС за присъединяване, заяви в сряда (8 декември) държавният секретар на САЩ Колин Пауъл, който скоро ще освободи този пост. Той отказа да призове ЕС да започне преговори с Анкара, но отбеляза, че страната успешно се е справила с "основните опасения" във връзка с готовността й за започване на процеса на присъединяване. 
						Също в Брюксел турският външен министър Абдула Гюл се срещна в сряда с комисаря по разширяването на ЕС Оли Рен. Гюл отново подчерта възраженията на Анкара срещу понятието "неокончателни присъединителни преговори". (НТВ - 09/12/04; AФП - 08/12/04)
