Представител на ООН призова Румъния да се подготви преди началото на планираните реформи в съдебната система 
					25/05/2011
					
						БУКУРЕЩ, Румъния -- Специалният докладчик на ООН по независимостта на съдиите и адвокатите Габриела Кнаул призова във вторник (24 май) румънските власти да се уверят, че са налице необходимите условия, преди въвеждането на новите граждански и наказателен кодекс тази година. „Реформа, която наистина цели положителни промени, трябва да вземе предвид предварителните оценки, да си постави ясни цели и индикатори за постигане и да проведе широки консултации с всички заинтересовани страни в процеса”, заяви Кнаул и посъветва правителството да отложи плановете си поне с една година. Тя заяви това в края на шестдневната си мисия в Румъния. Кнаул каза, че трябва да са налице няколко ключови условия, преди да бъдат въведени в сила законите, включително осигуряването на съответните финансови и човешки ресурси за осъществяване на дейността на прокуратурата и съдилищата. (Информационен център на ООН, Реалитатя, Румъния Либера - 24/05/11)
