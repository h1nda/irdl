Рен проявява оптимизъм по отношение на кандидатурата на БиХ за интеграция в ЕС
					02/04/2006
					 
						САРАЕВО, Босна и Херцеговина (БиХ) -- В интервю за медиите, публикувано в неделя (2 април), еврокомисарят по разширяването Оли Рен заяви, че е настроен оптимистично по отношение на интеграцията на БиХ в ЕС, но призова местните власти да осигурят изпълнението на поставените изисквания. В интервю за всекидневника "Дневни аваз" Рен заяви, че главните задачи включват сътрудничеството с трибунала на ООН за военни престъплания, напредък в реформите в държавните медии и полицията, както и конституционните промени, целящи укрепването на институциите на БиХ.
						От своя страна, американският посланик в БиХ Дъглас МакЕлхани призова в събота политическите партии на БиХ да гарантират приемането на конституционните поправки в парламента. Необходимо е бързо приемане на промените, за да могат да се осъществят навреме, преди следащите парламентарни избори, които ще се проведат през октомври. (Дневни аваз, Независне новине - 02/04/06; RTRS - 01/04/06)
