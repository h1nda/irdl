Срещата на върха на ПСЮИЕ ще бъде открита в Сараево
21/04/2004
 
Външният министър на Сърбия-Черна Гора Вук Драшкович (вляво) и босненският му колега Младен Иванич се здрависват преди срещата си във вторник в Сараево. В сряда Драшкович участва в годишната среща на високо равнище на лидерите на девет държави от ЮИЕ. [АФП]
САРАЕВО, Босна и Херцеговина (БиХ) -- Президентите на България, Румъния, Сърбия-Черна Гора, и.д. президент на Македония и премиерите на Албания, Хърватия, Гърция и Турция ще се срещнат в Сараево в сряда (21 април), за да обсъдят начините за насърчаване на регионалното сътрудничество. Международната война срещу тероризма и борбата срещу организираната престъпност ще бъдат основните акценти по време на форума. Членовете на Процеса на сътрудничество в ЮИЕ (ПСЮИЕ) ще дискутират и облекчаването на визовите режими и енергийните си сектори. Заседанието ще отбележи и края на едногодишното председателство на ПСЮИЕ на БиХ. Следващият председател ще бъде Румъния. Генералният секретар на Съвета на Европа Валтер Швимер ще продължи престоя си в Сараево, за да обсъди напредъка на БиХ след втората година от членството й в Съвета. (РТРС, ПБС БиХ - 21/04/04; АФП - 20/04/04)
