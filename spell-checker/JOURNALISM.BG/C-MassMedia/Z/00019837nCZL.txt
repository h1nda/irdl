Европейската комисия ще подкрепи присъединяването на България и Румъния през януари
					05/09/2006
					 
						БРЮКСЕЛ, Белгия -- Европейската комисия (ЕК) е решена да препоръча България и Румъния да се присъединят към ЕС на 1 януари 2007, както бе предвидено. Решението ще бъде част от доклада за напредъка на двете страни, който трябва да бъде публикуван на 26 септември. Той ще включва обаче предупреждението, че Съюзът ще въведе предпазни мерки, ако стандартите му не са изпълнени. Според "Файненшъл Таймс" предупрежденията ще бъдат най-вече насочени към България, която бавно изпълнява изискванията за съдебната реформа и за допълнителни усилия за борба с организираната престъпност и корупцията по високите етажи на властта. (Файненшъл Таймс, EUobserver - 05/09/06)
