САЩ помагат на Турция да се справи със заплахата от страна на ПКК 
					11/11/2005
					 
						АНКАРА, Турция -- Съединените щати разбират, че Кюрдската работническа партия (ПКК) представлява сериозна заплаха за сигурността на Турция, каза в четвъртък (10 ноември) Питър Флори, помощник-министър на отбраната на САЩ по международната политика на сигурност. След срещи с високопоставени турски военни той каза, че Вашингтон помага на Анкара да възпрепятства операции на ПКК в Турция, Ирак и Европа.
						Също в четвъртък около 1000 души нападнаха полицейски контролен пункт в Семдинли на границата с Ирак по време на мирен протест, който прерасна в насилие. Тълпата се бе събрала, след като при бомбен атентат в книжарница в сряда загина един човек. (АП, АФП - 10/11/05)
