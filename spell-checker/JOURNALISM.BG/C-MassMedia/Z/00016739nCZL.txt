Представител на ЕП ще настоява за либерализиране на визовия режим на ЕС за Албания 
					25/11/2005
					 
						ТИРАНА, Албания -- Дорис Пек, председател на делегацията на Европейския парламент за Югоизточна Европа, каза в четвъртък (24 ноември), че ще настоява за либерализиране на визовия режим на ЕС за албанците. Пек, която е на посещение в Тирана, се срещна с албанския външен министър Бесник Мустафай и обсъди с него процеса на стабилизация и асоцииране. Мустафай отново изрази надеждата си, че Албания ще подпише Споразумението за стабилизация и асоцииране през първите месеци на следващата година. 
						Други новини -- Албанският министър на отбраната Фатмир Медиу се срещна в четвъртък с гръцкия си колега Спилиос Спилиотопулос. Двамата обсъдиха двустранното сътрудничество, като Спилиотопулос обеща, че Гърция твърдо ще подкрепи кандидатурата на Албания за членство в НАТО на следващата среща на върха на алианса. (Албейниън нюз - 25/11/05)
