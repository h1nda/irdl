Хървати протестираха в Ню Йорк срещу присъдите на Готовина и Маркач 
					28/04/2011
					
						НЮ ЙОРК, Съединени щати -- Над 200 хървати се събраха в сряда (27 април) пред седалището на ООН в Ню Йорк, за да протестират срещу присъдите за военни престъпления, издадени срещу хърватските генерали Анте Готовина и Младен Маркач. Трибуналът на ООН за военни престъпления осъди двамата на 15-и април по обвинения във връзка с военната операция „Буря” от 1995 г. Готовина беше осъден на 24 години затвор, а Маркач получи 18 години. Съдът постанови, че двамата са участвали в съвместно престъпно начинание, имащо за цел насилственото и постоянно изтласкване на етническото сръбско население от района Краина в Хърватия. (ХИНА, Нова ТВ, Б92 - 27/04/11)
