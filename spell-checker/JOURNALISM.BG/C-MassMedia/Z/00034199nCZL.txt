Атинската полиция откри скрити експлозиви
					18/04/2010
					 
						AТИНА, Гърция -- Полицията откри 195 кг експлозиви в събота (17 април) в скривалище на терористичната организация "Революционна борба". "Това е доста голямо количество", заяви говорителят на полицията Танасис Кокалакис и добави, че "то би могло да разруши шестетажна сграда". Експлозивите са били открити в апартамент, нает под фалшива самоличност от един от шестимата заподозрени членове на групата, които бяха арестувани по-рано през седмицата. (Ройтерс, РИА Новости - 18/04/10; AФП - 17/04/10)
