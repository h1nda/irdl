Върховният представител в БиХ Мирослав Лайчак се оттегли от поста си
					23/01/2009
					 
						САРАЕВО, Босна и Херцеговина (БиХ) -- Върховният международен представител в БиХ Мирослав Лайчак обяви в петък (23 януари), че напуска поста си, считано от понеделник. Словашкият премиер Роберт Фицо е номинирал Лайчак за нов външен министър на страната си, бе съобщено в петък. Лайчак ще заеме новия си пост в понеделник, но ще се върне в БиХ, за да изпълнява своите задължения на върховен представител, докато бъде назначен негов заместник, твърдят източници.
						В местните медии се появиха спекулации за трима кандидати за поста – австрийския дипломат Ханес Свобода, бившия еврокомисар по външните отношения Крис Патън и бившия ирландски премиер Бърти Ахърн.
						Лайчак изпълнява едновременно задълженията на ръководител на СВП и на специален представител на ЕС (СПЕС) и заема и двете длъжности от юли 2007 г. (ТАСР, Юръпиън Войс -- 09/01/23)
