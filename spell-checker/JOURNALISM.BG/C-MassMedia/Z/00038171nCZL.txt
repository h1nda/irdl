Бившият транспортен министър на Гърция Мантелис бе осъден на затвор 
					14/04/2011
					
						АТИНА, Гърция -- Бившият министър на транспорта Анастасиос Мантелис получи в сряда (13 април) тригодишна условна присъда за предоставянето на неправилна информация в своята имуществена декларация и за това, че не може да обясни произхода на доходите си. Срещу Мантелис, на 66 г., има отделни обвинения в пране на пари, след като той беше обвинен в приемането на подкуп от германския индустриален гигант "Сименс" през 1998 г. Мантелис призна, че е получил еквивалента на 100 000 евро от гръцкия клон на германската компания под формата на „дарение за предизборна кампания”. Мантелис, бивш високопоставен представител на ПАСОК, беше транспортен министър в периода между 1997 и 2000 г. (Катимерини - 14/04/11; АНА-МПА - 13/04/11)
