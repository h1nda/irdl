Марович призова за екстрадицията на генерали в Хага
09/11/2003
 
БЕЛГРАД, Сърбия-Черна Гора -- Президентът на Сърбия-Черна Гора Светозар Марович призова сръбските власти в петък (7 ноември) да екстрадират четиримата генерали, обвинени от Трибунала на ООН за военните престъпления. Той заяви, че отказът обвиняемите да бъдат предадени ще спре европейската интеграция на страната. "Липсата на сътрудничество ще затвори вратите пред продължаването на процеса на интеграция на Сърбия-Черна Гора", каза Марович и добави, че скандалът около екстрадицията на четиримата генерали отвлича вниманието от въпроса за издирването на бившия босненско-сръбски командир Ратко Младич.
Междувременно, министърът на външните работи на Сърбия-Черна Гора Горан Свиланович също призова за арестуването на Младич. В интервю за печата, публикувано в събота, Свиланович отбеляза, че този въпрос е от ключово значение за успешното провеждане на процесите срещу всички останали обвинени от Трибунала за военни престъпления лица.(Танюг, Вечерне Новости, TВ Пинк - 08/11/03; AФП - 07/11/03)
