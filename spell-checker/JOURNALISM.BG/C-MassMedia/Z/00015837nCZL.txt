Пратеникът на ООН отново посети Косово
		06/09/2005
		 
			ПРИЩИНА, Косово, Сърбия и Черна гора -- Специалният пратеник на ООН Кай Ейде започна ново четиридневно посещение в Косово в понеделник (5 септември). При пристигането си в Прищина, Ейде незабавно започна разговори с представителите на местни институции и политически партии. Норвежкият дипломат се очаква да представи доклад на Генералния секретар на ООН Кофи Анан по изпълнението на международните стандарти в Косово в края на този месец или в началото на октомври. Докладът ще изиграе решаваща роля за решението дали преговорите за определяне на окончателния статут на Косово да започнат тази година. Посещението последва съобщението, направено от президента на Косово Ибрахим Рогова, че е болен от рак на белите дробове, събитие, което може да усложни политическата обстановка в Косово. (Tанюг, Б92, КосоваЛайв, Уеб-сайт на НАТО - 05/09/05)
