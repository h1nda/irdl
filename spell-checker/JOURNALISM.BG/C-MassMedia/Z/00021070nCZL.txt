Съд в Прищина разпореди 30-дневно задържане за трима заподозрени в участие в прикриване на оръжие
					24/12/2006
					 
						ПРИЩИНА, Косово, Сърбия -- Районен съд в Прищина разпореди задържане за 30 дни в петък (22 декември) на трима души, арестувани във връзка с откриването на голямо количество оръжие миналата седмица в град Дреница. Косовската полицейска служба определи самоличността на единия от арестуваните като Наим Базай, политически съветник на министъра на труда на Косово Ибрахим Селмани. 
						В други новини от петък се казва, че сръбската полиция е съобщила за арестуването на 15 митнически служители, заподозрени в участие в контрабандна мрежа, нанесла щети за около 5 милиона евро на държавния бюджет. (Танюг, РТС, Вечер, Данас - 23/12/06; Коха Диторе - 22/12/06)
