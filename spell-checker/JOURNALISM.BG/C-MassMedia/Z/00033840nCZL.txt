Фюле и ЕК са готови да подпомогнат интеграцията на Сърбия в ЕС
					18/03/2010
					 
						БЕЛГРАД, Сърбия -- В сряда (17 март) еврокомисарят по разширяването Щефан Фюле изрази подкрепата на Европейската комисия (ЕК) за интеграцията на Сърбия в ЕС. След разговори с министър-председателя Мирко Цветкович в Белград Фюле каза, че въпреки че Сърбия е изправена пред много предизвикателства и задачи, ЕК е готова да помогне, ако Белград е наистина решен на това. Фюле каза, че Сърбия трябва да поддържа положителната инерция, постигната през миналата година. Във връзка с Косово Цветкович призова блока да намери техническо решение, така че участието на Прищина в международни срещи да няма отношение към статута. (Бета, Танюг - 17/03/10)
