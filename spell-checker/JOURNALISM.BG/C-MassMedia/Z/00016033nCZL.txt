Албанският премиер Бериша отново подчерта важността на целта за членство в НАТО
					23/09/2005
					 
						ТИРАНА, Албания -- Докато наблюдава международното военно учение "Съвместни усилия 2005" в четвъртък (22 септември) във Вльора, премиерът Сали Бериша подчерта, че той, правителството и армията са решени да положат всички необходими усилия, за да постигнат целта за членство на Албания в НАТО. Той добави, че вярва, че Албания ще намери своето място в алианса, и подчерта, че правителството активно ще работи по реформите в сухопътните, военноморски и военновъздушни сили, за да ги подготви за съвместимост със стандартите на НАТО. Командващите на учението похвалиха нивото на подготовка на албанските военноморски офицери.
						Други новини от четвъртък -- Бериша се срещна в Тирана с турския министър на културата и туризма Атила Коч. Двамата обсъдиха начините за разширяване на сътрудничеството и се договориха за създаването на съвместни комисии за отношенията в областта на културата и туризма. (Албейниън нюз - 23/09/05)
