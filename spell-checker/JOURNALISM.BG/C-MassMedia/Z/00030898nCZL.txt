Доминиканската република призна Косово
					12/07/2009
					 
						ПРИЩИНА, Koсово -- Косовското външно министерство съобщи в събота (11 юли), че Доминиканската република е 62-рата страна, признала Косово като независима държава. Доминиканската република поздрави властите на Косово "за създадените институции, които осигуриха на хората суверенна държава, призната от международната общност", съобщиха от Министерството. 
						Други новини - Служители на ЮЛЕКС и на местната полиция откриха останки от осем тела, заровени в масов гроб в района на Кметовче в източната част на Косово, съобщиха медиите в петък. Експерти по съдебна медицина смятат, че останките са на жертви от войната в Косово през 1999 г., чиято идентичност ще бъде известна след съдебномедицински анализ. (Ню Косова Рипорт, Косово Таймс, Б92, Бета, Maкфакс - 11/07/09; Б92, Maкфакс, AП, ДПА - 10/07/09)
