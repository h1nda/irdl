Висш български прокурор бе арестуван за приемане на подкуп от 20 000 евро
					21/12/2007
					 
						СОФИЯ, България -- Ангел Дончев, прокурор от Върховната касационна прокуратура, бе арестуван в сряда вечерта (19 декември) за приемане на подкуп от 20 000 евро. Арестът бе извършен след операция под прикритие в софийско заведение, организирана, след като колегата на Дончев, Емил Милев, е съобщил на властите, че Дончев се е опитвал да го изнуди. Според съобщенията Дончев е поискал парите и е намекнал, че министърът на вътрешните работи Румен Петков ще съдейства за прекратяване на проверката за документна измама срещу Милев. Според съобщенията Милев е отишъл направо при главния прокурор Борис Велчев и е докладвал за опита за изнудване. (Сега, 24 часа, Труд - 21/12/07; бТВ, Фокус, Медиапул - 20/12/07)
