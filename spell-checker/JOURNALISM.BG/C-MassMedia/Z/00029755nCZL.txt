Инцко пое поста на върховен представител в БиХ
					29/03/2009
					 
						САРАЕВО, Босна и Херцеговина (БиХ) -- Австрийският дипломат Валентин Инцко пое поста на върховен представител в БиХ в четвъртък (26 март) и така стана седмият върховен представител от 1996 г. насам. Инцко смени Мирослав Лайчак, който напусна поста, за да стане външен министър на Словакия. Новият върховен представител заяви, че ще спазва приоритетите, поставени от международната общност, а именно ускоряване на реформите, необходими за интеграцията на страната в ЕС. Той добави, че възможно решение за закриването на Службата на върховния представител (СВП) и трансформирането й в служба на специалния представител на ЕС ще зависи от осъществяваненто на реформите. Той също каза, че няма да се поколебае да използва т.н "Бонски правомощия, които му позволяват да въвежда в действие закони или да отстранява политици, ако се наложи.
						Други новини - Външният министър на БиХ Свен Алкалай заяви в четвъртък, че страната му ще кандидатства за статут на кандидатка за членство в ЕС през ноември или декември. Алкалай изрази съжаление, че ЕС сега проявява по-малка готовност да приеме нови страни-членки поради вътрешни проблеми. "За нас е жизненоважно да не изоставаме", подчерта министърът. (Бета, Б92, Ройтерс, Синхуа - 27/03/09)
