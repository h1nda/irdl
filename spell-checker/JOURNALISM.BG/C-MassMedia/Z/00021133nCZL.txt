Македония въвежда най-ниската данъчна ставка в Европа
					02/01/2007
					 
						СКОПИЕ, Македония -- От понеделник (1 януари), Македония въвежда данъчна ставка от 12 % за корпоративните и лични подоходни данъци. Законите за данъчната реформа бяха гласувани от парламента, заедно със законопроекта за бюджета за 2007 г. в петък. Досега, данък печалба бе 15 %, докато индивидуалният подоходен данък варираше от 15, 18 и 24 %. Новата данъчна ставка от 12 % е най-ниската в Европа, а кабинетът смята, че може да се опита да го намали до 10 %.
						Други новини - Вицепремиерът Зоран Ставревски заяви в петък, че приоритет през 2007 г. ще бъде преодоляването на бюрокрацията и подобряването на работата на държавната администрация. Усилията ще бъдат насочени към това, което той нарече проект "Регулаторна гилотина", който предвижда намаляване на броя на ненужните правилници, свързани с държавната администрация и корпоративния сектор. (Макфакс, Телма ТВ - 01/01/07; Макфакс - 29/12/06)
