Евродепутатката Пак призова ЮЛЕКС да включи Прищина в протокола
					04/09/2009
					 
						ПРИЩИНА, Косово -- Евродепутатката Дорис Пак призова ЮЛЕКС да покани правителството на Косово да подпише планираното споразумение за сътрудничество с полицията между мисията на ЕС и Белград, съобщиха местните медии в четвъртък (3 септември). "Ако това не се случи, тогава няма да имаме нужда от този протокол, тъй като без правителството на Косово, протоколът не е валиден", каза Пак. 
						Официални представители на ЮЛЕКС съобщиха в четвъртък, че подготвят две споразумения със Сърбия в областта на правосъдието и митниците. Премиерът на Косово Хашим Тачи потвърди, че само местните институции са оторизирани да подписват регионални споразумения. (Радио Косово, Експрес, Топ Нюз, РТК - 03/09/09)
