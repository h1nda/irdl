Арабските страни приемат предложената от Турция среща по въпроса за ситуацията в Ирак
20/01/2003
 
АМАН, Йордания -- Според говорител на външното министерство, Йордания, Саудитска Арабия и Сирия са съгласни с инициативата на Турция за провеждане на регионална среща по въпроса за ситуацията в Ирак. Саудитският външен министър принц Сауд ал-Фейсал потвърди новината в интервю за вестниците в кралството в понеделник (20 януари). Иран, петата страна поканена, също сигнализира подкрепа за срещата. Според съобщения в чужди медии, срещата може да доведе до изпращането на делегация в Багдад, която да се опита да убеди Ирак да сътрудничи по-пълно на оръжейните инспектори на ООН. Съществуват твърдения, че страните могат да предложат споразумение, съгласно което Саддам Хюсеин да замине в изгнание. (АФП - 20/01/03; АП, АФП, Ройтерс - 19/01/03)
