Румънската комисия, която проучва архивите на Секуритате, трябва да получи всички досиета до края на годината
					11/10/2006
					 
						БУКУРЕЩ, Румъния -- Сегашните разузнавателни служби трябва да предадат всички досиета на службата за сигурност от комунистическо време Секуритате на Националния съвет за проучване на архивите на Секуритате до края на годината, се посочва в споразумение между президента Траян Бъсеску и ръководителите на трите агенции от вторник (10 октомври). Бъсеску настоява Румъния напълно да реши всички въпроси, свързани с архивите, преди присъединяването си към ЕС през януари. 
						Също във вторник по-големият партньор в правителството, Националлибералната партия, изключи от редовете си своя бивш лидер Теодор Столоян. По-рано той бе обявил планове за реформиране на партията. (Адевърул, Ази - 11/10/06; Медиафакс - 10/10/06)
