ЕС заяви, че Сърбия ще се присъедини към блока, след като изпълни критериите за членство
					02/10/2007
					 
						БРЮКСЕЛ, Белгия -- Сърбия може да влезе в ЕС, когато изпълни критериите за присъединяване, каза Йоханес Лайтенбергер, говорител на председателя на Европейската комисия Жозе Мануел Барозу. В понеделник (1 октомври) Лайтенбергер отговори на писмо от словенския премиер Янез Янса, което призовава всички членки на ЕС да дадат на Сърбия статут на страна кандидатка по време на словенското председателство на ЕС през второто полугодие на 2008 г. 
						Перспективите на Сърбия бяха обсъдени тази седмица по време на среща между еврокомисаря по разширяването Оли Рен и главния прокурор на ООН за военни престъпления Карла дел Понте. Лайтенбергер добави, че макар Сърбия да е постигнала добър напредък в преговорите по Споразумението за стабилизация и асоцииране с ЕС, от решаващо значение ще бъде мнението на Трибунала за това дали Сърбия е започнала да сътрудничи ефективно. (Данас, EUobserver - 02/10/07; Танюг - 01/10/07)
