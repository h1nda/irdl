Фратини: Засега премахването на визовия режим за Западните Балкани е нереалистично
		04/12/2005
		 
			БРЮКСЕЛ, Белгия -- В изявление пред конференция на Европейския център за политика в Брюксел, еврокомисарят по правосъдието Франко Фратини изказа предположението, че засега премахването на визовия режим за страните от Западните Балкани е нереалистична идея. Според изявлението на Фратини, публикувано на уеб-сайта на ЕС в петък (2 декември) всички балкански страни са лобирали за либерализиране на визовия режим за своите граждани. Той отбелязва, че от една страна визовата политика може да бъде полезен инструмент за насърчаване на държавите да осъщестяват реформите, свързани с интеграцията в ЕС. Но той те пропусна да подчертае, че размириците в Париж неотдавна са изострили вниманието на страните-членки на ЕС по отношение на нелегалната миграция и сигурността. 
			Други новини - Министрите на външните работи на страните в западната част на Балканите приключиха в петък двудневна неофициална среща в Македония. Те излязоха със съвместно изявление, в което подчертаха желанието си за интеграция в ЕС и обещаха да укрепят регионалното сътрудничество в борбата срещу организираната престъпност и корупцията. Участниците също подчертаха, че Босна и Херцеговина, Хърватия и Сърбия и Черна гора трябва да положат повече усилия за осъщестяване на тристранното споразумение за завръщането на бежанците и уреждането на собствеността. (Вечер, Вест, Нови лист - 03/12/05; Уеб-сайт на ЕС, Фена - 02/12/05)
