България създава нова агенция за сигурност
					12/12/2007
					 
						СОФИЯ, България -- Парламентът окончателно одобри във вторник (11 декември) създаването на Национална агенция за сигурност, която ще се занимава с повечето от заплахите за страната и с контраразузнаването. Агенцията ще обедини задълженията, изпълнявани понастоящем от Националната служба за сигурност към министерството на вътрешните работи, Агенцията за финансово разузнаване и службата за военно контраразузнаване. Новата структура, която ще заработи от 1 януари 2008 г., ще се намира под контрола на специална парламентарна комисия. Това е компромис, последвал разгорещените дебати в парламента дали началникът на агенцията трябва да бъде назначаван от президента. Остават обаче някои опасения. Критиците твърдят, че правителството се опитва да изгради агенция, сходна с бившите служби за сигурност, въпреки че много международни експерти твърдят, че една обединена структура е много по-ефективна в борбата с тероризма. (Стандарт - 12/12/07; АФП, БНТ, БТА, БНР, Дарик - 11/12/07)
