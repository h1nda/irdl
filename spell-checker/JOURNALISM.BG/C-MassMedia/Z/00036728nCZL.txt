Държавният дефицит на Гърция за 2009 г. е по-голям от изчисления по-рано
					15/11/2010
					 
						БРЮКСЕЛ, Белгия -- Бюджетният дефицит на Гърция за 2009 г. възлиза на 15,4 % от нейния БВП, по-голям от съобщения през април - 13,6 %, съобщи в понеделник (15 ноември) Евростат, статистическата служба на ЕС. Коригираният процент накара властите в Атина да променят целевото свиване на бюджета за тази година от заплануваните по-рано 7,8 % на 9,4 %. Данните бяха оповестени в деня на пристигането на делегацията на Европейската комисия, Европейската централна банка и МВФ на двудневна мисия в Атина. Нейната цел е да направи проверка и да изготви доклад за напредъка на Гърция в прилагането на мерките за поставяне на икономиката под контрол, за да може страната да получи следващия транш от 9 милиарда евро от спасителния заем в размер на 110 милиарда евро. В интервю за в. "Прото Тема" от неделя премиерът Георгиос Папандреу каза, че може да се наложи Гърция да поиска още време, преди да започне изплащането на заема. (Би Би Си, АНА-МПА, АФП, АП, ДПА - 15/11/10)
