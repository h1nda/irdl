Премиерът на БИХ Шпирич се срещна с еврокомисаря Малмстрьом
					11/03/2010
					 
						БРЮКСЕЛ, Белгия -- В сряда (10 март) министър-председателят на Босна и Херцеговина (БиХ) Никола Шпирич информира еврокомисаря по вътрешните работи Сесилия Малмстрьом за напредъка на страната в изпълнение на критериите за безвизови пътувания. Шпирич помоли за нейната помощ в премахването на визовите изисквания за босненски граждани колкото може по-скоро. Неговото желание е Европейската комисия (ЕК) да подготви доклад за напредъка до средата на април. Малмстрьом похвали усилията на БиХ до момента и изрази решимостта на ЕК да либерализира визовия режим. (Фена, БХРТ, Бета - 10/03/10)
