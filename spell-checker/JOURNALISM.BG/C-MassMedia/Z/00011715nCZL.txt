Райс: САЩ ще продължат да помагат на Турция за решаването на проблема с ПКК
					
				
					22/08/2004
				
				 
					
							ВАШИНГТОН, САЩ – Правителството на САЩ продължава усилията си в подпомагането на турските власти да се справят с заплахата, идваща от обявената извън закона Работническа партия на Кюрдистан в северен Ирак, каза съветничката по въпросите на националната сигурност на САЩ Кондолиза Райс в четвъртък (19 август). В реч в базирания във Вашингтон институт по мира тя потвърди, че Вашингтон счита групата за терористична организация. Райс заяви, че САЩ работи с Турция и с иракската администрация по въпроса за евентуалното прилагане на по-драстичен и ефективен подход. (НТВ - 20/08/04; ПР Нюзуайър - 19/08/04)
