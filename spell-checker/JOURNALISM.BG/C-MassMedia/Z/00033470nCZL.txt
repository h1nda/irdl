Гръцки стачкуващи проведоха демонстрация в Атина
					18/02/2010
					 
						АТИНА, Гърция -- Стотици хора, работещи във финансовото министерство и митническата агенция, демонстрираха в сряда (17 февруари) в Атина срещу мерките за строги икономии, насочени към намаляване на правителствените разходи. Протестиращите твърдят, че сегашната финансова криза не е причинена от държавните служители, така че те не трябва да плащат за преодоляването й. Работещите във финансовото министерство и митниците стачкуват тази седмица срещу мерките за замразяване на техните заплати и орязване на месечните им надбавки. 
						Също в сряда министър-председателят Георгиос Папандреу свика кабинета си на неофициално заседание, за да го информира за мерките, които правителството възнамерява да предприеме. Усилията, насочени към овладяване на финансите на Гърция в рамките на три години, бяха подкрепени от министрите на финансите от ЕС във вторник. Те предвиждат съкращаване на огромния бюджетен дефицит на страната с 4 % тази година и други предстоящи мерки. (АНА-МПА, АП, Айриш Таймс - 17/02/10)
