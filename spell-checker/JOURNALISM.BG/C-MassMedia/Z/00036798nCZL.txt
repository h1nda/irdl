НАТО окуражава евроатлантическата интеграция на Западните Балкани
					21/11/2010
					 
						ЛИСАБОН, Португалия -- Демократическите ценности, регионалното сътрудничество и добросъседските отношения са важни за трайния мир и стабилност в страните от Западните Балкани, заявиха членовете на НАТО в съвместна декларация в края на двудневната среща на високо равнище в Лисабон в събота (20 ноември). "Ние продължаваме активно да подкрепяме евроатлантическите стремежи в този регион", се заявява в документа. 
						Декларацията похвали "дисциплинираното поведение на изборите [в Босна и Херцеговина] през октомври; напредъка в реформите; продължаващите усилия за унищожаване на излишъка от оръжия и муниции; и приноса й за международната сигурност. В същото време НАТО призова местните политически лидери "да работят заедно за удвояване на усилията за по-нататъшното подобряване на ефективността и надеждността на държавните институции и за осъществяване на приоритетните реформи". 
						Сърбия бе призована да продължи да работи за пълно сътрудничество с Трибунала за военни престъпления на ООН и за арестуването на оставащите на свобода Ратко Младич и Горан Хаджич. Декларацията също призова Белград "да подкрепи по-нататъшните усилия за консолидиране на мира и стабилността в Косово" и подчерта, че както Сърбия, така и Косово трябва "се възползват максимално от възможностите, които предлага диалога между тях с посредничеството на ЕС". (Уебсайт на НАТО, Радио "Свободна Европа" - 20/11/10)
