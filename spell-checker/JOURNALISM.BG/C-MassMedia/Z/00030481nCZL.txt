Албания въвежда визов режим за чужденци
					03/06/2009
					 
						ТИРАНА, Албания -- Албания е започнала въвеждането на визов режим за чуждестранни посетители, съобщиха медиите във вторник (2 юни). Според новите правила посетителите ще трябва да минават през процедура, подобна на тази, която албанците трябва да спазват при пътуванията си в чужбина. За да получат виза, чужденците ще трябва да си запазят хотел и да имат билет за връщане, медицинска застраховка или разрешение за работа. Стъпката има за цел затягане на контрола по границите в опит да се отговори на критериите на ЕС за премахване на визовите ограничения за албански граждани. (Коха Йоне, Клан, Нюз 24 - 02/06/09)
