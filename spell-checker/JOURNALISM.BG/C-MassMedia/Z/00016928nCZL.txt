Съветът на ЕС похвали напредъка, постигнат от държавите от Западните Балкани, и посочи областите, в които трябва да се проведат реформи
					13/12/2005
					 
						БРЮКСЕЛ, Белгия -- По време на заседанието си в понеделник (12 декември) Съветът по общи въпроси и външни отношения на ЕС похвали напредъка, постигнат от държавите от Западните Балкани в процеса на интеграция в ЕС, според последните доклади за напредъка на Европейската комисия. Съветът одобри категорично и неотдавнашното залавяне на основния хърватски обвиняем Анте Готовина. Съветът призова Сърбия и Черна гора и Босна и Херцеговина (БиХ) да засилят мерките за залавянето на останалите издирвани обвиняеми, включително Радован Караджич и Ратко Младич, и изправянето им пред трибунала на ООН за военни престъпления. Албания бе призована да засили борбата срещу организираната престъпност и корупцията, както и да осъществи избирателна реформа. БиХ бе призована да осъществи преструктурирането на полицейския сектор и да укрепи законодателната си рамка. (Уеб-сайт на ЕС - 12/12/05)
