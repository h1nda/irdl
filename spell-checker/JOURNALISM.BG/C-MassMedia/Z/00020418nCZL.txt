Сръбски прокурори искат да разширят разследването срещу предполагаеми помагачи на Младич
					26/10/2006
					 
						БЕЛГРАД, Сърбия - В доклад до Втори градски съд в Белград в сряда (25 октомври) прокурори заявиха, че искат да разследват още петима души по подозрения, че са помагали на издирвания Ратко Младич между юни 2002 г. и януари 2006 г. Те поискаха също съдебните заседания да бъдат закрити. Единадесет други лица, включително няколко офицери от бивша Югославия и от Република Сръбска, вече са обвинени, че са помагали на Младич да се укрива от правосъдието. (Б92, Бета - 25/10/06)
