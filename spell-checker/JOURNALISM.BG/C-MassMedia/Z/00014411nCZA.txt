Македония получи допълнителни въпроси от Европейската комисия 
					02/05/2005
					Европейската комисия поиска от македонските институции да представят отговори на допълнителни 189 въпроса след първоначалните отговори на въпросника на ЕС.
					От Зоран Николовски за Southeast European Times в Скопие – 02/05/05 
 
					 
						
Според премиера Владо Бучковски целта на Македония е да стане член на ЕС до 2010 г. [AФП]
						На македонското правителство, което предаде отговорите си на въпросника на ЕС през февруари, бяха поставени допълнителни 189 въпроса от Европейската комисия (ЕК). Получени на 20 април, те представляват продължение на началните отговори на Македония и целят по-нататъшната оценка на готовността на страната за получи официален статут на кандидат за членство в Съюза. 
						Писмо, придружено от нови въпроси на ЕК, изразява благодарността за адекватните и изчерпателни отговори, които правителството е дало по-рано на около 3,000 въпроса. 
						"Действително сме много доволни, тъй като нямаше особени изненади и смятаме, че ще изпълним тази задача навреме и качествено, както изпълнихме и предходните," заяви по време на пресконференция на 22 април вицепремиерът Радмила Шекеринска. "Отговорите, заедно с придружаващите ги документи, вкл. закони или допънителни доклади, които са необходими, ще бъдат представени пред ЕК до 10 май," изтъкна тя. 
						Над 40 от допълнителните въпроси касаят Министерството на земеделието, а 41 се отнасят до министерствата на правосъдието и вътрешните работи. Министерството на труда и социалната политика ще отговори на 26 допълнителни въпроси, а МВнР - на 15. 
						Шекеринска обясни, че броят на въпросите не означава, че тези институции не са дали качествени отговори. По-скоро, изтъкна тя, някои въпроси са сложни по своя характер и изискват голямо внимание и подробни уточнения. 
						Според нея правителството е доволно, че по-голяма част от работата е приключена в първата фаза и сега са нужни само допълнителни разяснения. Новите отговори ще станат публично достояние, когато бъдат подготвени и изпратени в Брюксел, каза тя. 
						Отговорите на въпроси, поставени от ЕК, са стандартна процедура, която Брюксел използва, за да вземе решение за своето становище, касаещо това, дали дадена държава може да получи статут на официален кандидат. Според комисаря по разширяването Оли Рен Брюксел ще обяви своето становище през есента. Въз основа на него Европейският съвет ще вземе решение относно статута на Македония по време на срещата си на върха през декември. Предавайки въпросите през февруари, премиерът Владо Бучковски каза, че целта на Македония е да стане член на ЕС до 2010 г.
