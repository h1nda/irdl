Външните министри на Сърбия и Черна гора и Русия обсъждат Косово
					01/12/2005
					 
						МОСКВА, Русия -- Късно във вторник (29 ноември) външният министър на Сърбия и Черна гора Вук Драшкович разговаря с руския външен министър Сергей Лавров по въпроси, свързани със статута на Косово. Според съобщения в пресата от сряда Драшкович и Лавров са били единодушни относно важността на ролята на ООН в преговорите за статута, както и че е необходим пряк диалог между Белград и Прищина. Те казаха също, че трябва да се засили прилагането на международните стандарти в провинцията. 
						Други новини -- Белградските медии съобщиха в сряда, че 18-годишен ученик е бил ранен в село Сушица в Централно Косово. По него са стреляли, докато е отивал на училище рано следобед. Той е в болницата, като състоянието му е стабилно. Координационният център за Косово на Сърбия и Черна гора излезе с декларация, в която осъжда продължаващото насилие срещу сърби в провинцията. (Политика - 01/12/05; Pravda.ru, Бета, Танюг - 30/11/05)
