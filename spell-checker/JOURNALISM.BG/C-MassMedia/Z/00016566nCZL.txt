Българската полиция арестува още един предполагаем мафиотски бос 
					10/11/2005
					 
						СОФИЯ, България -- Полицията задържа в сряда (9 ноември) още един предполагаем мафиотски бос, Златомир Иванов, известен като Баретата. За Иванов, бивш член на антитерористичния отряд на вътрешното министерство, се говори, че е една от най-влиятелните фигури в подземния свят. Той бе арестуван по обвинения в незаконно притежаване на оръжие. Макар да е бил арестуван неколкократно и преди, той винаги е бил освобождаван поради липса на доказателства. 
Поредният му арест стана малко след задържането на двама известни престъпни шефове, братята Маргини. В България бяха проведени няколко полицейски операции, след като миналия месец бе убит един от най-големите банкери в страната, Емил Кюлев. (Медиапул, бТВ - 09/11/05)
