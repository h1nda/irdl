Румъния изпитва сериозен недостиг на работна ръка
					13/11/2007
					 
						БУКУРЕЩ, Румъния -- Министърът на икономиката Варуян Восганян каза в понеделник (12 ноември), че Румъния е изправена пред недостиг на работна ръка, най-вече в строителната, автомобилната и тежката промишленост. "Ние имаме недостиг от около 500 000 рабтници и се нуждаем от повече инженери и механици", каза Восганян на пресконференция, посветена на професионалното образование. Той добави, че недостигът на работна ръка е породен главно от масовата емиграция на румънци през последните няколко години. Повече от 2 милиона души са напуснали страната в търсене на работа в Италия, Испания и други европейски страни. (АФП, Файненшъл Таймс, АП, Hotnews.ro - 12/11/07)
