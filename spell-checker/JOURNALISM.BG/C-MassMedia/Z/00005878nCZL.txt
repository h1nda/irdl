Швеция дава висока оценка на Турция за реформите в областта на човешките права
04/02/2003
 
АНКАРА, Турция -- В понеделник (3 февруари) шведският външен министър Ана Линд даде висока оценка на усилията на турското правителство за подобряване спазването на човешките права в страната в съответствие със стандартите на ЕС. "Амбициите на новото правителство ще улеснят много влизането на Турция в ЕС", заяви Линд след разговорите си с премиера Абдула Гюл и председателя на Партията на справедливостта и развитието Реджеп Тайип Ердоган. Неотдавна Турция отмени смъртното наказание, предостави повече права на кюрдското население и прие мерки за премахване на насилието.
Междувременно, вицепремиерът Мехмед Али Шахин обяви, че Ердоган ще участва в повторните избори в провинция Сиирт на 9 март. Това може да даде възможност за лидера на турската управляваща партия да влезе в парламента и впоследствие да заеме поста министър-председател, който понастоящем се заема от неговия близък съратник Гюл. (АП, АФП, Андолска агенция, Дюня, ТРТ - 03/02/03)
