Артемий бе лишен от сан, след като наруши забраната
					21/11/2010
					 
						БЕЛГРАД, Сърбия -- Сръбската православна църква (СПЦ) лиши от сан късно в петък (19 ноември) бившия косовски епископ Артемий, след като той окупира манастир в бившата сръбска провинция и извърши богослужение в нарушение на църковните разпореждания. Църквата пенсионира Артемий през февруари след появата на слухове за негови съмнителни бизнес дела и му забрани да провежда всякакви богослужения. Той оспори това решение и поиска от църковния Събор да преразгледа случая. Съборът потвърди решението на СПЦ по-рано през седмицата. 
						Заедно с няколко монаси обаче Артемий влезе в петък в манастира в Зубин поток в Северно Косово и изнесе литургия. СПЦ реагира незабавно, като го лиши от сан и го понижи до статута на монах. Освен това СПЦ заяви, че срещу Артемий ще бъдат повдигнати обвинения за "узурпиране" на църковни имоти. (ДПА - 20/11/10; AП, Tанюг - 19/11/10)
