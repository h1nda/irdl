Албанската опозиция обвинява управляващите социалисти в корупция
17/03/2003
 
ТИРАНА, Албания -- Сали Бериша, лидер на опозиционната Демократическа партия, заяви в събота (15 март), че правителството на управляващите социалисти е корумпирано и подкрепя организираната престъпност. Той се позова на последния доклад на МВФ, който определя нивото на корупцията в страната като високо. Според Бериша кабинетът, начело с премиера Фатос Нано, не е направил никакви усилия да се противопостави на измамите и злоупотребите с държавните фондове. Междувременно правителството обяви, че събраните данъци за първите два месеца на годината надхвърлят предвиденото, като по този начин е изпълнен един от главните критерии на МВФ. (Шекули - 16/03/03)
