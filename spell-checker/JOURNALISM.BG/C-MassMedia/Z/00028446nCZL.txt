Тютюнопроизводители блокираха основна магистрала в Гърция
					20/11/2008
					 
						АТИНА, Гърция -- В сряда (19 ноември) стотици тютюнопроизводители блокираха главния път, свързващ Атина със Солун, като предизвикаха сериозни проблеми с автомобилния трафик. Фермерите настояват правителството да повиши ниските изкупни цени и да предостави 100 % субсидиране за тютюна, който те не са в състояние да продадат. Акцията бе проведена в областта Фтиотида, на около 210 км от Атина. 
						В четвъртък министрите на земеделието от ЕС се срещат, за да обсъдят субсидиите за производителите на тютюн от ЕС като част от Общата селскостопанска политика. Хиляди тютюнопроизводители от цяла Европа се събраха пред главната квартира на ЕС в Брюксел. Те се противопоставят на решението на еврокомисаря по земеделието и развитието на селските райони Мариан Фишер Боел за намаляване на техните субсидии. Демонстрацията събра фермери от Италия, Испания, Португалия, Франция, Гърция, Полша, Румъния, Унгария и България.
						Други новини от четвъртък -- Служители от системата на метрото на Атина започнаха 24-часова стачка с искания за колективен трудов договор, с който се гарантира работнте места на наетите на пълен работен ден. Наблюдателите очакват сериозни проблеми в транспорта в резултат на стачката. (РИА Новости - 20/11/08; АНА-МПА, Вима, Скай - 19/11/08)
