Мирослав Лайчак призова Албания да се вслушва в Брюксел 
					27/01/2011
					 
						ТИРАНА, Албания -- В сряда (26 февруари) посредникът на ЕС Мирослав Лайчак даде ясно да се разбере, че европейското бъдеще на Албания зависи от волята на нейните лидери и готовността им да прилагат на практика препоръките от Брюксел. След среща с политически лидери в Тирана Лайчак заяви, че насилието по време на демонстрациите миналата седмица „не е европейски начин за решаване на политически въпроси”. След срещата си с Лайчак министър-председателят Сали Бериша съобщи, че планираният за уикенда проправителствен митинг е бил отменен. „Въпреки че на този митинг нямаше да има прояви на насилие, аз предпочитам да се вслушам в апелите на международната общност”, заяви той. 
						Президентът Бамир Топи призова партийните лидери да намерят решение за различията помежду си чрез правната система, а не чрез организирането на публични демонстрации. Това ще „допринесе за намаляване на напрежението и ще даде възможност на независимите съдебни институции да проведат своите разследвания”, каза той. (Шекули, Топ Ченъл, Гласът на Америка, Алсат, Balkan Web - 26/01/11)
