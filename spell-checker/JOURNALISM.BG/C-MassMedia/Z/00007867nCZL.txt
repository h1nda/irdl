Клинтън ще открие мемориал в Сребреница
05/08/2003
 
САРАЕВО, Босна и Херцеговина (БиХ) -- Бившият американски президент Бил Клинтън ще открие Мемориален център в памет на цивилните мюсюлмани, които бяха избити в Сребреница през 1995 година, съобщиха официални представители на БиХ и говорителката на Клинтън в понеделник (4 август). "Напълно подобаващо е именно човекът,който направи толкова много за прекратяването на войната, да открие мемориала, който ще гарантира, че жертвите на масовите убийства и всички жертви на тази ужасна война няма да бъдат забравени," заяви Пади Ашдаун, върховен представител на международната общност в БиХ. Мустафа Черич, ръководител на мюсюлманската общност в страната, каза, че Клинтън е бил поканен да открие Мемориала от благодарност "към неговата роля за прекратяване на агресията в Босна и Херцеговина." Мемориалът ще бъде открит на 20 септември. (АП, Ройтърс, АФП - 04/08/03)
