Букурещ ще представи доклад за присъединяването към ЕС в Брюксел в петък
07/07/2004
 
БУКУРЕЩ, Румъния -- Правителството се очаква да представи окончателен доклад по Плана за действие за членство в ЕС в петък (9 юли). Документът детайлизира прилагането на мерки, включени в Плана за действие, считано от края на юни. Букурещ одобри плана през февруари след критики от страна на Съюза по повод забавяне на реформите.
Други новини: Румънският производител на автомобили "Дачия" регистрира рекордни продажби за първата половина на 2004 г., 34 %-но увеличение в сравнение със същия период на миналата година. Компанията отдава скока на продажбите на успеха на своя компактен модел "Соленца" и силния растеж на износа. (Ромпрес - 07/07/04; Медиафакс, АФП - 06/07/04)
