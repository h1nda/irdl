Сърбия представи доклад за либерализиране на визовия режим за страни от ЕС
					27/09/2009
					 
						БЕЛГРАД, Сърбия -- Сърбия представи в петък (25 септември) доклада си за изпълнение на условията, необходими за премахване на визите за граждааните й, пътуващи за страни от ЕС от 1 януари 2010 г., съобщи вицепремиерът Божидар Делич. Европейската комисия заяви, че ще прегледа документа и ще вземе окончателно решение дали условията са изпълнени. Министрите на правосъдието и вътрешните работи на страните членки на ЕС ще се срещнат през ноември, за да вземат окончателно решение за премахването на визите за граждани от Македония, Сърбия и Черна гора, пътуващи за страни от блока. (Б92, Maкфакс, МИА - 25/09/09)
