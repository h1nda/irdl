Дипломати от ЕС правят опит в последния момент да намерят изход от ситуацията около Турция 
					28/09/2005
					 
						ВИЕНА, Австрия -- Дипломати от ЕС ще направят последен опит да превъзмогнат настояванията на Австрия в рамката на преговорите за присъединяване с Турция да съдържа опция за привилегировано партньорство, а не за пълноправно членство в блока. Ако посланиците не успеят да намерят изход от задънената улица по време на срещата си в четвъртък (29 септември), британското председателство на съюза ще свика външните министри на страните членки на извънредно заседание в неделя, часове преди насроченото начало на преговорите. 
						Европейският парламент трябваше да приеме необвързващо изявление късно в сряда, с което да одобри започването на присъединителните преговори с Анкара. В проектодекларацията се отправя предупреждение към Турция, че ако не отвори пристанищата си за корабите с кипърска регистрация, преговорите ще бъдат преустановени. Турция отказва да признае официално Кипър, което е проблем за най-малко три страни членки на ЕС. (Блумбърг - 28/09/05; Ройтерс, Уеб-сайт на ЕП - 27/09/05)
