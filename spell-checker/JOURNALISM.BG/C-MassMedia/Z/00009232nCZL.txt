Според Марович Сърбия-Черна Гора се превръща в стабилизиращ фактор
01/12/2003
 
ПОДГОРИЦА, Сърбия-Черна Гора -- Президентът Светозар Марович заяви в неделя(30 ноември), че Сърбия-Черна Гора се превръща в стабилизиращ фактор в региона. По време на среща със своя македонски колега Борис Трайковски, който е на двудневно посещение в Сърбия-Черна Гора, Марович заяви, че двете страни се радват на добри отношения. На свой ред Трайковски посочи, че те споделят общата цел на евро-атлантическата интеграция. В горния контекст федералният министър на външно-икономическите връзки Бранко Луковац заяви в неделя, че консултациите по предпроектното проучване на готовността на страната му да влезе в ЕС могат да се проведат до март. Той добави, че половината от работата вече е приключила. (Би Би Си, Бета - 30/11/03)
