В Сърбия бе открит масов гроб на косовски албанци
					10/05/2010
					 
						БЕЛГРАД, Сърбия -- Властите са открили нов масов гроб, където се смята, че са погребани останките на 250 етнически албанци, убити по време на конфликта от 1998-1999 г. в Косово, заяви в понеделник (10 май) прокурорът за военни престъпления Владимир Вукчевич. Гробът, намиращ се в южния град Рашка, бе открит в сътрудничество с персонал на ЮЛЕКС. Скоро се очаква да започнат ексхумации. (АФП, Би Би Си, Ройтерс - 10/05/10)
