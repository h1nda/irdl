Началникът на митниците във Федерация Босна и Херцеговина се оплаква, че негови служители са заплашвани
23/05/2003
 
САРАЕВО, Босна и Херцеговина (БиХ) -- Митническите служители във Федерация Босна и Херцеговина са заплашвани многократно, заяви началникът на митниците Зелимир Ребак. Той каза пред репортери в четвъртък (22 май), че с нарастването на броя на разкритите злоупотреби, в резултат на което са предотвратени загуби за около 100 мнл. евро, са се увеличили заплахите, отправяни към митничарите и техните семейства. Той призова местните власти да осигурят необходимата защита на неговия персонал. (Източници на СВП - 23/05/03; БХ Радио 1, Би Би Си - 22/05/03)
