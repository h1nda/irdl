Ашдаун удължава крайния срок за финалния доклад на Комисията "Сребреница"
19/07/2004
 
САРАЕВО, Босна и Херцеговина (БиХ) -- Правителството на република Сръбска (РС) удължи в петък (16 юли) крайния срок, в който Комисията "Сребреница" следва да представи окончателния си доклад. Новият краен срок, одобрен от Върховния представител Пади Ашдаун, е 15 октомври. Говорителят на правителството на РС Цвиета Ковачевич каза, че удължаването е било необходимо, за да се гарантира успешното приключване на дейността на тази комисия след разкритието на важна нова информация, свързана с клането в Сребреница, извършено през юли 1995 г.
Други новини от петък: Кабинетът на РС одобри проектопромени в законите за териториалната организация, насочени към премахване на представката "сръбски" и към промяна на имената на някои населени места. Измененията, последвали неотдавнашно решение на Конституционния съд на РС, бяха изпратени за одобрение от Асамблеята на РС. (Фена - 18/07/04; НТВ Хаят, правителствен уеб сайт на РС - 16/07/04)
