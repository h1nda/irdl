Гърция изрази безпокойство пред ЕК относно нарушения на правата на малцинствата
18/11/2003
 
БРЮКСЕЛ, Белгия -- Гръцкият външен министър Георгиос Папандреу поиска от Европейската комисия (ЕК) в понеделник (17 ноември) да следва по-твърда линия в преговорите с Албания за подписване на Споразумение за стабилизиране и асоцииране (ССА). В реч по време на заседанието на Съвета на министрите на ЕС, посветено на Западните Балкани, Папандреу изрази сериозно безпокойство относно констатираните нарушения в области, населявани от гръцкото малцинство, по време на местните избори в Албания миналия месец. Той призова да бъдат взети под внимание всички инциденти, касаещи правата на човека, когато се оценява поведението на Албания в светлината на САА. (АНА, МПА, Макфакс - 17/11/03)
