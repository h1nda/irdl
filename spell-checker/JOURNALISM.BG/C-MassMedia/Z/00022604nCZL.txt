БиХ е сред 14-те страни, избрани да участват в Съвета за правата на човека на ООН 
					18/05/2007
					 
						НЮ ЙОРК, Съединени щати -- Босна и Херцеговина (БиХ) е една от 14-те страни, избрани от Общото събрание на ООН в четвъртък (17 май) да участват в базирания в Женева Съвет за правата на човека на ООН, който има 47 члена. БиХ бе включена в групата, за да се отстрани Беларус, която се смята за една от най-репресивните държави. Първоначално източноевропейските държави предложиха Беларус и Словения за двете места от региона, което предизвика разгорещените протести на правозащитни групи. На следващото гласуване БиХ получи повече гласове от Беларус. Тринадесетте други страни са Ангола, Боливия, Египет, Индия, Индонезия, Италия, Мадагаскар, Холандия, Никарагуа, Филипините, Катар, Словения и Южна Африка. (AП, Държавен департамент на САЩ - 17/05/07)
