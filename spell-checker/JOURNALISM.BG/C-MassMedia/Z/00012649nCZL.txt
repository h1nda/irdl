Според Бусек признаването на конституционното име на Македония бе стъпка в правилната посока 
					15/11/2004
					 
						СКОПИЕ, Македония -- Специалният координатор на Пакта за стабилност на ЮИЕ Ерхард Бусек счита, че признаването неотдавна от страна на САЩ на конституционното име на Република Македония бе стъпка в правилната посока. В интервю, публикувано в броя от понеделник (15 ноември) на всекидневника "Дневник", Бусек каза, че този акт ще интензифицира усилията за намиране на решение на този стародавен проблем. Той допълни, че е в ход дебат по въпроса в рамките на ЕС, който в крайна сметка ще доведе до конкретни резултати. (Дневник - 15/11/04)
