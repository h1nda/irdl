САЩ и ЕС дават висока оценка на резултатите от македонския референдум 
					09/11/2004
					 
						ВАШИНГТОН, САЩ -- Македонският народ направи смел избор, когато реши да продължи по пътя, определен от Охридските мирни споразумения, заяви говорителят на Държавния департамент Ричард Баучър в понеделник (8 ноември). Референдумът по новите македонски закони за децентрализацията проведен в неделя се провали поради ниската избирателна активност. Върховният представител на ЕС по външната политика Хавиер Солана също така даде висока оценка на резултата, допълвайки, че гласоподавателите са гласували, за да придвижат страната напред към членството в ЕС. Той посети Скопие във вторник. 
						Междувременно македонският президент Бранко Цървенковски свика заседание в сряда на лидерите на политическите партии и етническите общности. Той декларира, че ще поиска от тях "да изразят политическата си воля" да продължат по пътя на интеграцията в ЕС и НАТО.
						ОССЕ заяви в понеделник, че референдумът е покрил като цяло международните стандарти. Етническият албански блок в Македония декларира, че резултатите показват нежеланието на избирателите да се връщат към миналото. (New York Times, Утрински вестник, Дневник - 09/11/04; AФП, Ройтърс, уеб сайтове на ОССЕ и на Съвета на Европа, A1 ТВ - 08/11/04)
