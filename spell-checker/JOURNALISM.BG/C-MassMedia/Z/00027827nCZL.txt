Гръцката делегация напусна конференция на ЮНЕСКО заради споменаване на Македония
					23/09/2008
					 
						БУКУРЕЩ, Румъния -- Делегацията на Гърция напусна конференцията на ЮНЕСКО за културното наследство, която се проведе в Букурещ в понеделник (22 септември), като посочи две причини, свързани с нейния отдавнашен спор за името с Македония. Първо, страната бе представена на конференцията с нейното конституционно наименование, Република Македония, което Гърция не признава. Второ, делегацията от Скопие разпространи по време на конференцията книга, в която се говори за "македонски език".
						Междувременно в понеделник медиите съобщиха, че специалният пратеник на ООН за спора за името Матю Нимиц ще се срещне поотделно с гръцкия външен министър Дора Бакоянис и македонския президент Бранко Цървенковски в Ню Йорк в сряда. Това ще стане в кулоарите на 63-ата сесия на Общото събрание на ООН. Очаква се разговорите да се съсредоточат върху отговорите на последния пакет от предложения на Нимиц. (Сити, Макфакс, Скай, МИА - 22/09/08)
