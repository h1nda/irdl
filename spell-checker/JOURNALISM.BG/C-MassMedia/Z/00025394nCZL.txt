Румънското правителство издаде указ, позволяващ отново достъп до архивите на тайната полиция
					07/02/2008
					 
						БУКУРЕЩ, Румъния -- В сряда (6 февруари) правителството издаде спешно указ, позволяващ отново достъп до архивите на "Секуритате", тайната полиция от времето на комунизма. Указът идва дни, след като Конституционният съд на страната блокира дейността на местната агенция, натоварена с проучването на архивите. 
						"Указът беше необходим, защото 18 години след падането на комунистическия режим ние не можем да спрем насред пътя нашите усилия за разкриване на престъпленията на комунизма", каза в сряда министър-председателят Калин Попеску Търичану. (Евениментул Зилеи - 07/02/08; АФП, Hotnews.ro, Макфакс, АП, Фокус, РИА Новости - 06/02/08)
