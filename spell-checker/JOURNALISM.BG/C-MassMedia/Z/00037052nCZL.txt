Хърватският политик Санадер поиска да бъде освободен в очакване на екстрадирането си
					14/01/2011
					 
						ВИЕНА, Австрия -- Бившият хърватски премиер Иво Санадер, който бе арестуван в Австрия в началото на декември по подозрения в престъпни действия и злоупотреба с власт, е подал жалба срещу задържането си, съобщиха в четвъртък (13 януари) от прокуратурата в Залцбург. Задържането му бе продължено с 30 дни в края на миналия месец на основание на риск от бягство на Санадер, който би могъл да се опита да подправи доказателства. Той бе поискал да бъде освободен по време на процедурата по екстрадиция. Жалбата, която сега е подал, трябва да бъде разгледана от съда, като решението се очаква след десет дни до две седмици. Това отлага заседанието по делото срещу Санадер, което бе насрочено за 27 януари. (ХРТ, Пословни Дневник, Вечерни Лист - 13/01/11)
