Букурещ е домакин на среща на началници на Генерални щабове
19/11/2002
 
БУКУРЕЩ, Румъния -- Началниците на Генералните щабове на България, Гърция, Румъния и Турция проведоха в Букурещ втората по рода си среща в понеделник (18 ноември). Представителите на Гърция и Турция, Георгиос Антонакопулос и Хилми Йозкьок, увериха българските и румънските си колеги, Никола Колев и Михаил Попеску, че техните страни ще подкрепят поканата на Румъния и България за членство в НАТО. Военноначалниците отбелязаха положителното влияние на сътрудничеството между четирите армии върху изграждането на доверие, сигурност и стабилност в Югоизточна Европа. (Ромпрес - 18/11/02)
