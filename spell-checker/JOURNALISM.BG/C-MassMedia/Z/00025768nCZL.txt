Българският премиер Станишев не прие оставката на министъра на транспорта
					12/03/2008
					 
						СОФИЯ, България -- Във вторник (11 март) министър-председателят Сергей Станишев отказа да приеме оставката на министъра на транспорта Петър Мутафчиев, който бе готов да се оттегли от поста, след като пожар във влак преди две седмици причини смъртта на девет души. Разследването на инцидента продължава и причината за пожара още не е установена. Опозицията заяви, че действията на транспортното министерство не са били адекватни, и поиска оставката на Мутафчиев, която той подаде по-късно. Станишев обаче защити действията на Мутафчиев, като заяви, че не вижда причина да го остави да се оттегли.
						Други новини -- Финансовото и земеделското министерство съобщиха във вторник, че правителството предоставя на фермерите допълнително финансиране, за да компенсира прекратяването на финансирането по програмата САПАРД на ЕС. ЕС замрази някои от средствата по програмата заради продължаващите разследвания по подозрения в злоупотреби. Резултатите от разследванията се очакват през май. (БТА, БГНЕС, Дарик - 11/03/08)
