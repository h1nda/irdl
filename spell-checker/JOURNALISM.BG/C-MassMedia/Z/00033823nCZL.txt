Албанският опозиционен лидер Рама призова премиера Бериша към консенсус
					17/03/2010
					 
						ТИРАНА, Албания -- Във вторник (16 март) лидерът на опозиционната Социалистическа партия (СП) Еди Рама призова министър-председателят Сали Бериша да се договорят за консенсус при решаването на сегашната политическа криза. В писмо до Бериша Рама настоява за прозрачност относно общите избори през 2009 г., като се позволи разследване на процеса. Реакцията му идва след отхвърлянето по-рано същия ден на подобно искане на СП от представители на правителството. „Бих желал да бъде намерен път за решаване на проблема, който да отделя миналото от европейското бъдеще на Албания”, заявява Рама в своето писмо. Той посочва, че разследването на няколко изборни урни няма за цел промяна в крайния резултат от гласуването, а по-скоро установяване на стандарт за бъдещите избори. (Balkan Web, Шекули, Ора Нюз, Би Би Си - 16/03/10)
