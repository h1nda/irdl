Експерти завършиха ексхумацията на масов гроб в БиХ
					31/05/2009
					 
						САРАЕВО, Босна и Херцеговина (БиХ) -- Експерти по съдебна медицина завършиха в петък (29 май) ексхумацията на новооткрития масов гроб в източната част на БиХ, съобщиха от Института за изчезнали лица. Екипът е ексхумирал 16 тела, за които се смята, че са останките на цивилни мюсюлмани, убити в клането в Сребреница през юли 1995 г. Ръцете на ексхумираните тела са били вързани за гърба с жици, съобщават от института. В гроба са намерени и много гилзи от патрони. Масовият гроб бе открит по-рано тази седмица в село Мърсичи, близо до град Власеница в източната част на страната. Около 8000 босненски мюсюлмани - мъже и момчета - са били убити в клането в Сребреница. (AФП, Taнюг, БТА - 29/05/09)
