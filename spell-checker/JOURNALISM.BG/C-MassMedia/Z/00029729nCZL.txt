Румъния прие условията за отпускането на многостранен пакет от помощи в размер на 20 милиарда евро 
					26/03/2009
					 
						БУКУРЕЩ, Румъния -- В сряда (25 март) правителството одобри писмото за намерения до Европейската комисия и МВФ, с което се одобрява отпускането на многостранен пакет от помощи, съобщи министър-председателят Емил Бок. Делегацията на МВФ в Румъния проведе разговори с румънски представители във връзка с отпускането на помощта. Пакетът предоставя общо 20 милиарда евро в рамките на следващите 24 месеца, от които МВФ ще предостави почти 13 милиарда евро. Кредитната линия на ЕС за спешна финансова помощ ще предостави други 5 милиарда, а останалите пари ще дойдат от Световната банка и други международни организации. В допълнение Европейската банка за реконструкция и развитие ще предостави около 500 милиона евро. (Котидианул - 26/03/09; АФП, Ромпрес, Синхуа, Дойче Веле, Ройтерс, Hotnews.ro - 25/03/09)
