Турският Министерски съвет одобрява пакета от мерки за хармонизация със законодателството на ЕС
11/06/2003
 
АНКАРА, Турция -- Във вторник (10 юни) Министерският съвет одобри шестият пакет от мерки за адаптация към законодателството на ЕС и ще го представи за одобрение в Националното събрание. Кабинетът отдели седем часа за обсъждане на предложенията за хармонизиране на законодателството и го одобри едва след като отпадна един спорен член. Той би позволил определянето на помещения за богомолци в жилищни сгради. Турският външен министър Абдулах Гюл заяви след това, че военните нямат сериозни възражения. (Анадолска агенция, ТРТ 2, АФП - 10/06/03)
