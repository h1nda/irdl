САЩ предупреждават да не се повтарят проявите на насилие в Косово от 2004 г. 
					14/10/2005
					 
						ПРИЩИНА, Косово, Сърбия и Черна гора -- В четвъртък (13 октомври) Съединените щати предупредиха жителите на Косово да не използват "сплашването или заплахите с насилие, както и самото насилие, като тактика" в предстоящите преговори за окончателния статут на провинцията, които се очаква да започнат през ноември или декември. Никълъс Бърнс, заместник държавен секретар на САЩ по политическите въпроси, каза по време на посещението си в Прищина, че светът добре помни сцените на насилие от март 2004 г. Той добави, че мнението на косовските албанци ще има голяма тежест, но Съединените щати ще се противопоставят на всякакви опити сърбите да бъдат сплашвани или принуждавани да напуснат провинцията. След това Бърнс отпътува за Белград, за да се срещне в петък с ръководители на Сърбия и Черна гора. (Данас, Политика - 14/10/05; Ройтерс, АП, Би Би Си, Гласът на Америка, Б92, РТС, Танюг - 13/10/05)
