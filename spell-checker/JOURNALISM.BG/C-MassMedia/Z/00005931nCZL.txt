Американската тенис асоциация ще помогне за разчистването на мините в Хърватска
10/02/2003
 
ЗАГРЕБ, Хърватска -- Американската асоциация по тенис (USTA) дари 25 000 щатски долара за правителствен проект за разчистване на минните полета, останали от конфликта през 1991-1995 г. Правителството на САЩ също ще подкрепи начинанието. Председателят на USTA Алън Шварц посети мястото, за което са отпуснати парите - тенис комплекс на площ от 38 000 кв.м в село близо до Загреб. Междувременно в неделя (9 февруари) отборът на Хърватска отстрани отбора на САЩ от по-нататъшно участие в турнира за купата "Дейвис", като го победи с 4:1. Най-големите тенисисти на САЩ Пийт Сампрас, Андре Агаси и Анди Родик не участваха в състезанието.
Хърватският футболен отбор не се прояви толкова добре в приятелския мач с Македония, като успя да постигне само 2:2 на собствен терен. (АП, Ройтерс - 09/02/03)
