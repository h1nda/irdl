Гърция и Турция обещаха да засилят взаимното доверие и сигурността
					05/12/2007
					 
						АТИНА, Гърция -- Външният министър Дора Бакоянис и нейният турски колега Али Бабаджан, който е на посещение в Гърция, се споразумяха във вторник (4 декември) по комплекс от мерки, имащи за цел изграждането на доверие и атмосфера на сигурност между двете страни. Мерките засягат главно военни въпроси и включват създаването на съвместни звена и провеждането на редовни срещи между високопоставени членове на армейското командване и граничните власти. Мерките трябва да засилят и сътрудничеството в случай на природни бедствия и други катастрофи. Бабаджан добави, че Турция ще направи всичко, което е по силите й - в рамките на ООН - за постигането на всеобхватно решение на кипърския въпрос. 
						От своя страна Бакоянис каза, че Гърция е решена да измине пътя на двустраните интереси. Двамата се договориха гръцкият министър-председател Костас Караманлис да посети Турция в края на януари. Членовете на деловите среди, придружаващи Бабаджан, предоставиха иформация за съвместни проекти в областта на енергетиката, строителството, телекомуникациите и напояването. (Милиет - 05/12/07; Антена, Си Ен Ен Търк, АФП, A1, ДПА, Б92 - 04/12/07)
