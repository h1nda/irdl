Службата за сигурност в България разследва незаконни замени със земи
					19/03/2009
					 
						СОФИЯ, България -- Държавната агенция за национална сигурност претърси в сряда (18 март) офисите на Министерството на земеделието и конфискува документи като част от разследване на незаконни замени със земи. "Прокуратурата разследва замените на 1000 хектара висококачествени обработваеми държавни земи и гори срещу нискокачествени частни земи, осъществени през тази и миналата година", съобщи софийският градски прокурор Николай Кокинов, но отказа да даде подробности. Замените със земи са един от най-големите източници на корупция в България през последните няколко години поради бума в сделките с недвижими имоти, което значително увеличи цените на държавните земи по крайбрежието и в планинските райони. Прокуратурата съобщи в сряда, че планира да предяви обвинения срещу определени лица, щом събере достатъчно доказателства. (Капитал, БНТ, БНР, Дарик, Новинар, МИА - 18/03/09)
