Тирана одобри разрушаването на спорния надлез в столицата 
					09/04/2006
					 
						ТИРАНА, Албания -- В решение от петък (7 април) районният съд в Тирана разпореди разрушаването на наскоро построения надлез в столицата, Зог и Зи, който бе предмет на спорове между градските власти и централното правителство.Съдът отхвърли обжалването, подадено от кмета на Тирана Еди Рама, който също е и лидер на главната опозиционна Социалистическа партия. Националният съвет за териториално устройство, контролиран от управляващата Демократическа партия, разпореди Зог и Зи да бъде разрушен на основание, че не е проведено предварително проучване. Общинските власти твърдят, че всъщност е имало проект на проучването. В други новини се съобщава, че албанският заместник-министър на околната среда Таулант Бино е заявил в петък, че лизензирани риболовни лодки не са включени в новоприетата тригодишна забрана за частно притежаване и разпространение на моторници. Изявлението на Бино бе направено, след като местните рибари заплашиха с протести. (Албейниън нюз, Газета Сот - 08/04/06)
