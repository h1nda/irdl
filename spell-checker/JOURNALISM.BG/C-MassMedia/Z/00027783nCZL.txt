Служители на Съвета на Европа наблюдават демокрацията в Албания
					18/09/2008
					 
						ТИРАНА, Албания -- Съветът на Европа (СЕ) е изпратил свои представители да инспектират демократичните процеси в Албания. В сряда (17 септември) Яако Лааксо и Дейвид Уилшиър от Парламентарната асамблея на Съвета на Европа (ПАСЕ) призоваха висши представители на властта да довършат ключовите реформи, за да постигнат амбициите на страната за интегриране в Европа.
						Други новини от сряда -- Министър-председателят Сали Бериша призова министерствата на правосъдието и финансите да изготвят законопроект за подвеждане под отговорност на работодателите, които участват в така наречения "черен пазар". "Проблемът не трябва да се смята за гражданскоправен, а по скоро за предмет на наказателното право", заяви Бериша на заседание на правителството. (Топ Ченъл, Шкип, BalkanWeb, Алсат, Лайм - 18/09/08)
