Ръководителят на НАТО заяви, че Хърватия е много близо до членство
					17/01/2008
					 
						БРЮКСЕЛ, Белгия -- Хърватия е много близо до пълно членство в НАТО, като остава да бъде направено още малко, каза генералният секретар на Алианса Яп де Хоп Схефер на хърватския министър-председател Иво Санадер по време на среща в Брюксел в сряда (16 януари). Де Хоп Схефер каза, че Хърватия дава определен принос в регионалната сигурност, и отбеляза, че страната ще бъде поканена да се присъедини към Алианса по време на срещата на високо равнище през април. В същото време обаче той призова Хърватия да измине оставащия път. Санадер, който се обърна към имащия решаващ глас Северноатлантически съвет, каза, че е много доволен от своята визита. (Весник, Пословни Дневник - 17/01/08; Javno.com, Синхуа, АП, Вечерни Лист, АФП - 16/01/08)
