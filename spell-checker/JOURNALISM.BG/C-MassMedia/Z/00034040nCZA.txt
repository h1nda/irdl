Критикуват човешките права в Румъния
					05/04/2010
					Държавна психиатрична болница в Румъния, която отдавна е крикитувана заради лошите условия, се проверява след като ополакване достигна съда за човешки права в Страсбург. 
					От Паул Чокою за Southeast European Times в Букурещ -- 05/04/10 
 
					 
						
Две румънски НПО представиха доклади за нарушения в Европейския съд за човешки права в Страсбург, свързани с условията на живот в Поиана Маре. [Гети Имиджис] 
						Оплакване, подадено от Центъра за правни ресурси (ЦПР) и Международни права миналия декември в Европейския съд за човешки права в Страсбург във връзка с условията на живот в психиатричната болница в Поиана Маре, направи пълен кръг. 
						Докладите разкриват, че през 2002-2004 г. е имало 183 смъртни случаи, най-вече през зимата поради нечовешките условия на живот. 
						Организациите молят съда в Страсбург да разреши на НПО да заведат дело от името на пет от жертвите. Оплакването за петте жертви бе подадено след изчерпването на правните възможности в Румъния. Това е една от предпоставките за подаване на оплакване в Европейския съд. 
						Сегашните правила на съда, който позволява само на семействата на жертви да завеждат дела, "представляват процедурни бариери за достъпа до правосъдие на хора с умствени увреждания", заявяват в оплакването си представители на ЦПР и Международни права. 
						"Случаите повдигат въпроса за достъпа до правосъдие на хората с умствени увреждания, но също и за неуспешните опити на властите да предотвратят безброй нарушения, извършени срещу лицата, приети в специализирани институции и психиатрични болници", твърдят от НПО в съобщение за печата. 
						Групите добавят, че те целят да постигнат благоприятно решение, което да стимулира социалните услуги вътре в общността като алтернатива на държавните институции. 
						Каталина Радулеску, юридически съветник на ЦПР разказа за SETimes предисторията на оплакването. 
						"Поиана Маре е една от болниците, които екип на ЦПР посети през февруари 2004 г., когато открихме, че пациентите там живеят при нечовешки условия, без централно отопление, когато навън температурата пада до -20 градуса по Целзий, и с оскъдна храна - даваха им само консерви грах, а лекарите ги посещаваха само от време на време", каза тя. 
						Радулеску твърди, че ЦПР е информирала властите, които започнали разследване в Поиана Мара. Това обаче не довело до съдебни процедури и никога не било завършено. Досега на никого не е потърсена отговорност за условията в болницата. 
						НПО не се стремят към компенсации за петте жертви, твърди Радулеску.
						 "Ние искаме от държавата да бъде потърсена отговорност защо не е осигурила на пациентите необходимите условия на живот и медицинско лечение," обясни тя. 
						 "Ако Европейският съд реши жалбата ни в наша полза, румънската държава ще бъде принудена да реши въпроса пред Съвета на Европа (СЕ). Няма да има уволнения или глоби, но дипломатическите [последици] са значителни," добави тя. 
						Поиана Маре е изолирано село в югозападната част на Румъния, бивша военна база. По време на комунизма, болницата също е била използвана като затвор за политически дисиденти. 
						Болницата е посещавана три пъти от делегации на Комисията за предотвратяване на изтезанията към СЕ - през 1995, 1999 и 2004 г. Всеки път са били публикувани доклади за лошите условия, при които живеят пациентите в болницата. 
						Въпреки докладите условията на живот не се подобрили, според двете НПО.
