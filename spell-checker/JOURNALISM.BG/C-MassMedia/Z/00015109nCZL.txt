България поема командването на Многонационалните мирни сили в Югоизточна Европа
					01/07/2005
					 
						СОФИЯ, България -- България пое командването на Многонационалните мирни сили в Югоизточна Европа (ММСЮИЕ) на церемония в румънското морско пристанище Констанца в петък (1 юли). Политически и военни ръководители от Албания, Гърция, Италия, Македония, Румъния и Турция присъстваха на събитието заедно с българските си колеги. 
						Други новини: В петък българският министър по европейските въпроси Меглена Кунева предупреди, че политическите спорове не трябва да забавят сформирането на нов кабинет, тъй като предстои още много работа преди присъединяването на страната към ЕС. В интервю за бТВ Кунева каза, че България не може да си позволи да губи повече време. Тя призова победителите в парламентарните избори, проведени миналата събота, да се споразумеят бързо за нов кабинет. (News.bg, Новините, Национално радио, бТВ - 01/07/05)
