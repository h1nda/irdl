Фюле заяви, че докладът на Брамерц е от решаващо значение за кандидатурите на Сърбия и Хърватия за ЕС 
					20/05/2010
					 
						СТРАСБУРГ, Франция -- В сряда (19 май) еврокомисарят по разширяването Щефан Фюле отново подчерта, че докладът на главния прокурор на Трибунала за военни престъпления в Хага Серж Брамерц за сътрудничеството от страна на Сърбия и Хърватия ще бъде от решаващо значение за техните кандидатури за интеграция в ЕС. В реч в Европейския парламент той заяви, че Европейската комисия е готова да изготви „мнение” за предоставянето на Сърбия на статут на страна, кандидатка за членство, щом Съветът на министрите го поиска. Нарастващ брой източници в Брюксел намекват, че това ще се случи по-късно тази година. Брамерц трябва да докладва пред Съвета за сигурност на ООН през юни. (Бета, Б92 - 19/05/10)
