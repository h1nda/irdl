Сръбската "Г-17 плюс" избра Динкич за свой лидер
					11/09/2006
					 
						БЕЛГРАД, Сърбия -- Финансовият министър Младжан Динкич бе официално избран за постоянен лидер на "Г-17 плюс", по-малък партньор в управляващата коалиция, по време на партийна конференция в събота (9 септември). Динкич оглавява "Г-17 плюс" от месец май, когато председателят на партията и вицепремиер Миролюб Лабус се оттегли от всички свои постове, позовавайки се на неспособността на правителството да сътрудничи на Трибунала на ООН за военни престъпления и на замразяването на преговорите между ЕС и Сърбия. След избора в събота Динкич призова всички партии от демократичния блок да приемат присърце няколко национални приоритета: икономическото развитие, по-бърза интеграция в ЕС, компромис за Косово и незабавно приемане на нова конституция. (Политика - 10/09/06; Бета, Б92 - 09/09/06)
