Ашдаун изготвя проектозакон за нова централна разузнавателна агенция на БиХ
18/12/2003
 
САРАЕВО, Босна и Херцеговина (БиХ) -- Пади Ашдаун, върховният представител на международната общност в БиХ, предаде в сряда (17 декември) на парламента проектозакон, по силата на който да бъде учредена една-единствена разузнавателна агенция за цялата страна. "Босна и Херцеговина вече не може да си позволи ефективно работещ разузнавателен сектор извън рамките на подходящ държавен контрол," каза той в критика към правителството, че не е предприело само такива постъпки. Ашдаун заобиколи министрите и предостави законопроекта директно на парламента, като настоя за приемането му до 1 март. Новият нормативен проектодокумент бе изготвен от специална комисия, учредена след скандални разкрития в разузнавателния сектора. Посланикът на САЩ Клифърд Бонд заяви, че реформите са необходими от гледна точка на съществуващата двойна заплаха от тероризма и организираната престъпност. Той се срещна в сряда с министър-председателя на Република Сръбска Драган Микеревич и изрази загриженост от вероятността противосамолетни ракети с ръчно изстрелване на босненската сръбска армия да попаднат в ръцете на терористи. (Източници на СВП - 18/12/03; AФП, ПБС БиХ, НТВ Хаят, РТРС - 17/12/03)
