Премиерът на кипърските турци осъди нападението срещу гръцката православна църква
					29/08/2004
					 
						НИКОЗИЯ, Кипър – Мехмет Али Талат, премиер на Севернотурската кипърска република, осъди в петък (27 август) бомбеното нападение срещу гръцката православна църква в Морфу. Експлозията стана преди провеждането на първата литургия, планирана в църквата за първи път от няколко десетилетия и считана като стъпка към помирение между турците и гърците на разделения остров. “Не би могло да бъде извършено по-голямо зло и предателство спрямо кипърските турци“, заяви Талат, като също така осъди изрисуваните по сградата антигръцки лозунги. Той се закани, че нарушителите ще бъдат открити и наказани. (НТВ, AП - 27/08/04)
