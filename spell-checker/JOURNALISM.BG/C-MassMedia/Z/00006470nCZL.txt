В Охрид започна регионален семинар за фалшиви лични документи
02/04/2003
 
ОХРИД, Македония -- В сряда (2 април) започна тридневен регионален семинар, посветен на контрола и разпознаването на фалшиви лични карти, паспорти и документи. Участват експерти от Албания, България, Хърватска, Унгария, Сърбия и Черна гора, Румъния, Словения и страната-домакин. Целта на семинара е да се подобри експертната работа на гранична полиция и други представители на органите на реда.
Също в сряда започна тридневното посещение в Македония на словенския президент Янез Дърновшек за насърчаване на двустранните икономически отношения и възстановяване на регионалната икономика.
Македонският премиер Бранко Цървенковски замина за международния форум за управленски кадри в Атина. На срещата ще присъстват негови колеги от всички балкански страни. (Бюлетин на ОССЕ, МИА, Макфакс - 01/04/03)
