ЕСПЧ глоби Турция заради дискриминация срещу кюрдски съдия
					11/11/2008
					 
						AНКАРА, Турция -- Европейският съд по човешки права (ЕСЧП) нареди на Турция да плати 11 000 евро глоба заради дискриминиране на кюрдски съдия, съобщиха медиите в понеделник (10 ноември). През 1997 г. Върховният борд на съдиите и прокурорите на Турция наложи дисциплинарно наказание на съдия Мехмет Емин Албайрак за това, че е чел и гледал прокюрдски медии, които властите често закриват по подозрения, че подкрепят терористичната Кюрдска работническа партия. Бордът реши да премести Албайрак, което е най-суровото наказание преди уволнение, с аргументите, че досегът му до такива медии може да повлияе на неговата обективност. ЕСЧП реши, че не съществуват доказателства за това. (Милиет, Хюриет, АНСА - 10/11/08)
