Тела на удавени бяха извадени от река в Унгария
					23/10/2009
					 
						БУДАПЕЩА, Унгария -- Полицията е открила в четвъртък (22 октомври) тялото на мъж, за когото се смята, че е бил от групата косовски албанци, които са се удавили в опит да пресекат незаконно р. Тиса, разделяща Сърбия и Унгария. Сръбски рибари също извадиха тяло от реката недалеч от Моностор. Източници от унгарската полиция казват, че единият от оцелелите е потърсил помощ от властите и е казал, че в реката е станала трагедия и 15 души са се удавили. (Коха Диторе, Инфо Прес, Лайм, Зери - 23/10/09; КЛАН Косова - 21/10/09)
