Австрия определи кандидат за поста на Лайчак
					08/02/2009
					 
						АВСТРИЯ, Виена/САРАЕВО, Босна и Херцеговина (БиХ) -- Австрия предложи посланика си в Словения Валентин Инзко за нов специален представител на ЕС в БиХ, съобщиха медиите в събота (7 февруари). Инзко бе първият посланик на Австрия в БиХ. Настоящият Върховен представител Мирослав Лайчак напуска поста, тъй като бе назначен за външен министър на Словакия. Други потенциалани кандидати за поста са докладчикът на ЕП за Хърватия Ханс Свобода, бившият ирландски премиер Бърти Ейхърн и германският дипломат Волфганг Ишингер. (Бета, Б92, Студио Б - 07/02/09)
