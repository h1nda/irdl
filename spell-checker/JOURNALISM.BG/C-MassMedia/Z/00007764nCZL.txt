Земетресение в Югозападна Турция повреди 50 сгради
27/07/2003
 
АНКАРА, Турция -- Земетресение с магнитуд 5.6 по скалата на Рихтер повреди 50 сгради в град Булдан в Югозападна Турция в събота (26 юли). Според съобщенията 10 души са били ранени, след като са скочили от балконите. Земетресението бе предшествано от два по-малки труса, които не предизвикаха разрушения.
Също в събота турската брегова охрана задържа плавателен съд близо до известния морски курорт Фетие по време на рутинна проверка и откри 257 нелегални емигранти, планиращи да преминат през Гърция и Италия в Западна Европа. Един от тях е казал, че са заплатили по 2500 евро на човек за пътуването, което се провали. (Анадолска агенция, AФП -- 26/07/03)
