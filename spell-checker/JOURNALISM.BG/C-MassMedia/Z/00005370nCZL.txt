Щайнер назначи 42 съдии и прокурори в Косово
13/12/2002
 
ПРИЩИНА, Косово, Югославия -- Управляващият ЮНМИК Михаел Щайнер назначи в четвъртък (12 декември) 42 нови местни съдии в провинцията. 21 сърби, 19 албанци, един босненец и един горани (мюсюлманин от славянски произход) ще се присъединят към действащите понастоящем 341 съдии. "Това е една необходима и навременна стъпка към установяването на мултиетническа, професионална и неделима съдебна система в Косово", каза говорителката на ООН Изабела Карлович. Назначаването на съдиите има за цел укрепването на независимата съдебната система в провинцията. (АП, АФП, Б92, Танюг - 12/12/02)
