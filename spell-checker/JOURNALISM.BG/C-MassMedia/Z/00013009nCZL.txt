Албания осъди отвличането на автобуса в Гърция
					17/12/2004
					 
						ТИРАНА, Албания -- Външното министерство направи в четвъртък (16 декември) изявление, осъждащо отвличането на автобус в Атина от двама албанци. В изявлението се казва, че престъпното деяние няма нищо общо с поведението на албанските граждани, които живеят и работят в Гърция, и се изразява надежда, че инцидентът няма да се отрази на двустранните отношения. На свой ред гръцкото правителство призова своите граждани да не си отмъщават на имигрантите.
						Други новини: Албания и Словакия подписаха в четвъртък споразумение за митническо сътрудничество. Целта е да се улесни контролът и движението на пътници и стоки.
						Междувременно Германия и Европейската комисия (ЕК) се договориха да финансират новата мисия на ЕК в подкрепа на полицията в Албания. ЕК подписа също споразумение за подпомагане на изграждането на нов затвор там. (Албейниън дейли нюз - 17/12/04; ATA, Гардиан - 16/12/04)
