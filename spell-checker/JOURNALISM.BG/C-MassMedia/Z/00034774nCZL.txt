Сръбската прокуратура повдигна обвинения срещу бивш министър на отбраната 
					01/06/2010
					 
						БЕЛГРАД, Сърбия -- В понеделник (31 май) прокуратурата повдигна обвинения срещу бившия министър на отбраната Първослав Давинич за злоупотреба със служебно положение във връзка с така наречената „сателитна афера”. Томо Зорич, говорител на държавната прокуратура, каза, че Давинич е обвинен в сключването на договор за наем на шпионски сателит от израелска компания на неизгодни цени. Давинич е подписал договора през 2005 г., когато беше министър на отбраната на Сърбия и Черна гора, според твърденията -- без да се консултира с правителството или с армията. Той казва, че не е извършил нищо нередно. (Танюг, Бета, Б92, РТС - 31/05/10)
