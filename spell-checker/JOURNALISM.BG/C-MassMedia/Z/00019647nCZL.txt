Румъния прие план за действие за използване на фондовете на ЕС 
					18/08/2006
					 
						БУКУРЕЩ, Румъния -- В четвъртък (17 август) правителството одобри план за действие, за да увеличи възможностите си за използване на европейските структурни и присъединителни фондове, до които Румъния ще има достъп, след като стане член на Съюза. Кристиан Дейвид, делегиран министър за контрола над международно финансираните програми и изпълнението на законодателството на ЕС, обясни, че използването на фондовете на ЕС е приоритет. Той добави, че Румъния ще има право да получи около 18 млрд. евро през 2007-2013 г., докато приносът й към бюджета на ЕС ще бъде 7,5 млрд. евро. (Ромпрес - 17/08/06)
