Кандидатите за румънски патриарх ще преминат през процедура за проверка 
					10/08/2007
					 
						БУКУРЕЩ, Румъния -- Съветът за проучване на архивите на "Секуритате" съобщи в четвъртък (9 август), че смята да извърши проверка на всички висши православни духовници, които биха могли да наследят покойния Теоктист като патриарх на Румънската православна църква, за евентуално сътрудничество с бившата тайна полиция "Секуритате". Съветът обяви, че след приключване на проверката имената на бившите агенти ще бъдат публикувани. Някои бивши служители на "Секуритате" неотдавна направиха изявления в печата, че покойният митрополит на Трансилвания, Николае Пламадяла, е бил полковник от тайната полиция, и намекнаха, че много представители на духовенството са били регистрирани в "Секуритате". Теоктист почина миналата семдица на 92-годишна възраст. (Зиуа, Котидианул, Hotnews.ro, Найн о'клок - 10/08/07; Ромпрес, АП - 09/08/07)
