Представител на НАТО дава висока оценка на българското участие в мироопазващи мисии
15/10/2003
 
СОФИЯ, България -- Главнокомандващият съюзните сили в Южна Европа адмирал Грегъри Джонсън даде във вторник (14 октомври) висока оценка на българския принос към международните миротворчески усилия. Джонсън, който е и командващ военноморските сили на НАТО в Европа, започна официалното си посещение в България със среща с министъра на отбраната Николай Свинаров. Джонсън изрази увереността си, че военните реформи ще допринесат значително за сигурността и успеха на НАТО.
Други новини: белгийският крал Алберт ІІ кралица Паола пристигнаха във вторник на своята първа визита в България. Кралската двойка се срещна с президента Георги Първанов и изрази подкрепата си за усилията на страната-домакин за интеграция в ЕС и НАТО. Събеседниците са били единодушни, че двустранните връзки следва да се засилят в областта на културата, науката и образованието, както и в сферата на инвестициите и икономическото партньорство. (Труд, Дневник, 24 часа, Пари - 15/10/03; БТА, БНР, БНТ - 14/10/03)
