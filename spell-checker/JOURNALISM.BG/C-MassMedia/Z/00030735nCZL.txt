Косово ще извърши преброяване на населението през 2011 г.
					26/06/2009
					 
						ПРИЩИНА, Косово -- Правителството е решило да извърши преброяване на населението през пролетта на 2011 г., съобщиха местните медии в четвъртък (25 юни). Министър-председателят Хашим Тачи каза, че спазването на международните стандарти ще бъде от решаващо значение за успеха на преброяването. Косово не е правило преброяване на населението от 80-те години на миналия век. (Коха Диторе, Зери, Експрес, Лайм, Косова Сот - 26/06/09)
