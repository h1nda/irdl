Косовското правителство призна наличието на енергийна криза
					15/02/2008
					 
						ПРИЩИНА, Косово, Сърбия -- Правителството обяви в четвъртък (14 февруари) енергийна криза и създаде специална група, оглавявана от премиера Хашим Тачи, за решаване на проблема. В изказване за медиите Тачи обвини "саботажа на ръководството на "Косовската електрическа компания" (КЕК)". Той каза, че правителството ще накаже всички онези, които се опитват "да оставят Косово на тъмно точно в момента на неговата независимост". Също в четвъртък КЕК призна, че няма да може да гарантира доставките на електроенергия за Косово 24 часа в денонощието, тъй като потреблението е надхвърлило снабдяването. (Kosovalive, Танюг, Б92, Фокус - 14/02/08)
