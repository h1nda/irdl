Напрежението в южна Сърбия се повишава след ареста на албанците
12/02/2003
 
БЕЛГРАД, Сърбия-Черна гора -- Местни източници предадоха във вторник (11 февруари), че напрежението в южна Сърбия се е повишило след ареста на седемте етнически албанци през уикенда в Буяновац по подозрения в незаконно притежаване на оръжия. Според едно от съобщенията, самопровъзгласилата се Албанска национална армия е оставила надписи по стените на коридорите в сградата на общинския съвет в Буяновац. Новинарската агенция КосоваЛайв в Прищина цитира местни източници, които предупреждават, че ситуацията може да се влоши. БиБиСи съобщава, че сръбските власти са поставили в режим на повишена бойна готовност силите за сигурност по границата на Сърбия с Косово. От ЮНМИК обаче отрекоха да има признаци за напрежение в обстановката. (БиБиСи - 12/02/03; КосоваЛайв, ФоНет, Танюг - 11/02/03)
