България предотврати контрабанда на метал, използван в ядрената промишленост
					20/09/2005
					България осуети контрабандата на 3,4 кг хафний -- рядък метал с двойно предназначение, който учени могат да използват за направата на мощни експлозиви или "мръсни бомби", предаде в понеделник службата за борба с организираната престъпност на страната.
					(Радио Нидерландия - 20/09/05; AП, Ройтерс, Би Би Си, БНН, Агенция "София нюз", Медиапул, Дневник, Всеки ден, Уеб-сайт на българското вътрешно министерство - 19/09/05; Уошингтън поуст - 28/03/04)
 
					 
						
"Веществото бе превозвано като метал, а в това си състояние то не е радиоактивно и не е опасно", се казва в изявление на полицията. [House.gov]
						Българските власти арестуваха четирима мъже при явен опит за контрабанда на 3,4 кг от редкия метал хафний в Румъния. Това вещество е с възможна двойна упортеба и фигурира в българския и в междунардните списъци на стоки, забранени за внос и износ. 
						Мъжете -- трима румънци и един българин -- бяха задъжрани на граничния контролен пункт в северния град Русе, докато се опитваха да преминат в Румъния с кола по "Дунав мост", който свързва двете страни. 
						"Веществото бе превозвано като метал, а в това си състояние то не е радиоактивно и не е опасно," се казва в изялвение на българската Национална служба за борба с организираната престъпност (НСБОП) от понеделник (19 септември). Операцията бе проведена в събота, заяви шефът на НСБОП генерал Валентин Петров, който каза още, че тя е от голямо значение за националната сигурност на България. 
						Свойствата на хафния се влияят значително от наличието на примеси на цирконий в него. От всички елементи цирконият и хафният са двата най-трудни за отделяне един от друг. Благодарение на доброто му поглъщане на топлинни неутрони, отличните механични свойства и изключително голямата му устойчивост на корозия хафният се използва за направата на пръти за регулиране на мощността в ядрените реактори. Той се намира в много форми, в т. ч. във вид на фолио, шлака и прах. Фино смленият хафний е самовъзпламеняващ се и може спонтанно да се запали при контакт с въздух. 
						Хафният се използва още в газонапълнените лампи и в тези с нажежаема жичка, като ефикасен газопоглъщател при продухване с кислород и азот, както и в плазменото рязане, поради способността му да отделя електрони във въздуха. През последните години той се използва при разработването на по-нови ядрени оръжия. Учените твърдят, че той може да се използва за направата на мощни експлозиви или "мръсни бомби". 
						Според репортаж във Уошингтън поуст от март миналата година едно 31-грамово късче от изомер 178 на хафний съдържа достатъчно енергия за възвирането 120 тона вода. Един резервоар от него би могъл да снабди с гориво кола за 520 обиколки на Земята, а един грам от веществото може да има взривна мощ, която е 50000 пъти по-голяма от тази на грам тротил. 
						България не разполага с нужното оборудване за производство на хафний, каза Петров и обясни, че този рядък метал се открива за първи път в страната. Провежда се следствие, но произходът на веществото засега остава неизвестен. 
						"Разследването на подобни случаи обикновено показва, че сделките с нетипични вещества се сключват от престъпници, чиято цел е да извлекат печалба от трансфера и продажбата им," заяви Петров, изказвайки предположение за участие на международна банда в опита за контрабанда на хафния.
