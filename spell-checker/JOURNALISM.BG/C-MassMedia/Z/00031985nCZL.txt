Американското посолство призова косовските сърби да гласуват
					14/10/2009
					 
						ПРИЩИНА, Косово -- Във вторник (13 октомври) заместник-посланикът на САЩ в Прищина Майкъл Мърфи призова косовските сърби да участват в предстоящите на 15 ноември общински избори. Мърфи говори по време на тържественото откриване на 3-километрова отсечка от път в доминираното от сърби село Бушинце в Източно Косово, която беше построена с финансовата подкрепа на САЩ. "Призовавам ви да упражните правото си на вот; призовавам ви да вземете участие и от ден на ден все повече да контролирате и регулирате сами своя живот", каза Мърфи. Общинските избори следващия месец са първите, откакто Косово обяви независимост през февруари 2008 г. (Косова Сот, Зери, Коха Диторе - 14/10/09; Клан Косова, РТК - 13/10/09)
