Албания осъди британски гражданин, обвинен в педофилия
					20/11/2008
					 
						ТИРАНА, Албания -- В сряда (19 ноември) съдът осъди британски гражданин на 20 години затвор за педофилия. Съдът произнесе присъда срещу Дейвид Браун, на 57 г., за сексуално насилие, извършено над две деца, на възраст 9 и 10 години, в дом за сираци в албанския град Елбасан. Браун е работил за хуманитарна организация. След като излежи присъдата си в затвор със строг режим, Албания ще го депортира. (BalkanWeb, Би Би Си, Топ Ченъл - 20/11/08; АФП, Гардиън, Ройтерс - 19/11/08)
