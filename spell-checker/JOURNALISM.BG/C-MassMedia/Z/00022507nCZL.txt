Българският главен прокурор обеща бързо разследване на корупционния скандал
					09/05/2007
					 
						СОФИЯ, България -- Главният прокурор Борис Велчев обеща да проведе бързо разследване на корупционния скандал, в който бяха замесени високопоставени служители от правителството и следствието. По време на среща с парламентарната комисия за борба с корупцията във вторник (8 май) той заяви, че разследването няма да продължи повече от две седмици. В резултат на скандала вече бяха уволнени двама заместник-министри и временно бе отстранен от длъжност заместник-премиерът Румен Овчаров. (Дарик, Медиапул, бТВ - 08/05/07)
