Почина съпругата на албанския престолонаследник
18/07/2004
 
ТИРАНА, Албания -- Съпругата на престолонаследника Лека Зог почина в събота (17 юли) от сърдечна недостатъчност. Тя бе на 63 години. "Нейно величество Сюзън I Зог вече не е сред нас", съобщи в кратко заявление говорител на албанското кралско семейство. Родена в Австралия, Сюзън Барбара Кален-Уорд се омъжи за Лека в Биариц през октомври 1975 г. Те имат един син.
Лека е роден няколко дни, след като Италия окупира Албания в началото на Втората световна война и живя извън страната до падането на комунизма през 1990 г. През 1997 г. той изгуби референдума за възстановяване на монархията и напусна страната, но по-късно се завърна, за да основе политическо движение, целящо участие в общите избори следващата година. (Ройтерс - 17/07/04)
