Австрия обещава да подкрепи интеграцията на Албания в ЕС
28/07/2004
 
ВИЕНА, Австрия -- Канцлерът Волфганг Шюсел се ангажира със силна подкрепа за стремежите на Албания към интеграция в ЕС по време на среща във вторник (27 юли) с албанския премиер Фатос Нано. Според съобщения Шюсел е заявил, че страната му ще подпомогне Албания по всякакъв начин за нейното приближаване към Европа. Официалните представители обсъдиха и стимулирането на двустранните отношения и перспективите за подписване на няколко споразумения до края на годината. (Албейниън Дейли Нюз - 28/07/04)
