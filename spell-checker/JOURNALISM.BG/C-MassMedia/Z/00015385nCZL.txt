Ръководителят на НАТО похвали напредъка на БиХ и призова за повече усилия за осъществяване на реформата в отбраната
					26/07/2005
					 
						САРАЕВО, Босна и Херцеговина (БиХ) -- БиХ е поела по верния път и през последните години е постигнала голям напредък, каза генералният секретар на НАТО Яп де Хоп Схефер в интервю, публикувано в "Дневни аваз" във вторник (26 юли). Същевременно той призова за повече усилия за осъществяване на реформите, демократизацията и евроатлантическата интеграция. Ръководителят на НАТО подчерта важността на реформите в отбраната, като похвали подписаното неотдавна политическо споразумение за новите закони за реформа в отбраната и призова за по-тясно сътрудничество между въоръжените сили на двете автономни области. Той отново потвърди ангажимента на постоянния щаб на НАТО в БиХ да оказва съдействие в процесите на преструктуриране. 
						В интервюто Схефер подчерта също и важността на пълното сътрудничество с трибунала на ООН за военни престъпления. Когато Радован Караджич и Ратко Младич бъдат изправени пред съда, БиХ ще бъде много близо до до членство в НАТО, каза той. (Дневни аваз - 26/07/05; Фена, РТРС - 25/07/05)
