Брюксел бе домакин на донорска конференция за Косово
					11/07/2008
					 
						БРЮКСЕЛ, Белгия -- ЕС обеща по време на международна донорска конференция в Брюксел в петък (11 юли) 500 млн. евро за подпомагане на възстановяването на Косово и гарантиране на стабилността. Еврокомисарят по разширяването Оли Рен заяви, че конференцията е ключ към икономическото развитие на Косово, а с това и на целия регион. Той заяви, че управлението на средствата на донорите ще бъде поставено под строги условия, сериозно изпитание за косовските власти. Косово се надява, че донорите ще предоставят общо 1,5 милиарда евро. 
						Преди конференцията косовските власти кандидатстваха в четвъртък за членство в МВФ и Световната банка.
						Други новини -- В четвъртък косовският външен министър Скендер Хисени и белгийският му колега Карел де Гухт подписаха първото междудържавно споразумение за подпомагане на косовските институции. Договорът предвижда помощ за Косовската агенция по собствеността, за проект за контрол на оръжията и за омбудсмaн. (Би Би Си, Коха Диторе, Лайм, Ройтерс, Зери - 11/07/08; Кохавижън, РТК - 10/07/08)
