Турските блогери пишат в защита на човешките права
					02/07/2011
					До голяма степен пренебрегвани от големите медии проблемите, свързани с човешките права, все по-често се обсъждат в турските блогове.
					От Озгур Огрет за Southeast European Times в Истанбул – 02/07/11
 
					 
						
Блогерите обсъждат нарушения на човешките права. [Ройтерс]
						Докато турците обсъждат новата конституция с надеждата да изградят истинско демократично общество, блогерите запълват нишата за стандартите на човешките права, често пренебрегвана от основните медии. 
						Свободата на комуникациите е една от най-горещите теми в Турция, благодарение на бъдещия правителствен проект за въвеждане на интернет филтри за всички потребители. Загриженият журналист и телевизионен водещ М. Сердар Кузулоглу поддържа темата в различни медии и особено в своя блог. 
						"Посегателството върху достъпа до интернет е обида към интелигентността на хората, които осигуряват възможност да се гласува и избира ръководна администрация", пише Кузулоглу. 
						Ако правителството осъществи планираната система на филтър през август, турците могат да я заобиколят само като използват външен прокси сървър Virtual Private Network (VPN), предлага Кузулоглу. 
						Блогерите Свобода на пътуванията се безпокоят за административните разходи, които ще пречат на пътуванията. Средната цена за паспорт е между 45 и 50 долара в целия свят, докато цената на турски биометричен паспорт - валиден за пет години - е почти пет пъти по-висока. Което е прекалено скъпо за мнозина, въпреки намаляването на таксата. 
						"Това положение е открито нарушение на закона за "свобода на пътуванията", регламентиран в Член 23 на нашата конституция", твърди блогът и призовава турците да защитят това право и да протестират срещу прекалено високите такси. 
						Визите и имиграцията също влияят върху свободата на пътуванията, твърди С. Озан Зейбек в oзаноуюнбозан. 
						"[Ние] чакаме на опашки за визи пред вратите на западните държави с години; с нас се държат зле. Сигурен съм, че всеки, който е изстрадал тази агония, има какво да разкаже." 
						Но, пише Зейбек, "Турция практикува същото върху други чрез официалната си политика" и добавя, че турските граждани, станали жертви на несправедливо отношение от страна на ЕС "не чуват това, или по-лошо, това не ги интересува." 
						Военната служба също представлява интересна тема буквално за всички мъже в Турция, защото е задължителна. 
						Блогът Aшкерлер анлатийор (разкази на войници) представя повече от 800 разкази на войници, които са изпитали или са били свидетели на нарушения на човешките права. Те също изразяват тревогата си относно побоищата и сексуалните унижения, но някои споделят, че са били свидетели и на изтезания, и дори на убийства в Югоизточна Турция. 
						"Човек не се ражда войник и ние очакваме да ни кажете как да станем такива", обобщава блогер, имайки предвид известния военен лозунг "всеки турчин е роден войник". 
						Освен правата на жените и правата на децата привличат вниманието. Блогът Даха кочугум бен (аз съм и дете) заема активна позиция за защита на децата. 
						"Целта ни е да стигнем и да помогнем на децата, които са били подложени на тормоз, изнасилване, принудителен труд, побоища и принудителен брак", пише блогът. 
						Айримчилик Аглари (уебсайтове за дискриминация) се опитват да опишат актове на дискриминация в Турция чрез платформа на асоциации на активисти за човешки права. Техният блог пише, че началото на дейността им е било поставено през 2008 г. от местни офиси на различни асоциации и че "работата им цели да анализира, идентифицира и изобличи различни дискриминационни практики и тяхната динамика в Турция".
