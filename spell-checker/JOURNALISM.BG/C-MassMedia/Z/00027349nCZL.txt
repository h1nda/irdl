Груевски: Няма информация за нови предложения в спора за името с Гърция
					10/08/2008
					 
						СКОПИЕ, Македония -- Премиерът Никола Груевски заяви в петък (8 август), че лидерите на Македония нямат информация за ново предложение от Матю Нимиц, пратеника на ООН за спора с името с Гърция. "Очакваме Нимиц да направи по-добро предложение от предишното", се казва в изявление от канцеларията на премиера. В съобщения на гръцките медии се твърди, че Нимиц ще предложи името Нова демократична република Македония.
						Междувременно правителството официално реагира в петък на протест от страна на Гърция, която възразява северната й съседка да фигурира като Македония на официалния уебсайт на Олимпийските игри. "Ние апелираме към южната ни съседка да даде възможноснт на духа на олимпизма и духа на спортните състезания да намерят истинското си място на Олимпийските игри в Пекин", заяви вицепремиерът за евроинтеграция Ивица Бочевски. "Двустранните проблеми, които имаме с нашата южна съседка би трябвало да се уреждат чрез добре известни форуми". (Maфакс, Нетпрес - 08/08/08)
