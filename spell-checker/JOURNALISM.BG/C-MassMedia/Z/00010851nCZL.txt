Съветът за партньорство Турция-ЕС приключи заседанието си с положителен резултат
19/05/2004
 
Служител от охраната на съда по сигурността става на крака при откриването на процеса за убийството на бившия сръбски президент Иван Стамболич през 2 000 г. Делото бе бързо отложено с шест седмици, за да се позволи на основния заподозрян Милорад Лукович да подготви защитата си след своето изненадващо предаване. [АФП]
БРЮКСЕЛ, Белгия -- Съветът за партньорство Турция-ЕС проведе среща във вторник (18 май) в Брюксел преди приключването на Доклада за напредъка, подготвян от Европейската комисия, който ще бъде публикуван до края на годината. След това комисарят на ЕС по разширяването Гюнтер Ферхойген и турският външен министър Абдулах Гюл проведоха съвместна пресконференция. Ферхойген приветства турските власти за приемането неотдавна на конституционни промени, заявявайки, че те представляват значителна стъпка напред към покриване на политическите критерии от Копенхаген за членство в ЕС.
Други развития: Държавният департамент на САЩ публикува доклада си за човешките права в периода 2003-2004 г., отчитайки серията реформи, които Турция е направила в тази област. Докладът отбелязва обаче, че военните продължават да упражняват силно влияние върху политическия процес. (Анадолска агенция, НТВ, ТРТ 2, Хюрриет - 18/05/04)
