Процесът срещу Милошевич бе подновен със свидетелски показания по Косово 
					13/10/2004
					 
						ХАГА, Холандия -- Процесът срещу Слободан Милошевич бе подновен във вторник (12 октомври) с показанията на германски журланист, който е покривал дейността на Армията за освобождение на Косово (АОК) в периода 1998-1999 г. Франц-Йозеф Хуч бе разпитан във връзка с клането в Рачак, при което според някои съобщения 45 косовски албанци са били избити от сръбските сили. Той отрече твърденията на защитата, че жертвите са били бойци, посочвайки, че повечето мъже са били над 50-те и едва ли са били членове на АОК. Хуч обаче подчерта, че АОК се е опитвала да убеди етнически албанци да напускат домовете си като е разпространявала слухове за планирани нападения. 
						Други новини: Бившият шеф по сигурноста на босненската армия Любиша Беара се яви пред Трибунала в Хага за пръв път във вторник, но не подаде никакви възражения. Той е обвинен в координиране на клането през 1995 г. в Сребреница. Беара призова другите обвиняеми да се предадат на Трибунала. (Ню Йорк Таймз, Данас - 13/10/04; AП, AФП, Ройтърс, Б92, Pincom.info, ФЕНА, ПБС БиХ - 12/10/04)
