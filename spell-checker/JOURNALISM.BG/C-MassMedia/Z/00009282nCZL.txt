Турция предприема действия срещу предполагаеми корупционни практики
10/12/2003
 
АНКАРА, Турция -- Правителството реши във вторник (9 декември) да започне разследване по повод твърденията за финансови злоупотреби от страна на бившия премиер Месут Йълмаз и петима бивши министри. Йълмаз е обвинен в намеса в приватизационна процедура на държавна банка в полза на местен бизнес. Скандалът доведе до падане на кабинета през 1999 г. Трима бивши министри ще бъдат разследвани във връзка със същата банка, а останалите двама (бивши министри на енергетиката) ще бъдат обект на разследване по повод нарушения на тръжната процедура от страна на подопечните им ведомства.
Други новини: турското правителство заяви във вторник, че ще измени неотдавна приета наредба, касаеща изучаването на Корана от студентите. Приетите през ноември разпоредби предизвикаха спорове и подозрения, че държавата насърчава преподаването на исляма. (АП, АФП - 09/12/03)
