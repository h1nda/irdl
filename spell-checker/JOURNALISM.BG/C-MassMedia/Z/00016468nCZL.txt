Според социологическо проучване повечето хървати смятат, че страната може да стане член на ЕС до 2009 г.
					02/11/2005
					 
						ЗАГРЕБ, Хърватия -- Според ново социологическо проучване мнозинството от хърватите са оптимисти по отношение на перспективите за членство в ЕС и 51,3 % от тях вярват, че страната ще може да се присъедини към съюза до 2009 г. Според проучването, осъществено от в. "Вечерни лист", неотдавнашното решение на ЕС да започне отложените преговори за членство със Загреб е засилило подкрепата за присъединяването в страната.
						Други новини -- Трибуналът на ООН за военни престъпления обяви във вторник формалното прехвърляне на две дела на хърватските власти. Бившите генерали от хърватската армия Рахим Адеми и Мирко Норац са обвинени във военни престъпления срещу етническото сръбско население през септември 1993 г. Това е първото дело, което Хагският трибунал прехвърля на хърватската съдебна власт. (Вечерни лист - 02/11/05; Уеб-сайт на МНСБЮ, ХИНА - 01/11/05)
