Караджич поиска Трибуналът в Хага да анулира неговия процес
					27/08/2008
					 
						TХАГА, Холандия -- В апелация, публикувана във вторник (26 август), бившият босненски сръбски лидер Радован Караджич е поискал Трибуналът за военни престъпления в Хага да анулира процеса срещу него поради процедурни нарушения, заплахи и други нередности. Той твърди, че презумпцията за невинност се е превърнала във “фарс”, защото медиите са “демонизирали” неговата личност. “В света не съществува и един-единствен човек, който вярва, че аз мога да бъда оправдан”, заявява Караджич. Повечето от съдиите в Трибунала са от страни, членки на НАТО, добавя той, като отбелязва, че нито един от тях не е представител на славянска държава. Неговото следващо явяване пред съда е предвидено за петък. (АФП, АП, Танюг, Б92, РТС - 26/08/08)
