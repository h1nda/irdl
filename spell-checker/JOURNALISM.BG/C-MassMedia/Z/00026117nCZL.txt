Войници на НАТО отново претърсиха дома на укриващия се от правосъдието Зуплянин
					13/04/2008
					 
						БАНЯ ЛУКА, Босна и Херцеговина (БиХ) -- Войници на НАТО претърсиха в петък (11 април) дома на обвинения във военни престъпления Стоян Зуплянин, търсейки нови доказателства за контакти между него и семейството му в Баня Лука. Съпругата и синът на Зуплянин казаха, че тези претърсвания са "агония" за семейството и го призоваха да се предаде. Зуплянин, който е бивш началник на полицията на Република Сръбска, се укрива от 1999 г., когато бе обвинен от Хагския трибунал в извършване на военни престъпления и геноцид по време на конфликта от 1992-1995 г. (AП, Бета, Taнюг, Фена, Дневни Аваз - 11/04/08)
