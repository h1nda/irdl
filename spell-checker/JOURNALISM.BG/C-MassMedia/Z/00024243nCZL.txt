Балканската попзвезда Проески загина в автомобилна катастрофа
					16/10/2007
					 
						ЗАГРЕБ, Хърватия -- Най-популярният поппевец на Македония, Тоше Проески, загина в автомобилна катастрофа рано сутринта във вторник (16 октомври). От следствието информираха, че колата, в която се е намирал, се е блъснала в камион на магистралата Белград-Загреб, близо до Нова Градишка. Проески, на 26 г., според съобщенията е бил заспал на предната седалка. Неговият мениджър и трети пътник в колата са оживели. Един от най-младите и най-успешни балкански поп- и етнофолкпевци, Проески бе също и регионален посланик на добра воля на УНИЦЕФ. (24 сата, ХРТ, Index.hr, Танюг, Макфакс, ДПА, МИА, A1 - 16/10/07)
