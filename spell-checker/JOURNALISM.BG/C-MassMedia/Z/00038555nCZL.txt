Сръбският вътрешен министър Дачич каза, че разделянето на Косово е единственото решение 
					16/05/2011
					
						ПРИЩИНА, Косово -- Сръбският вътрешен министър Ивица Дачич заяви, че разделянето на Косово би било единственото приложимо дългосрочно решение. В интервю за излизащия в Прищина вестник „Зъри” в неделя (15 май) той заяви, доминираните от сърбите части на Косово трябва да бъдат присъединени към Сърбия, а на населената с албанци част трябва да бъде позволено да се отцепи. Министърът подчерта, че това е негово лично мнение, и добави, че „щом Прищина може да обяви независимост, тогава и сърбите в северната част също могат да обявят независимост, без да се консултират с Прищина”. Във връзка с продължаващите преговори между Белград и Прищина той е казал, че със „стерилен диалог като този ще минат години и десетилетия без никакви резултати”. (РТС, Бета, Зъри - 15/05/11)
