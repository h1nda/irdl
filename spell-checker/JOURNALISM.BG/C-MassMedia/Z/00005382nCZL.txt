Избухнала бомба в Прищина рани повече от 30 души
15/12/2002
 
ПРИЩИНА, Косово, Югославия -- Бомба, избухнала късно в петък (13 декември) на булевард "Бил Клинтън" в центъра на Прищина, рани повече от 30 души, седем от които сериозно. Бари Флетчер, говорител на полицията на ООН, нарече атаката терористичен акт. Всички пострадали са албанци. Министър-председателят Байрам Реджепи, който посети настанените в болница, заяви, че "винаги преди някаква важна среща в Косово се случва нещо подобно". Бомби избухнаха в две православни църкви преди визитата на Генералния секретар на НАТО Кофи Анан миналия месец. В събота в Прищина пристигна делегация на Съвета за сигурност към ООН, за да се срещне с местни официални лица и да посети етнически разделения град Косовска Митровица. В понеделник дипломатите отпътуват за Белград. (АП, АФП - 14/12/02)
