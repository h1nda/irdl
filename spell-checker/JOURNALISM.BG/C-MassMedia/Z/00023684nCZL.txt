Сръбската Г-17 ще подкрепи Тадич при евентуалното му кандидатиране за нов мандат 
					27/08/2007
					 
						БЕЛГРАД, Сърбия -- Г-17, член на управляващата коалиция в Сърбия, заяви, че ще подкрепи президента Борис Тадич, ако той реши да се кандидатира за нов мандат. Тадич е лидер на Демократическата партия. Сузана Грубешич, член на ръководството на Г-17, каза в неделя (26 август), че Г-17 смята, че управляващата коалиция трябва да излезе с общ кандидат за президент, както и че президентските и местните избори не трябва да се провеждат едновременно. Г-17 би желала президенските избори да се проведат през тази година, а местните - през пролетта. Третата партия в коалицията ДПС-НС все още не е решила дали ще подкрепи Тадич, или ще номинира свой собствен кандидат. (Блиц, Политика - 27/08/07; Танюг, РТРС - 28/08/07)
