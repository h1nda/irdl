Посланикът на САЩ каза, че 2007 г. ще бъде особено важна за Сърбия
					23/08/2006
					 
						БЕЛГРАД, Сърбия -- Посланикът на САЩ в Белград Майкъл Полт прогнозира, че следващата година ще бъде особено важна за Сърбия, тъй като гражданите на страната ще решат на парламентарните избори коя от "двете Сърбии" да изберат. В интервю, публикувано в седмичника "Неделни Телеграф", Полт каза, че единият път води напред, а другият назад чрез радикализация. По отношение на сътрудничеството с Трибунала на ООН за военни престъпления Полт каза, че плановете за действие на правителството не могат да заменят реалните действия. (Блиц - 23/08/06; Танюг - 22/08/06)
