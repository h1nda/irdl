Холандия победи Сърбия-Черна гора 
					11/06/2006
					 
						ЛАЙПЦИГ, Германия – Първият мач на Сърбия-Черна гора в Световното първенство по футбол 2006 завърши с победа 1-0 за Холандия в неделя (11 юни). Арен Робен вкара единствения гол през 18-тата минута, след като получи отличен пас от Робин ван Перси в центъра на терена и след това изстреля топката във вратата покрай вратаря Драгослав Йеврич. Робен можеше да удвои резултата само две минути по-късно със смъртоносен удар към вратата на Сърбия-Черна гора, но топката бе майсторски отбита от Йеврич. Балканският отбор имаше шанс за гол, когато Саво Милошевич се приближи до вратата на противника няколко пъти през първото полувреме. 
						Въпреки познатия финес на игра и подаване на топката, играчите на Сърбия-Черна гора не намериха начин да пробият холандската защита. Отборът ускори темпото през второто полувреме, но създаде малко истински възможности пред вратата на противника. Германският рефер Маркус Мерк свири три ъглови удара за Сърбия-Черна гора през 90-те минути игра, но балканският отбор не можа да се възползва от тях. Загубата поставя Сърбия-Черна гора в рискова позиция в Група С, известна като “Групата на смъртта”, тъй като отборът ще трябва да спечели следващите два мача срещу Аржентина и Кот Д’Ивоар, за да достигне до следващата фаза. В събота Аржентина победи с 2-1 африканския отбор с висок рейтинг.
						Холандия: Ван Дер Саар; Ван Бронкхорст, Матисен (Буларуз 86), Ойер, Хейтинга; Ван Бомел (Ландзаат 59), Снайдер, Коку, Ван Перси; Ван Нистелрой (Кайт 69), Робен
						Сърбия-Черна гора: Йеврич; Н Джерджевич (Короман 43), Гавранчич, Кръстаич, Драгутинович; Станкович, Надж, Дулай, П Джорджевич; Кежман (Любоя 67), Милошевич (Зигич 46)
