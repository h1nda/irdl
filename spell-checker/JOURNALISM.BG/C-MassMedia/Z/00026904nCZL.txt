ЕК призова Албания да ускори процеса на реформа на избирателната система
					27/06/2008
					 
						БРЮКСЕЛ, Белгия -- Европейската комисия (ЕК) призовава Албания да завърши реформата на избирателната си система до септември, каза в четвъртък (26 юни) Дирк Ланге, ръководител на отдела за Албания и БиХ в Генерална дирекция "Разширяване" на ЕК по време на 18-ото заседание на Консултативната група ЕС-Албания в Брюксел. "Под реформа на избирателната система ЕК има предвид приемането на промените в конституцията и приключване на промените в избирателния кодекс, базирани на възможно най-широк политически консенсус", заяви албанското министерство на европейската интеграция в свое изявление. Министър Майлинда Брегу каза, че Албания е близо до изпълнението на всички изисквания, необходими за избирателната и другите реформи. (Газета Шкиптаре, Коха Йоне, BalkanWeb - 27/06/08)
