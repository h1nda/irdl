Черна гора ще бъде домакин на конференция, посветена на реформите в сектора на сигурността в Западните Балкани
					02/09/2005
					 
						ГАРМИШ-ПАРТЕНКИРХЕН, Германия -- Около 75 отговорни правителствени преставители и наблюдатели от 10 страни ще се съберат в Пръжно-Будва, Черна гора, за да присъстват на конференция, посветена на реформите в сектора на сигурността в Западните Балкани, която ще се проведе от 20 до 30 септември. Организаторите предлагат поредица от пленарни заседания, работни групи и открити дискусии, насочени към хармонизиране на усилията в областта на сигурността в Западните Балкани, запознаване с опита на новите страни членки на НАТО и ЕС и определяне на по-нататъшните предизвикателства пред региона в областта на сигурността. Сред участниците, наблюдателите и докладчиците ще бъдат депутати и висши ръководители от министерствата на отбраната, външните и вътрешните работи на Албания, Босна и Херцеговина, България, Хърватия, Гърция, Унгария, Македония, Сърбия и Черна гора, Словения и Румъния. Ще присъстват и университетски преподаватели, както и представители на неправителствени организации. (SETimes - 02/09/05)
