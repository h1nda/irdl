Дел Понте се противопоставя на среща между Харадинай и ръководителя на ЮНМИК Рюкер 
					23/02/2007
					 
						ПРИЩИНА, Косово, Сърбия -- Главният прокурор на Хагския трибунал за военни престъпления Карла дел Понте не успя да убеди Съдебната камара да забрани среща между бившия косовски премиер Рамуш Харадинай и ръководителя на ЮНМИК Йоахим Рюкер, насрочена за петък (23 февруари). Дел Понте обясни, че се опасява да не би срещата на Харадинай с Рюкер да накара други свидетели да променят решението си да дадат показания по процеса от страх, че ЮНМИК ще подкрепи Харадинай и няма да им предостави необходимата закрила. Съдебното производство срещу Харадинай, обвинен във военни престъпления срещу косовски сърби през 1999 г., трябва да започне на 5 март. (Коха Диторе - 23/02/07; Фокус, РТС, Танюг - 22/02/07)
