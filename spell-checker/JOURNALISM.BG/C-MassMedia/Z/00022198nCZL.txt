Турчин отвлече самолет и се предаде 
					11/04/2007
					 
						АНКАРА, Турция -- Турски гражданин осъществи във вторник (10 април) странен опит за отвличане на пътнически самолет и след това се предаде на полицията. Властите съобщават, че мъжът, идентифициран като Мехмет Гьоксин Гьол, е пътувал от Диарбекир за Истанбул, когато внезапно е уведомил екипажа, че на борда на самолета има взривно устройство, което може да бъде задействано чрез мобилен телефон. Той поискал самолетът да бъде отклонен към Анкара, но скоро след това променил намерението си и настоял за кацане в Техеран. Един Ф-16 е ескортирал пътническия самолет, "Боинг-737" със 178 пътника и шестчленен екипаж, до Анкара, където похитителят се е предал на полицията. Не са открити никакви експлозиви и няма пострадали. Властите предполагат, че Гьол е бил под въздействието на наркотици. (Милиет, Заман, Хюриет - 11/04/07; АП, Ройтерс, Блумбърг, АФП - 10/04/07)
