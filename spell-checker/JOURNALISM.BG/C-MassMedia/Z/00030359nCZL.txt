Сърбия обяви великия мюфтия на БиХ за персона нон грата
					24/05/2009
					 
						БЕЛГРАД, Сърбия -- Министерството на религията обяви великия мюфтия на Босна и Херцеговина (БиХФ) Мустафа Ефендия Черич за персона нон грата, съобщиха медиите в събота (23 май). Миналия понеделник великият мюфтия критикува решение на сръбската полиция да забрани среща на ислямската общност в Сърбия, на която трябваше да присъства Черич. Черич заяви пред медиите, че Сърбия нарушава "човешките права, особено правата на мюсюлманите". Сръбското министерство отхвърли това твърдение и заяви, че финансово подкрепя религиозните, културните, образователните и други потребности на мюсюлманите. То също обвини Черич, че подкрепя "отделянето на косовските албанци". (Б92, Бета, Taнюг, Ню Косова Рипорт - 23/05/09)
