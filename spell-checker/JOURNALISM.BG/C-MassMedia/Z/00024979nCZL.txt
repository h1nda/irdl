Турция отново бомбардира обекти на ПКК в Северен Ирак
					27/12/2007
					 
						АНКАРА, Турция -- Военни самолети предприеха нови бомбардировки срещу обекти на Кюрдската работническа партия (ПКК) в Северен Ирак рано в сряда (26 декември). Генералният щаб в Анкара съобщи, че са били ударени осем скривалища на партизани, включително пещери, използвани от кюрдските бунтовници. Иракски кюрдски официални представители заявиха, че нападанията са били насочени срещу далечни области в провинция Дахук. Не се съобщава за жертви. Турските военновъздушни сили предприеха три нападения в Северен Ирак за десет дни. 
						Според друго съобщение на военните, в сблъсъци в турската провинция Сирнак са били убити шест бунтовници от ПКК в сряда. Петима други са били убити във вторник. Турският президент Абдула Гюл заяви, че Анкара е удовлетворена от съвместната разузнавателна дейност със Съединените щати. Говорителят на Белия дом Скот Станцел заяви, че Вашингтон иска Анкара да избегне всякакви мащабни акции, които могат да дестабилизират Северен Ирак. (Заман - 27/12/07; AФП, AП, Ройтерс, Сабах, Бианет, Търкиш Прес, НТВ - 26/12/07)
