При нападение на ПКК бяха убити двама турски войници и девет бяха ранени
					03/09/2008
					 
						AНКАРА, Турция -- При нападение на терористи от Кюрдската работническа партия (ПКК) бяха убити двама турски войници и девет други бяха ранени в източната част на Турция късно във вторник (2 септември). ПКК устрои засада на военен автомобил в района на Киги в източната провинция Бингол, заяви губернаторът Ирфан Банканоглуид. Армията започна мащабна операция за откриване на нападателите.
						Други новини - Земетресение с магнитуд 5,1 по скалата на Рихтер разтърси Източна Турция рано в сряда, нанасяйки щети на няколко сгради в югоизточната провинция Адияман. Епицентърът на труса е бил в района на Самсат. Не се съобщава за жертви. (Aнадолска информационна агенция, Хюриет, Информационна агенция Доган, Cи Ен Ен Tърк, AФП, РИА Новости - 03/09/08)
