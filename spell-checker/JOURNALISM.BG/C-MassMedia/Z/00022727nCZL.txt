Чуркин отрече съобщенията за постигане на съгласие между САЩ и Русия за Косово
					30/05/2007
					 
						НЮ ЙОРК, Съединени щати – Във вторник (29 май) руският посланик в ООН Виталий Чуркин отрече съобщението, че Москва и Вашингтон са постигнали съгласие за нова резолюция на ООН за Косово. „Тази информация е невярна. Настоящото положение е същото, каквото бе вчера и завчера, нищо не се е променило”, е казал Чуркин. 
						В понеделник хърватският вестник "Ютарни Лист" съобщи, че Русия, Съединените щати и ЕС са постигнали компромис във връзка с бъдещия статут на Косово. Вестникът съобщи, че Русия няма да наложи вето на резолюция на ООН за Косово, тъй като Брюксел и Вашингтон са приели двугодишен мораториум за членството на Косово в ООН, разрешили са руски войници да помагат за охраната на сръбските анклави в Косово и са се съгласили НАТО да не предлага членство на Украйна и Грузия през следващата година.
						Междувременно, в отделно изказване във вторник, ръководителят на ЮНМИК Йоахим Рюкер заяви пред Радио „Свободна Европа”, че решението за Косово ще дойде в близките седмици, а не месеци. В същото време той призна необходимостта от по-нататъшни реформи. (Епока E ре - 30/05/07; Телеграф, РСЕ, Balkanweb, Танюг, СРНА, Ройтерс, РТК, Топ-Ченъл, Balkanweb, Макфакс - 29/05/07; Balkanweb, РСЕ - 28/05/07)
