Филип
			Вуянович
		
		президент на Черна Гора
		(Уеб сайтове на парламента на Черна Гора и на Демократическата партия на социалистите, информационни и телеграфни агенции)
 
		 
			
 Филип Вуянович е избран за президент на Черна Гора на 11 май 2003г. Бившия председател на парламента на Черна гора и бивш министър-председател, Вуянович става първия президент на републиката след създаване на държавното обединение Сърбия и Черна Гора. Той печели президентските избори със съкрушителна победа. Това е трети опит за избори в продължение на шест месеца. Двата предишни опита не завършиха с избор, поради ниската избирателна активност. 
			Вуянович е роден на 1 септември 1954г. в Белград, където през 1978г. завършва Юридическия факултет.
			От 1978г. до 1981г. Вуянович работи в Градския съд, а след това като съдебен помощник в Белградския областен съд.
			От 1981г. Вуянович живее и работи в Подгорица. За кратко заема длъжността секретар на Окръжния съд в Подгорица, работи като адвокат до март 1993г., след което е назначен за министър на правосъдието в правителството на Мило Джуканович. Вуянович е на тази длъжност до май 1995г., след което е назначен за вътрешен министър и заема този пост до февруари 1998г.
			Няколко месеца след победата на президентските избори в Черна Гора през юли 1997г. Джуканович предлага на Вуянович поста министър-председател. Вуянович заема поста на премиер от февруари 1998г. до април 2002г., когато подава оставка в разгара на правителствената криза, предизвикана от споразумението със Сърбия относно реформирането на страната в свободен съюз между две държави.
			В резултат на пълната победа на изборите през октомври 2002г. Вуянович става председател на парламента.
			Той е заместник-председател на Демократическата партия на социалистите - партията на Джуканович - която подкрепя идеята за независимост.
			След победата на изборите, Вуянович очерта като главни приоритети присъединяването към ЕС и участието в натовската програма "Партньорство за мир". "Аз ще бъда президент на всички граждани и ще водя Черна Гора към ЕС."- заяви Вуянович. Той обеща на поддръжниците си след три години да се проведе референдум относно независимостта на страната.
			Вуянович е женен, има две дъщери и син.
