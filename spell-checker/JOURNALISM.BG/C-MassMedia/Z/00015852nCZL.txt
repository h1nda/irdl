Опозицията в Черна гора настоява за заседание на Парламента, посветено на Министерство на вътрешните работи
		07/09/2005
		 
			ПОДГОРИЦА, Сърбия и Черна гора -- Опозиционните партии поискаха да се проведе специална парламентарна сесия във вторник (6 септември), която да разгледа работата на вътрешното министерство, след убийството наскоро на полицейския шеф Славолюб Шекич и други подобни случаи в републиката. Също във вторник, високопоставени полицейски служители и служители по сигурността се срещнаха, за да обсъдят случая "Шекич". Премиерът на Черна гора Мило Джуканович заяви по националното радио, че вярва, че усилията в борбата срещу престъпността и за откриване на убийците на Шекич ще успеят. Според съобщения в местните медии, убийството може да е свързано с разследването, ръководено от Шекич на убийството на издателя на всекидневник Душко Йованович. (Танюг, Мина - 06/09/05)
