Косовските лидери обмислят обявяване на независимост
					10/11/2006
					 
						ПРИЩИНА, Косово, Сърбия -- Етническите албански лидери в Косово обмислят възможността за обявяване на провинцията за независима държава, каза в четвъртък (9 ноември) косовският премиер Агим Чеку. Той даде да се разбере, че ходът ще бъде предприет само ако решението за бъдещия статут на провинцията закъснее и ако решението, предложено от посредника на ООН Марти Ахтисаари, не предвижда пълен държавен статут. "Аз не заплашвам Съвета за сигурност на ООН," каза Чеку. Междувременно Скендер Хисени, говорител на етническите албански участници в преговорите за статута във Виена, призова международната Контактна група за Косово да обяви краен срок за определяне на бъдещето на Косово по време на заседанието си в петък. 
						Изявленията бяха направени след съобщенията, че международната общност може да забави решението за Косово до провеждането на парламентарните избори в Сърбия през януари. (Файненшъл Таймс - 10/1/06; AФП, Б92, Фонет, Ройтерс, ДПА, Фокус - 09/11/05)
