Македония ще разшири участието си в международната мисия в Ирак
24/11/2003
 
СКОПИЕ, Македония -- Военният министър Владо Бучковски заяви в неделя (23 ноември), че ще насърчи правителството да разшири участието на Македония в международните мироопазващи мисии в Ирак. Освен 30-членния контингент Бучковски ще предложи да се изпрати деветчленен медицински екип. Мандатът на македонските сили в Ирак изтича на 10 декември.
Междувременно в петък вътрешното министерство опроверга предположенията за възможни терористични атаки. Министерството обаче отбеляза, че е засилило мерките за сигурност след събитията от миналата седмица в Истанбул и поддържа постоянен контакт със службите за сигурност в съседни държави.
В събота основната опозиционна партия ВМРО- ДПМНЕ заяви, че Охридските мирни договорености вече не съдействат за развитието на Македония и трябва да бъдат анулирани, като се изработи ново национално споразумение. Опозиционната демократическа партия на албанците изрази съгласие, че Рамковото споразумение не работи, но обвини за това сегашното коалиционно правителство. (Утрински весник - 24/11/03; А1 ТВ - 23/11/03; Утрински весник, А1ТВ - 22/11/03)
