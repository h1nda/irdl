Турция обвини журналисти и защитници на човешките права, че помагат на ПКК
					03/01/2006
					 
						АНКАРА, Турция -- В понеделник (2 януари) прокурори предявиха обвинения срещу девет журналисти и правозащитници, че провеждат пропаганда от името на забранената Кюрдска работническа партия (ПКК). Журналистите и активистите са присъствали на освобождаването от кюрдски бунтовници на турски войник, отвлечен от тях четири седмици по-рано. 
						Други новини -- Премиерът Реджеп Тайип Ердоган каза, че очаква същинските присъединителни преговори на Анкара с ЕС да започнат през март. Европейската комисия в момента проверява дали турските закони отговарят на стандартите на ЕС.
						Също в понеделник министерството на здравеопазването отрече съобщенията, че 14-годишно момче е умряло от птичи грип във Ван. Официални лица заявиха, че момчето и другите трима членове на семейството му са дали отрицателни резултати на тестовете за птичи грип или друг подобен вирус. (НТВ - 02/01/06; Ройтерс - 01/01/06; АФП - 30/12/05)
