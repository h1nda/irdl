Албания ще компенсира жертвите на комунистическия режим
					03/12/2007
					 
						ТИРАНА, Албания -- Правителството е решило да изплати 417 млн. евро компенсации на жертвите на комунистическия режим, според съобщение от неделя (2 декември). Президентът Бамир Топи подписа в петък закона за компенсиране на жертвите на политическо преследване. Изплащането на компенсациите ще започне през 2008 г. и ще продължи осем години. В бюджета за следващата година правителството е заделило близо 8,25 млн. евро за целта. Семействата на близо 2 000 души, убити от комунистическия режим, ще получат компенсации, а така също и повече от 15 000 албанци, лежали в затвори по време на режима на Енвер Ходжа. (Газета Шкиптаре, Коха Йоне, Панорама, Стандарт, Тема - 03/12/07; Макфакс, A1 - 02/12/07)
