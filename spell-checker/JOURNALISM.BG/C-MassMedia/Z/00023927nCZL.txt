Турция ще изготви нов план за действие за ЕС
					18/09/2007
					 
						АНКАРА, Турция -- Правителството обяви в понеделник (17 септември), че ще изготви нов план за действие, за да осигури енергичното осъществяване на реформите, изисквани от ЕС, без значение дали преговорите по определена глава са отворени или не. Новият план ще бъде разделен на тримесечни периоди, всеки от които ще включва приоритети и пътна карта за осъществяването и контрола му, обясни външният министър и главен преговарящ Али Бабаджан. 
						"Най-важният компонент на новата програма за реформи ще бъде хармонизирането на турските закони със законодателството на ЕС", каза Бабаджан. През ноември се очаква Европейската комисия да публикува доклад с оценка на усилията на Турция в провеждането на реформите. (Заман - 18/09/07; Си Ен Ен Търк, АП, Милиет, Анатолия - 17/09/07)
