Tурция се произнася за предложената от НАТО система за ракетна защита
					14/10/2010
					 
						AНКАРА, Tурция -- Aнкара ще одобри план за системата на НАТО за ракетна защита в Европа само ако е сигурно, че има конкретна заплаха срещу всички страни членки на НАТО или поне очаквана заплаха, съобщи "Заман", цитирайки висши официални представители в Анкара в четвъртък (14 октомври). Изявленията бяха направени, след като заместник-министърът на отбраната на САЩ за европейска политика и политика на НАТО Джеймс Таунсенд заяви пред репортери във Вашингтон във вторник, че Турция играе важна роля в системата за ракетна защита на САЩ поради географското си положение. "Когато погледнем откъде могат да дойдат заплахите от балистични ракети, Турция ни се струва, че е на фронтовата линия", каза Таунсенд. Министрите на отбраната и на външните работи на страните членки на НАТО се срещат в Брюксел в четвъртък, за да обсъдят новата стратегическа концепция на Алианса, включително проблема със защитния ракетен щит. (Заман - 14/10/10; Заман, Синхуа - 13/10/10)
