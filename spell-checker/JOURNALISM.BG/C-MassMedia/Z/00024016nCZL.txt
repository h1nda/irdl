Новият председател на Общото събрание на ООН разгорещи още повече спора за името между Гърция и Македония
					26/09/2007
					 
						НЮ ЙОРК, Съединени щати -- Във вторник (25 септември) Сърджан Керим, новият председател на Общото събрание на ООН, наля масло в огъня на продължителния спор с Гърция, като нарече своята страна Македония. Говорейки за Бранко Цървенковски, Керим го нарече "президент на Република Македония" - фраза, която предизвика незабавна реакция от страна на гръцкия представител Джон Морикис. Той настоя по всички въпроси в рамките на ООН Македония да бъде наричана Бивша югославска република Македония. Въпреки протеста Керим завърши своята реч, като настоя, че неговата страна ще си остане Рупблика Македония.
						Междувремено също във вторник помощник държавният секретар на САЩ по политическите въпроси Никълъс Бърнс се срещна с гръцкия външен министър Дора Бакоянис в Ню Йорк и призова за постигане на напредък по спора за името. "Атина и Скопие трябва да ускорят преговорите по въпроса", заяви Бърнс. (Ройтерс, Скай, АНА-МПА, ЕРТ, МИА, АП - 25/09/07)
