Черна гора очаква приемане в ОССЕ и ООН
					21/06/2006
					 
						ПОДГОРИЦА, Черна гора -- Черна гора очаква да стане официален член на ОССЕ в сряда (21 юни), след решението от миналата седмица на Постоянния съвет на международната организация за присъединяването на страната. Балканската страна, която получи своята независимост след референдум на 21 май, ще стане 56-ият член на организацията. Според правителствено изявление страната трябва също да бъде приета за член на ООН до 28 юни.
						Във вторник черногорският кабинет реши да създаде министерство на националната отбрана, тъй като министерството на бившия федерален съюз вече не съществува. Решението упълномощава премиера Мило Джуканович да изпълнява длъжността министър на отбраната до провеждането на парламентарните избори тази есен и сформирането на ново правителство. (Виести - 21/06/06; Мина - 20/06/06)
