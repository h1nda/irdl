Проспер заявява, че процес в Хага е единствената възможност за Караджич и Младич 
					17/12/2004
					 
						ХАГА, Холандия -- Американският посланик по въпросите на военните престъпления Пиер-Ришар Проспер заяви в четвъртък (16 декември), че единствената възможност за провеждане на процес срещу боснеснко-сръбските военновременни лидери Радован Караджич и Ратко Младич е в съда в Хага. Неговото изявление дойде след спекулации в медиите за предполагаемо предложение за разглеждане на делата на двамата в Сърбия. Оглавяващият националния съвет на Сърбия и Черна гора за сътрудничество с трибунала, Расим Ляич, също опроверга съобщенията. 
						Други новини: В четвъртък сръбският премиер Воислав Кощуница се срещна с върховния представител по въпросите на сигурността на ЕС Хавиер Солана и го увери, че Сърбия ще изпълни задълженията си към Трибунала. (Б92, Танюг - 16/12/04)
