Гърция заяви, че лихвите по помощта от ЕС/МВФ може да бъдат предоговорени
					12/05/2010
					 
						АТИНА, Гърция -- Говорителят на правителството Георгиос Петалотис каза, че Гърция може да предоговори лихвените проценти по пакета от помощи от ЕС/МВФ, ако механизмът за подкрепа на еврото бъде задействан и за някоя друга страна. По-рано тази седмица ЕС оповести рекорден пакет от помощи в размер на 750 милиарда евро, предназначен да предпази 16-членната еврозона от потенциална катастрофа в резултат на гръцката криза. „Ако друга страна използва този механизъм и получи по-ниски лихвени проценти, тогава за нас може да има шанс да предоговорим и нашите лихви”, каза Петалотис във вторник (11 май). Очаква се Гърция да получи първия транш от 5,5 милиарда евро в сряда. (Нафтемборики, News In, Сител - 12/03/10)
