Наука и технологии: Румъния и България подписаха сподгодба
					21/12/2009
					България и Румъния подписаха спогодба за сътрудничество в редица области. Още новини от областта на науката: албански народни песни вече са достъпни и в цифров формат; Сърбия получи заем от 200 млн. евро. 
					 
						
България и Румъния подписаха спогодба за сътрудничество. [Гети Имиджис]
						
						Румънският държавен секретар по европейските въпроси Богдан Мазуру и българският посланик в Букурещ Валентин Радомирски подписаха програма за сътрудничество между двете страни. Тя е за периода до 2012 г. и обхваща образованието, науката, културата, средствата за масова информация, младежта и спорта. 
						*** 
						
						Албански народни песни вече са достъпни в цифров формат в Института по културна антропология. Записването на песни от началото на 20-и век в новия формат стана възможно благодарение на богатия музикален архив на института. Проектът беше подкрепен от Австрийската агенция за развитие. 
						*** 
						Европейската инвестиционна банка одобри заем от 200 млн. евро за Сърбия за развитие на науката и технологиите, съобщи на 14 декември вицепремиерът Божидар Джелич. Той посочи, че към тази сума ще бъдат добавени 25 млн. евро безвъзмездна помощ от ЕС, което ще позволи на страната да удвои инвестициите в научното и технологично развитие, ще улесни новата научноизследователска дейност и ще подобри условията на живот на учените. 
						*** 
						
						Румънски ученици спечелиха шест медала -- един златен, два сребърни и три бронзови -- на 6-ата Международна младежка научна олимпиада, която се проведе в Баку, Азербайджан, по-рано този месец. Участниците в олимпиадата се състезаваха в три дисциплини: химия, биология и физика. В конкурса участваха почти 260 ученици от 47 страни. 
						*** 
						Технологичният парк във Вараждин и Центърът за изчезнали и експлоатирани деца (ЦИЕД) в Осиек обявиха началото на проекти за закрила на децата в интернет. Хърватският град Вараждин, ЦИЕД и технологичният парк са подписали споразумение за сътрудничество в рамките на проектите "По-безопасен интернет в училищата" и "Интернет детективи". Тези проекти гарантират 100 % безопасен достъп до интернет в училищата във Вараждин. Последните проучвания, проведени в Осиек, показват че онлайн контактите между деца и педофили нарастват с годишен темп от 40 до 60 %. 
						*** 
						
						Кипър е на първо място по инсталирани слънчеви системи за топла вода, съобщи на 14 декември министърът на търговията, промишлеността и туризма Антонис Пасхалидес. В изказването си на второто годишно общо събрание на Асоциацията по вятърна енергия в Кипър Пасхалидес също така посочи, че с обща инсталирана мощност от 3 mW страната се нарежда на шесто място в ЕС по инсталиран капацитет на фотоелектрически системи на глава от населението. 
						
						(Различни източници - 14/12/09 - 21/12/09)
