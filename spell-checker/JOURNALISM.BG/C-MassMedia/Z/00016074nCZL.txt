Представители на Македония и ЕК ще се срещнат в Брюксел 
					27/09/2005
					 
						СКОПИЕ, Македония -- Правителствена делегация, водена от заместник-премиера Радмила Шекеринска, трябва да се срещне с представители на Европейската комисия (ЕК) в Брюксел във вторник (27 септември). Това вероятно ще бъде последният кръг от разговори, преди ЕК да представи през ноември позицията си по кандидатурата на Македония за получаване на статут на кандидат-член на ЕС. 
						В понеделник бе съобщено, че кабинетът е приел годишната програма за подготовка за членство в НАТО за 2005-2006 г. Според документа 90 % от задачите по преструктурирането и модернизацията на армията трябва да бъдат изпълнени до края на 2006 г. (Макфакс - 27/09/05; Телма ТВ, A1 ТВ - 26/09/05)
