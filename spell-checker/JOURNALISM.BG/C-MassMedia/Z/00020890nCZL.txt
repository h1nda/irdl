Трибуналът в Хага разпореди Шешел да бъде хранен насила 
					07/12/2006
					 
						ХАГА, Холандия -- Трибуналът на ООН за военни престъпления разпореди на холандските власти да хранят насила, ако е необходимо със системи, обвиняемия лидер на Сръбската радикална партия Воислав Шешел, който вече 27 дни е в гладна стачка. Съдиите издадоха тази заповед, след като лекарски екип го прегледа и каза, че той може да умре до две седмици. "Основният интерес е да продължи процесът срещу обвиняемия, за да се постигнат целите на правосъдието. Процесът... не трябва да се осуетява заради манипулативното поведение на обвиняемия," заяви Трибуналът. (Блиц - 07/12/06; Гардиън, Ройтерс, AП, AФП, Танюг, БиБиСи Нюз, РТС, Бета, Уеб сайт на ООН - 06/12/06)
