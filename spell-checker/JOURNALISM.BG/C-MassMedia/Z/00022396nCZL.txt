Албанският премиер Бериша отрече твърденията за конфликти в управляващата коалиция
					30/04/2007
					 
						ТИРАНА, Албания -- Премиерът Сали Бериша, лидер на управляващата Демократическа партия (ДП) категорично отрече в края на седмицата, че съществуват сериозни конфликти в управляващата коалиция, които могат да разклатят кабинета. Бериша призна, че съществува "разнообразие от мнения" в коалицията, но подчерта, че правителството е стабилно и работи успешно по осъществяване на реформите. Местните медии напоследък изразяват мнения, че някои от коалиционните партньори критикуват законодателните предложения на ДП, както и неотдавнашните персонални промени, осъществени от Бериша в кабинета. Изненадващата оставка миналата седмица на външния министър Бесник Мустафай наложи промените. (Топ-Чанел, Шекули, Болкънуеб - 29/04/07)
