05/09/2005
		 
			САРАЕВО, Босна и Херцеговина (БиХ) -- Върховният представител Пади Ашдаун отново предупреди Република Сръбска (РС) и управляващата Сръбска демократическа партия, че преговорите за решаващата реформа в полицията се намират в застой. В интервю за "Дневни аваз" в понеделник (5 септември), Ашдаун заяви, че времето изтича. Той намекна, че за ръководителите на РС ще има последици, ако БиХ пропусне възможността да започне преговори по Споразумението за стабилизация и асоцииране с ЕС тази есен, поради неуспех да се споразумеят по осъществяването на ключови реформи.
			Според други новини, Европейската комисия дарява съоръжения за обезвреждане на мини на стойност 220 000 евро на службите за гражданска защита на двете автономни области на БиХ. Дарението също включва и обучение на кадри от двете области. (Дневни аваз - 05/09/05; Фена - 04/09/05)
