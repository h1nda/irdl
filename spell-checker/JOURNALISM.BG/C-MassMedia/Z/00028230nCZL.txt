Румънската ЛДП внесе искане за вот на недоверие срещу правителството във връзка с увеличението на заплатите на учителите
					30/10/2008
					 
						БУКУРЕЩ, Румъния -- Както беше обещала, в сряда (29 октомври) Либералдемократическата партия (ЛДП) внесе искане за вот на недоверие срещу правителството. Партията внесе искането в Сената, след като кабинетът на министър-председателя Калин Попеску Търичану отложи - с шест месеца - спорното увеличение с 50 % на заплатите на учителите. ЛДП заяви, че това действие на правителството "пренебрегва правата на гражданите на страната и причинява широкомащабна социална криза". 
						Междувременно в сряда основните профсъюзи в страната заплашиха да започнат следващия месец серия от стачки в държавните институции, училищата и болниците, ако правителството не увеличи заплатите в публичния сектор с 50 %. Търичану каза, че за решаване на споровете, свързани със заплатите, в обществото трябва да се използва диалогът, а не стачките. (Евениментул Зилеи, Адевърул, Гардианул - 30/10/08; Медиафакс, Агерпрес, Зиаре, Хотнюз, Ройтерс, Реалитатя ТВ - 29/10/08)
