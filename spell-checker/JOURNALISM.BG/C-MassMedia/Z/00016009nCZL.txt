САЩ помолиха България да задържи частите си в Ирак до края на декември 
					21/09/2005
					 
						СОФИЯ, България -- Съединените щати помолиха България да запази военното си присъствие в Ирак още три месеца, каза началникът на българския генерален щаб Никола Колев в интервю, публикувано във вестник "Сега" в сряда (21 септември). Парламентът взе решение за изтегляне на войските до края на годината, като подготовката започне следващия месец. С оглед на планираните за декември избори в Ирак обаче Вашингтон помоли София да продължи военната си подкрепа за коалицията. Колев каза, че парламентът ще вземе решение по молбата в срок от две седмици. (Сега - 21/09/05)
