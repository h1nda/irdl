Експерти по околната среда твърдят, че албанските мини не замърсяват Охридското езеро
09/04/2004
 
СКОПИЕ, Македония - Министерството на околната среда заяви в четвъртък (8 април), че желязно-никеловите и хромови мини в околностите на Поградец, Албания не замърсяват Охридското езеро. Министерството се позова на резултатите от неотдавнашните съвместни проверки на македонски и албански еколози на високите концентрации на тежки метали от албанската страна на езерото. Министерството добави обаче, че Тирана има планове да премести минните съоръжения по-далеч от езерото.
Други новини: В четвъртък пакистанската полиция потвърди, че е задържала последните петима членове на крайна групировка, обвинена в организирането на терористичното нападение срещу македонското консулство в Карачи на 5 декември 2002 г. Избухналата бомба уби трима души. Според информациите всичките девет заподозрени са направили самопризнания. (Утрински весник - 09/04/04; Макфакс, A1 TВ, Нюз - 08/04/04)
