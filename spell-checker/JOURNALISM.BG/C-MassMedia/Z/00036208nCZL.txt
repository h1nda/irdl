Бивш шеф на турската полиция беше задържан при антитерористично разследване 
					30/09/2010
					 
						АНКАРА, Турция -- Бившият шеф на полицията в Ескишехир Ханефи Авджъ беше задържан в истанбулски затвор в сряда (29 септември) по обвинения във връзки с Революционни щабове, левичарска терористична групировка. Авджъ беше арестуван във вторник в хода на продължаващо разследване на дейността на групата, която е обвинявана в нападения срещу държавни обекти. В сряда съдът реши, че той трябва да остане в ареста. Авджъ привлече вниманието напоследък след публикуването на книга, в която заявява, че членове на ислямско движение, ръководено от проповедника Фетхуллах Гюлен, са се внедрили в полицията и в съдилищата. Той отрече всички обвинения. (Ройтерс, Хюриет, Анадолска информационна агенция - 29/09/10)
