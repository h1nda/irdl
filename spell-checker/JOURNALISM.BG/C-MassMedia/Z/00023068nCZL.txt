Генералният секретар на НАТО каза, че сигурността на Балканите се оценява положително
					29/06/2007
					 
						ОХРИД, Македония -- Ситуацията на сигурност на Балканите се оценява положително и екстремизмът е маргинализиран в почти всички страни от региона, заяви генералният секретар на НАТО Яп де Хоп Схефер в четвъртък (28 юни) вечерта при откриването на Форума за сигурност на Съвета за евроатлантическо партньорство в Охрид. Той обаче предупреди правителствата да бъдат бдителни, като добави, че усилията за евроатлантическа интеграция трябва да бъдат главният двигател за напредъка на региона.
						Де Хоп Схефер каза, че е доволен от напредъка, постигнат от трите страни от "Адриатическата харта": Албания, Хърватия и Македония и посочи, че всички те ще бъдат поканени да се присъединят към НАТО по време на следващата среща на високо равнище в Букурещ догодина. Той заяви също, че НАТО е готова да инвестира сериозно в отношенията с Босна и Херцеговина, Черна гора и Сърбия. (Утрински Весник - 29/06/07; МРТ, Макфакс, МИА - 28/06/07)
