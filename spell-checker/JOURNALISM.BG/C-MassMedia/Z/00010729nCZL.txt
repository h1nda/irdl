Външните министри на Албания и Македония обещават сътрудничество за членството в ЕС и НАТО
07/05/2004
 
СКОПИЕ, Македония -- Външният министър Илинка Митрева и албанският й колега Кастриот Ислами отново подчертаха в четвъртък (6 май) своята готовност за сътрудничество в общите за страните им стремежи към членство в НАТО и ЕС. Ислами, който е на тридневни посещение в Скопие, каза по този повод, че инициативата на Адриатическата харта е от огромно значение. Митрева добави, че Албания, Македония и Хърватия очакват да получат сериозни сигнали за техните членски кандидатури по време на срещата на върха на НАТО в Истанбул идния месец.
Други новини: В четвъртък бе съобщено, че експерти са успели да идентифицират останките на трима македонци, изчезнали по време на конфликта през 2001 г. Останките на други деветима, намерени в общ гроб, ще бъдат идентифицирани тепърва. (A1 TВ, Макфакс, Утрински весник - 07/05/04; A1 TВ - 06/05/04)
