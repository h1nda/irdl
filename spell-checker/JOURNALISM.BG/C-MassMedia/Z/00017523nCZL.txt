Румънската прокуратура повдигна обвинения срещу бивш премиер
					08/02/2006
					 
						БУКУРЕЩ, Румъния -- Прокуратурата съобщи във вторник (7 февруари), че е повдигнала официално обвинения в корупция срещу бившия премиер Адриан Нъстасе. Нъстасе, на 55 г., бе начело на социалистическото правителство на страната между 2000 и 2004 г. Съгласно репортажи в местните медии обвиненията са свързани със сделка за недвижим имот. На пресконференция Нъстасе отхвърли обвиненията като политически мотивирани. Той напусна лидерския си пост в опозиционната Социалдемократическа партия миналия месец, след като имуществената му декларация породи въпроси в обществото.
						Други новини -- Във вторник властите докладваха за нови случаи на птича инфлуенца извън делтата на р. Дунав. Все още не е ясно дали става дума за смъртоносния щам H5N1, за наличието на който бе съобщено по рано в с. Четатя в окръг Долж, западно от района на делтата. (Ройтерс, Найн о'клок, БТВ - 08/02/06; БиБиСи Нюз - 07/02/06)
