Арифи спечели втори мандат като кмет на Буяновац
					19/06/2006
					 
						БУЯНОВАЦ, Сърбия -- Кметът на Буяновац Нагип Арифи спечели втори четиригодишен мандат след втория кръг на изборите за кмет в южната сръбска община в неделя (18 юни). Предварителните резултати, съобщени от районната избирателна комисия, показаха, че 10323 души -- или 54 % от гласувалите избиратели -- са подкрепили Арифи, който е кандидат на етническата албанска Партия за демократично действие. Неговият опонент, представителят на Сръбската радикална партия Светислав Стоянович, бе подкрепен от 9000 души -- или 46 % от гласоподавателите. (Б92 - 19/06/06; РТС, Танюг - 18/06/06)
