Пападопулос изрази готовност да поднови консултациите по кипърския въпрос
26/11/2003
 
АТИНА, Гърция -- Президентът на кипърските гърци Тасос Пападопулос заяви, че е готов да поднови консултациите по кипърския въпрос винаги когато генералният секретар на ООН Кофи Анан счете, че е настъпил подходящият момент. Тези изявления на Пападопулос бяха направени при пристигането му в Гърция във вторник (25 ноември) за среща с неговия гръцки колега Костис Стефанопулос. Освен кипърския проблем, президентите са обсъдили координацията на гръцките и кипърските стъпки предвид присъединяването на Кипър към ЕС на 1 май 2004 г. Пападопулос подписа също така документа за Олимпийско примирие, който предвижда временно прекратяване на всички военни конфликти по време на Лятната олимпиада -2004 в Атина. (АНА, МПА - 25/11/03)
