Лидерите на управляващата коалиция в Македония съгласни да ускорят изпълнението на Охридския договор
14/03/2003
 
СКОПИЕ, Македония -- В четвъртък (13 март) лидерите на управляващата коалиция се споразумяха да активизират усилията за разрешаване на съществуващите разногласия и да ускорят осъществяването на Охридския мирен договор. Бранко Цървенковски от Социалдемократическия съюз на Македония, Ристо Пенов от Либералдемократическата партия и Али Ахмети от Демократичния съюз за интеграция постигнаха предварително споразумение по въпросите, свързани с използването на албански език в новите паспорти и шофьорски книжки в Македония, както и по време на заседания на парламентарните комисии. Лидерите се договориха също да приемат резултатите от преброяването за 2002 г., които ще бъдат публикувани скоро. (Утрински весник, Дневник - 14/03/03; A1 TВ - 13/03/03)
