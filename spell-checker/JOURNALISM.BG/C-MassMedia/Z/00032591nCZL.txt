Албания обеща още войски за Афганистан
					03/12/2009
					 
						ТИРАНА, Албания -- Албания е обещала да изпрати още 85 командоси в Афганистан, каза в сряда (2 декември) министър-председателят Сали Бериша, след като президентът на САЩ представи новата си стратегия за Афганистан, според която до лятото в страната ще бъдат изпратени още 30 000 американски военнослужещи. Албания вече има около 250 войници в Афганистан. Вашингтон призова и Турция да изпрати повече войски.
						Други новини от сряда -- Бериша обеща да приеме още бивши задържани в Гуантанамо. Той е обсъдил това със специалния пратеник на САЩ по въпроса, посланик Даниел Фрийд, и с американския посланик в Тирана Джон Уидърс. Бериша е отказал обаче да приеме като затворници членове на етническото уйгурско мюсюлманско малцинство в Китай, за да избегне усложняване на отношенията с Пекин. Албания прие осем затворници от Гуантанамо през 2006 г. (Си Ен Ен Тюрк, Анадолска информационна агенция, Алсат, Гласът на Америка, Би Би Си, АП, Телеграфи, АФП - 02/12/09)
