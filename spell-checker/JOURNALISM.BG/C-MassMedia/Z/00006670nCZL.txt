Премиерите на административните области на БиХ обсъждат реформите
21/04/2003
 
БАНЯ ЛУКА, Босна и Херцеговина (БиХ)-- Премиерите на двете административни области на БиХ- Република Сръбска и Федерацията БиХ- Драган Микеревич и Ахмет Хаджипашич се срещнаха в Баня Лука в петък ( 18 април) и обсъдиха въпроси, свързани с процеса на реформи. Те постигнаха съгласие, че представителите на областните правителства ще се срещнат в рамките на 15 дни, за да се договорят по останалите проектоизменения, препоръчани от Комитета "Булдозер" към Службата на Върховния представител. Микеревич и Хаджипашич бяха единодушни, че стимулирането на местното производство и създаването на единно икономическо пространство в БиХ следва да бъдат основните приоритети на правителствата.( РТРС- 18/04/03)
