Според Ляич Белград е готов да предаде Младич, ако последният бъде намерен
					07/09/2004
					 
						БЕЛГРАД, Сърбия-Черна Гора -- Ръководителят на Националния съвет на Сърбия-Черна Гора за сътрудничество с Трибунала на ООН за военни престъпления Расим Ляич пристига в Хага във вторник (7 септември). Преди визитата си той каза, че Белград е готов да предаде обвиняемия Ратко Младич, ако той се окаже в Сърбия. 
						Други новини: Процесът срещу Милорад Лукович "Легия" и още 12 лица, обвинени в убийството на сръбския премиер Зоран Джинджич бе подновен в Белградския окръжен съд в понеделник след многократни отлагания. Легия отговори на въпросите, поставени от адвокатите на защитата и на прокурора, който представляваше семейството на Джинджич. Бившият ръководител на паравоенни формирования отрече каквато и да е своя роля в убийството. (Танюг, Данас - 07/09/04; Бета, СРНА, АП - 06/09/04)
