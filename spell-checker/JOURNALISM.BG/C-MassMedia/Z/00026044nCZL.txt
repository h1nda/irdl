Лайчак заяви, че няма да се възползва от "Бонските правомощия", за да наложи реформата в полицията на БиХ
					07/04/2008
					 
						МОСТАР, Босна и Херцеговина (БиХ) -- Върховният представител Мирослав Лайчак заяви, че не възнамерява да използва "Бонските правомощия" – които му позволяват пряко да издава закони – за да наложи важния пакет от закони за реформи в полицията. Той настоя, че е време политиците в БиХ да схванат важността на реформите в полицията, които са ключово условие за подписване на Споразумението за стабилизация и асоцииране с ЕС. „БиХ не може да се свърже с ЕС посредством "Бонските правомощия", каза Лайчак пред журналисти в събота (5 април), по време на посещение на 11-ия Международен икономически панаир в Мостар. Без необходима подкрепа за нито един от трите законопроекта, представени от членовете на управляващата коалиция, парламентът реши миналата седмица да отложи гласуването на важните закони за реформа в полицията, за да даде на страните още време за консултации и компромиси. (РТРС, Фена, НТВ Хаят - 05/04/08)
