Правозащитни групи призоваха за съдебен процес срещу водача на преврата в Турция от 1980 г. 
					14/09/2010
					 
						АНКАРА, Турция -- Няколко личности и групи внесоха в понеделник (13 септември) петиции, в които се настоява за съдебно преследване на бившия президент Кенан Еврен във връзка с ролята му в преврата от 1980 г. Тези действия идват само ден след като на общонационален референдум беше одобрен пакет от конституционни реформи. Пакетът включва реформи, които ще отменят имунитета на Еврен. Бившият генерал сега е на 93 години. Той стана президент веднага след преврата от 1980 г., оглавяван от него, и остана на този пост до 1989 г. Петициите, призоваващи за наказателни процеси срещу Еврен и най-малко двама други лидери на преврата, бяха внесени в Анкара, Истанбул, Измир и Бурса. (Заман - 14/09/10; Ройтерс, ДПА - 13/09/10)
