Пауъл ще посети Турция
01/04/2003
 
ВАШИНГТОН, САЩ -- Държавният секретар Колин Пауъл обяви в понеделник (31 март), че ще посети Турция - първото от няколко пътувания, които възнамерява да предприеме по света, за да обсъди бъдещето на Ирак. Той заяви, че по време на посещението си в сряда ще се опита да убеди турските лидери, че "за тях не е необходимо да обмислят навлизане" в Северен Ирак. Очаква се Пауъл да поиска от Анкара да позволи на американски самолети да спират за презареждане в Турция. Междувременно законодателите от Капитолия разглеждат предложението на президента Джордж Буш за помощ за Турция на стойност 1 млрд. долара. (АФП - 01/04/03; Ройтерс, АФП, АП, БиБиСи, СиЕнЕн, Анадолска агенция, Търкиш дейли нюз, Милиет - 31/03/03)
