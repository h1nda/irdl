Германският министър Фишер каза, че Турция трябва да се присъедини към ЕС
11/03/2004
 
БЕРЛИН, Германия -- В сряда (10 март) министърът на външните работи Йошка Фишер каза, че Турция трябва да бъде включена в разширяването на ЕС. Тези думи допълниха серията изявления на лидери на ЕС и германски политици, които подчертават стратегическата важност на Турция по отношение на сигурността на ЕС и неговата външна политика. Някои представители на ЕС обаче изразиха скептицизъм, като посочиха, че включването на Турция ще разшири границите на съюза до проблемни региони, особено в Близкия Изток. Ситуацията там ще бъде една от обсъжданите теми следващата седмица, когато кралят на Йордания Абдула II пристига на двудневно посещение в Турция. (Анадолска агенция, НТВ - 10/03/04)
