Правозащитна организация призова Гърция да се отнася по-добре с търсещите убежище 
					27/07/2010
					 
						ЛОНДОН, Великобритания -- Гърция трябва да спре да третира търсещите убежище като престъпници и трябва да престане да ги затваря в затвори, посочва правозащитната организация „Амнести Интернешънъл” в нов доклад, публикуван във вторник (27 юли). Организацията изразява особена загриженост по отношение изпращането на непридружавани деца в центрове за задържане при лоши условия на живот. „Понастоящем мигрантите биват задържани по-принцип, без [да се определя] дали такава мярка е необходима. Задържането на търсещите убежище и на мигранти поради техния незаконен статут трябва винаги да бъде последна мярка”, заяви Никола Дъкуърт, Директор на програмата за Европа и Централна Азия на „Амнести Интернешънъл”. Според гръцките закони нелегалното влизане и излизане от страната е криминално деяние. (Би Би Си, Уебсайт на Амнести Интернешънъл - 27/07/10)
