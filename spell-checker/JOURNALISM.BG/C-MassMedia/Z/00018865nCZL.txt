Министерството на отбраната на БиХ ще поеме някои от отговорностите на ЮФОР
					08/06/2006
					 
						САРАЕВО, Босна и Херцеговина (БиХ) -- Министерството на отбраната даде в сряда (7 юни) пресконференция, на която представи плановете си да поеме някои от отговорностите на ЮФОР. Става въпрос за функции, свързани с присъствието на чуждестранни войници и въоръжени цивилни групировки, както и с използването на комуникационни и информационни системи. Министерството и ЮФОР ще продължат да координират движението и обучението на войниците и ще контролират заедно въздушното пространство. 
						Други новини -- Представители на мисията на ОССЕ в БиХ се срещнаха във вторник с главния прокурор Маринко Юрчевич, за да подкрепят инициатива за национална стратегия за съдебно преследване на военните престъпления. Документът точно ще дефинира задачите на съда и прокуратурата, правителствените институции, неправителствените организации и религиозните общности в действията срещу последиците от военните престъпления. (ФЕНА - 07/06/06)
