Санадер: "Хърватия заслужава да влезе в ЕС в рамките на две до три години"
					05/10/2006
					 
						ЗАГРЕБ, Хърватия -- Премиерът Иво Санадер каза в сряда (4 октомври), че страната му заслужава да влезе в ЕС през следващите две до три години, като добави, че ще е неприемливо присъединяването да стане след 2010 г. На конференция в Загреб по въпросите на политиката и демократизацията Санадер подчерта, че очаква Съюзът да реши вътрешните си спорове и институционални въпроси, преди Хърватия да е готова за членство. 
						Междувременно в края на двудневната си среща в Брюксел съвместната интерпарламентарна комисия ЕС-Хърватия прие в сряда декларация, подкрепяща усилията на Хърватия за приемане в ЕС до 2009 г. Съпредседателят на комисията Пал Шмит похвали решимостта на страната да продължи реформите. (Весник - 05/10/06; ХИНА, Index.hr, ХРТ - 04/10/06)
