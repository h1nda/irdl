ОССЕ заяви, че съдилищата в Косово не се справят с делата за разводи и приемни грижи за деца 
					23/03/2011
					 
						ПРИЩИНА, Косово -- ОССЕ заяви, че съдилищата в Косово не успяват да се произнасят по адекватен начин по делата за разводи и приемни грижи за деца. Харолд Дампиер, ръководител на отдела за мониторинг на съдебната система към ОССЕ, заяви по време на кръгла маса във вторник (22 март), че неизпълнението на това задължение нарушава законовите рамки в Косово. Дампиер предупреди, че това може да е и нарушение на международните стандарти за правата на човека и децата. Съдията от Областния съд в Печ Юмер Яхмуратай оспори тези критики и заяви, че от 1 600 подобни дела, внесени в съда, 654 са били успешно решени. (Клан Косова, РТК, ТВ 21 - 22/03/11)
