Според Рен Хърватия се нуждае от повече време за изпъленение на критериите на ЕС 
					14/03/2005
					 
						ЗАГРЕБ, Хърватия -- Комисарят на ЕС по разширяването Оли Рен определи сътрудничеството на Хърватия с Трибунала в Хага като непълноценно, допълвайки, че на страната ще се даде още време да изпълни всички изисквания за начало на преговорите за членство. В интервю, публикувано от шведския вестник Svenska Dagbladet в неделя (13 март), Рен каза, че Загреб е ускорил издирването на укриващия се военновременен обвиняем Анте Готовина, но изрази съгласие с критиките на Главния прокурор на Трибунала на ООН за военни престъпления относно нивото на сътрудничество на Загреб. Последното решение за начало на присъединителните преговори ще се вземе в сряда. (ХИНА, ХРТ - 13/03/05)
