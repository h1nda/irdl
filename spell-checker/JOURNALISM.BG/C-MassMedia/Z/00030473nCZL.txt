Македония няма да оттегли признаването на Косово
					03/06/2009
					 
						СКОПИЕ, Македония -- Във вторник (2 юни) правителството отхвърли съобщенията в медиите, в които се намеква, че Скопие може да оттегли признаването на независимостта на Косово. "Признаването беше много деликатен процес, който премина през всички необходими процедури, и накрая то бе потвърдено с решение на парламента", каза говорителят на правителството Шериф Дураку. Междувременно Януш Бугайски от Центъра за стратегически и международни изследвания (ЦСМИ) във Вашингтон също отрече спекулациите, подчертавайки, че никога не е казвал, че Македония може да оттегли признаването. В последно време различни балкански медии съобщиха, че Бугайски е намекнал за такава възможност. (Косово Таймс, Шкип, Газета Шкиптаре - 03/06/09; Ора Нюз, Шекули, Клан, Кохавижън - 02/06/09)
