Сърбия и ЕС възобновяват прегорите по ССА 
					13/06/2007
					 
						БРЮКСЕЛ, Белгия -- ЕС възобнови преговорите по Споразумението за стабилизация и асоцииране (ССА) със Сърбия в сряда (13 юни), след като страната отбеляза прогрес в сътрудничеството си с Трибунала на ООН за военни престъпления. ЕС даде ясно да се разбере, че пълното сътрудничество, включително и арестуването и екстрадирането на останалите бегълци, остава условие за сключването на ССА със Сърбия. 
						Във вторник специалният представител на САЩ по въпросите на военните престъпления Клинт Уилямсън приветства неотдавнашната оценка на главния прокурор на Трибунала на ООН за военни престъпления Карла дел Понте. Посочвайки като пример ареста на Здравко Толимир, Уилямсън каза, че Сърбия е демонстрирала напредък в своето сътрудничество. (Бета, Б92, Блиц - 13/06/07; РТС, Танюг - 12/06/07)
