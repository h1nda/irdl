България и Великобритания се споразумяват да обменят информация за организираната престъпност 
					20/09/2004
					 
						СОФИЯ, България -- България и Великобритания подписаха протокол за обмен на поверителна информация относно организираната престъпност, гласи съобщение в последния брой на българския Държавен вестник. Вътрешният министър Георги Петканов и британският посланик в София Джеръми Хил подписаха споразумението, което предвижда засилено сътрудничество в борбата срещу тероризма, трафика на наркотици и нелегалната миграция, корупцията и прането на пари. 
						Други новини по същата тема: София е домакин в понеделник на международна конференция по превенция на прането на пари. Представители на финансовите полиции и на следствени служби от 15 европейски държави участват във форума. 
						Междувременно парламентът одобри изпращането на военни лекари в Афганистан следващия месец. Те ще останат там в продължение на шест месеца, присъединявайки се към многонационалния контингент на НАТО в нова военна болница в Кабул. (Сега, Дневник, бТВ, БНТ - 20/09/04)
