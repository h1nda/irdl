Гръцкото правителство одобри помощта на ЕС/МВФ
					02/05/2010
					 
						AТИНА, Гърция -- Премиерът Георгиос Папандреу съобщи в неделя (2 май), че неговото правителство ще осъществи серия от реформи в замяна на помощта от ЕС/МВФ. "Ние одобряваме споразумението за безпрецедентната спасителна помощ в замяна на безпрецедентни усилия от страна на гръцкия народ. Големи жертви се очакват от нашите граждани", заяви Папандреу в реч по телевизията, потвърждавайки, че споразумението с ЕС/МВФ ще бъде подписано в неделя. Без предстоящи реформи "алтернативата ще бъде катастрофа", каза той. 
						Финансовият министър Георгиос Папаконстантину заяви, че правителството ще замрази заплатите от държавния сектор, ще повиши някои данъци, включително ДДС, ще наложи нов данък върху бизнеса, ще съкрати средствата за пенсии и ще повиши пенсионната възраст за някои служители от държавния сектор. 
						Финансовите министри от еврозоната ще проведат неформална среща в Брюксел в неделя вечер и се очаква да одобрят плана на гръцкото правителство и да съобщят точната сума, която страната ще получи през следващите три години. 
						В събота имаше протести срещу строгите мерки по време на демонстрации по случай Деня на труда в Атина и Солун. Полицията в двата града използва сълзотворен газ, за да разпръсне буйстващи групи. (AП, Ройтерс, РИА Новости, Дау Джонс - 02/05/10; AП, AФП, AНА-MПА - 01/05/10)
