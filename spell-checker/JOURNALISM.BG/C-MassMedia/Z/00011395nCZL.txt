Съдиите постановяват възобновяване на процеса срещу Милошевич
07/07/2004
 
ХАГА, Холандия -- Съдиите на процеса срещу Слободан Милошевич заявиха във вторник (6 юли), че обвиняемият е достатъчно здрав, за да продължат съдебните заседания. Те предупредиха обаче, че здравето му би могло да попречи на способността му да се защитава сам. Освен това съдиите посочиха, че могат да обмислят възможността да се назначи адвокат, който да подпомага Милошевич и да поеме защитата му, ако е нужно - идея, на която Милошевич досега категорично се противопоставя. (Ройтърс, АФП, ЮПИ - 06/07/04)
