Молдова се оплаква пред СЕ относно отказа на Румъния да подпише гранична спогодба
14/10/2003
 
КИШИНЕВ, Молдова -- Правителството подаде официална жалба пред Съвета на Европа (СЕ) относно неотдавнашния отказ на Румъния да подпише споразумение, потвърждаващо границите на Молдова. То също така поиска от ЕС съдействие при уреждане на съществуващия спор. Румънският премиер Адриан Настасе публично отказа да подпише споразумението по време на сесията на Парламентарната асамблея на СЕ по-рано този месец, заявявайки, че Румъния е признала независимостта на Молдова през 1991 година и че няма нужда от подписването на други документи. (Ромпрес - 14/10/03; Инфотаг, Медиапул - 13/10/03)
