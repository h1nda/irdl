Черна гора ще разсекрети документи, свързани с депортиранията от 1992 г. 
					28/10/2010
					 
						ПОДГОРИЦА, Черна гора -- Правителството ще разсекрети всички документи, свързани с депортирането на босненски бежанци през 1992 г., за да се хвърли пълна светлина върху тези събития, съобщи в сряда (27 октомври) заместник министър-председателят Светозар Марович. Отговаряйки на въпрос на депутат, Марович потвърди, че Агенцията за национална сигурност има някои секретни документи, свързани с този въпрос. Понастоящем девет бивши полицаи са дадени под съд за незаконни депортирания на цивилни бошнаци от Черна гора през 1992 г. Над 79 бошнаци бяха предадени на босненските сърби, които избиха повечето от тях. (Портал Аналитика, Радио Свободна Европа, ПЧНЕН - 27/10/10)
