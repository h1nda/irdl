Албания уволни началника на генералния си щаб
					17/06/2008
					 
						ТИРАНА, Албания -- Началникът на генералния щаб, генерал-лейтенант Луан Ходжа, бе уволнен в понеделник (16 юни) във връзка с поредицата от смъртоносни взривове на боеприпаси в Гердец в средата на март. В понеделник той отказа да говори пред медиите за Гердец, но благодари на въоръжените сили за тяхната работа, оценена по достойнство с поканата през април към Албания да се присъедини към НАТО. 
						Други новини от понеделник -- Парламентът гласува с голямо мнозинство за сваляне на имунитета на бившия министър на отбраната Фатмир Медиу. Той напусна поста си в кабинета след взривовете в Гердец, които причиниха смъртта на 26 души, а повече от 300 бяха ранени. Медиу е обвинен в злоупотреба с власт. "Като министър на отбраната аз уважавам закона (и) смятам унищожаването на излишните боеприпаси за национален приоритет", каза той по време на заседанието на парламента. 
						Други новини от понеделник -- Парламентът отхвърли четирима от петимата номинирани за членове на Върховния съд. Президентът Бамир Топи бе номинирал и петимата. Това е първият път, когато управляващата Демократическа партия (ДП) се противопоставя на желанието на члена на ДП Топи. Коалицията го бе предупредила, че ще разглежда детайлно президентските укази за номинациите за Върховния съд. (Шекули - 17/06/08; Гласът на Америка, Би Би Си Албейниън, Топ Ченъл, Ройтерс, BalkanWeb - 16/06/08)
