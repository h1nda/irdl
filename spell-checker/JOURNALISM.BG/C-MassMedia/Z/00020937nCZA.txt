Косовските сърби изпитват смесни чувства за бъдещето си 
					12/12/2006
					Някои представители на сръбската общност в Косово се надяват провинцията да не получи независимост от Сърбия. Други виждат Косово като независима албанска държава без признаване на правата на малцинствата. 
					От Блерта Фоничи за Southeast European Times от Прищина – 12/12/06
 
					 
						
Косовска сръбкиня се отправя към с. Рани Луг. Мнозина от сръбската общност в провинцията не желаят независимост от Сърбия. [Гети Имдижис]
						Сърбите са втората по големина етническа група и най-голямото етническо малцинство в Косово. През 2000 г. бе изчислено, че в Косово живеят между 121 000 и 140 000 сърби, или 7 % от населението на провинцията. Малцинството обитава основно северните анклави. 
						Независимо от броя си мнозина от косовските сърби не са готови за независимо Косово. Други смятат, че Косово ще стане напълно албанска държава, която няма да признава правата на малцинствата. 
						"Като си спомня за времето, когато Сърбия управляваше Косово, изпитвам известна носталгия, защото разбирам, че това повече няма да се случи," каза Драган Ляич, който живее в Грачаница, малък град край Прищина. 
						Ляич не е единственият сърбин с такова мнение. Неговият съгражданин Милан Керстич каза, че е време да се реши какво ще става с Косово. "Белград трябва да съзнава много ясно какво ще прави с Косово. Мисля, че нашите лидери не работят както преди 90-те години, тъй като в този период те бяха по-единни," каза той. 
						Независимо от призивите за конструктивна и съществена политическа роля косовските сръбски лидери бойкотираха косовските институции в знак на протест срещу пасивната роля, която им бе отредена от парламента на провинцията. "Ние ще се завърнем в парламента едва когато сме сигурни, че албанците не ни разглеждат само като декорация, а като конструктивна част от косовските институции," каза Оливер Иванович, водещ сръбски политик и член на косовския парламент. 
						Боян Милутинович, косовски журналист, казва, че има добра работа в провинцията и вижда бъдещето си в Митровица. Той е оптимистично настроен, че Косово ще бъде демократично и многоетническо място, което ще предлага възможности на всички етнически групи. "Може би не сега, но в близко бъдеще, Косово ще бъде по-добро място за живеене," каза той. 
						Мира Самарджич, ученичка в гимназия, каза, че сръбската литература е част от учебната програма. "Имаме същата програма като Белград, Нови Пазар и други градове," каза тя. Тя е доволна от това, че няма промени в учебната програма. Майката на Мира обаче е загрижена, че в косовските училища няма достатъчно сръбски ученици, най-вече защото, както тя е забелязала, някои напускат училище, за да работят и осигуряват финансова помощ. Безработицата е проблем в района на Митровица и семейство Смарджич е засегнато както всички други. 
						Според върховния комисар на ООН за бежанците (ВКБООН) завръщането на косовските сърби в провинцията след 2000 г. е бавно. Регистрирани са само 15 600 завърнали се представители на малцинствата от изчислените 250 000 етнически сърби, роми и други, напуснали провинцията след изтеглянето на сръбските сили през 1999 г. Остават още 220 000 разселени косовски сърби и роми, като повече от 207 000 от тях са в Сърбия, а останалите - в Черна гора. Завръщането на етническите малцинства в Косово остава предизвикателство, тъй като е една от 13-те точки, изисквани за прилагането на стандартите от Контактната група. 
			
Косовските албанци са предпазливо оптимистични за бъдещето
