БиХ е домакин на Среща на високо равнище за сътрудничество в ЮИЕ
09/06/2003
 
САРАЕВО, Босна и Херцеговина (БиХ) -- В понеделник (9 юни) външните министри от държавите-участнички в Процеса за сътрудничество в ЮИЕ (ПСЮИЕ) ще проведат първата си среща под председателството на БиХ. Външният министър Младен Иванич ще бъде домакин на срещата. Очаква се той да подпише споразумение с Гърция за сътрудничество в областта на културата, образованието и науката. Иванич ще подпише подобно двустранно споразумение и с България, както и документ за транспортната политика с Албания. БиХ пое председателството на ПСЮИЕ от Сърбия-Черна Гора през април.
В други новини, американското правителство дарява 2.5 млн. щ.д. за доставка на електричество за 400 къщи в Зелени Ядар, южна БиХ. Норвегия също е обещала подкрепа за този проект. (Дневни Аваз - 09/06/03; Онаса, Би Би Си - 08/06/03)
