СВП приветства напредъка на БиХ в осъществяването на процеса "Булдозер"
17/04/2003
 
САРАЕВО, Босна и Херцеговина (БиХ) -- В сряда (16 април), Службата на върховния представител (СВП) приветства напредъка, постигнат от властите на БиХ в осъществяването на процеса "Булдозер", който започна във връзка с подобряване на икономическото състояние чрез заплануваните реформи. Отбелязвайки, че 15-дневния срок, поставен от комитетът на СВП "Булдозер" за влизане в действие на 50 законови поправки изтича в понеделник, СВП подчерта, че правителствата и парламентите на всички нива са се отнесли конструктивно към процеса.
Според други новини, премиерът на Република Сръбска (РС) Драган Микеревич е завършил в сряда официалната си визита във Вашингтон и е заявил, че САЩ подкрепя усилията за осъществяване на реформите и борбата с престъпността. Той е провел редица срещи с висши служители на САЩ и представители на международните финансови институции. (Правителствен уебсайт на РС - 17/04/03; Източници на СВП, Онаса, НТВ Хаят, СРНА, БиБиСи - 16/04/03)
