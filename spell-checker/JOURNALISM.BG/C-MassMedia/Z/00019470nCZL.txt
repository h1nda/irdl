Турски официален представител съобщи, че три страни са започнали действия срещу ПКК
					03/08/2006
					 
						АНКАРА, Турция -- Говорителят на външното министерство Намик Тан каза в сряда (2 август), че Турция, Ирак и Съединените щати са започнали съвместни действия срещу терористичната Кюрдска работническа партия (ПКК). На пресконференция Тан каза, че Анкара очаква скоро конкретни резултати срещу действията на ПКК в Северен Ирак. Междувременно иракските власти казаха, че се готвят да закрият клубовете на ПКК в страната, включително клуба в Багдад, както и свързаните с ПКК организации в Ербил и Сюлеймания. Анкара настояваше за по-решителни действия от страна на Ирак и Съединените щати срещу поставената извън закона организация. 
						Също в сряда бомба избухна в товарен влак, пътуващ от Сивас до Ерзурум. Съобщава се, че взривът е станал близо до Илидж-Гюлубаг, като е причинил щети. Нито една групировка не е поела отговорност за взрива. (Сабах - 03/08/06; Заман, Джихан, НТВ - 02/08/06)
