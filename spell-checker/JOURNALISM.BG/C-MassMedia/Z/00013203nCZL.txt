Басеску иска Румъния да усили ролята си в процесите на регионална стабилизация 
					10/01/2005
					 
						БУКУРЕЩ, Румъния -- Президентът Траян Басеску обяви в събота (8 януари), че Румъния трябва да усили ролята си в процесите на регионална стабилизация заради собствената си национална сигурност, както и с оглед изпълнение на задълженията на страната по отношение на ЕС и НАТО. Коментарите на Басеску дойдоха след среща с делегация на американския Конгрес. Те освен това обсъдиха стратегическото значение на Черно море. 
						Други новини: Новото румънско правителство обяви в петък, че ще назначи етнически унгарци за губернатори на три провинции със значително унгарско население. Премиерът Калин Таричану каза, че те ще застанат начело на провинциалните органи на управление в Ковашна, Бистрица Насауд и Марамуреш, допълвайки, че назначенията отразяват промененото отношение към малцинствата. (Ромпрес - 08/01/05; AФП - 07/01/05)
