Партньорите в македонското правителство преодоляват различията си 
					05/03/2007
					 
						СКОПИЕ, Македония -- На тайно заседание в неделя (4 март) лидерите на трите партии в състава на управляващата в Македония коалиция - ВМРО-ДПМНЕ, Демократичната партия на албанците (ДПА) и Новата социалдемократическа партия (НСДП) - успяха да намерят решение на разрастващия се спор. Отношенията между ДПА и НСДП се обтегнаха, след като лидерът на НСДП Тито Петковски заяви, че най-голямата етническа албанска партия, Демократичният съюз за интеграция (ДСИ), трябва да бъде поканена да се присъедини към кабинета. Петковски подчерта, че ако влизането на ДСИ в управляващата коалиция е цената за нормализиране на политическия диалог, тогава трипартийната коалиция трябва да я плати. (A1 ТВ - 05/03/07)
