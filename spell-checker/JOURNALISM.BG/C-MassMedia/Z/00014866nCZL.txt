КФОР ще запази войските си в Косово
					10/06/2005
					 
						БРЮКСЕЛ, Белгия -- На среща в Брюксел в четвъртък (9 юни) министрите на отбраната на НАТО потвърдиха, че ще "запазят пълните си оперативни възможности с около 17000 войници". Генералният секретар на НАТО Яп де Хоп Схефер каза, че решението за поддържане на боеспособността в Косово е свързано със започналия неотдавна процес на преглед на стандартите в провинцията. НАТО съобщи, че е утроил възможностите си за противодействие на масови безредици предвид на вълненията и бунтовете през март 2004 г. В съобщение за печата на НАТО се добавя, че започването на преговорите по статута, което зависи от прегледа на стандартите, "по всеобщо мнение се смята за много важен момент за бъдещето на Косово". (Уеб-сайт на НАТО, Танюг, Б92 - 09/06/05)
