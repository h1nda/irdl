Йеремич: Сърбия сега е готова за диалог с Косово
					31/10/2010
					 
						БЕЛГРАД, Сърбия/ПРИЩИНА, Koсово -- Сърбия е готова да започне диалог с Косово "незабавно", заяви външният министър Вук Йеремич в интервю за "Вечерне Новости" в петък (29 октомври). "Ние сме готови да започнем диалог и доколкото зависи от нас, той може да започне незабавно. Представителите на Брюксел, които ще имат посредническа роля, също са готови", каза Йеремич. 
						Междувременно председателят на косовския парламент и действащ президент Якуп Красничи заяви за "Дойче Веле" в събота, че политическите партии в Прищина не са готови в момента. "Ако ще имаме предсрочни избори, то тогава би било правилно диалогът да започне след сформирането на новите институции след изборите", каза той, повтаряйки изявлението на вицепремиера Хайредин Кучи. В четвъртък, Кучи заяви, че действителен диалог между Прищина и Белград ще започне след общите избори в Косово, които са насрочени за 13 февруари. (AФП, Вечерне Новости, A1, Maкфакс - 30/10/10)
