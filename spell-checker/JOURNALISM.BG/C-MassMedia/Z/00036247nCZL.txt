Комшич, Радманович и Изетбегович вероятно ще сформират новото председателство на БиХ 
					04/10/2010
					 
						САРАЕВО, Босна и Херцеговина (БиХ) -- Желко Комшич и Небойша Радманович вероятно ще бъдат преизбрани за членове на тристранното председателство на БиХ, съобщи в ранните часове на понеделник (4 октомври) Държавната избирателна комисия (ЦИК) въз основа на предварителните резултати. Бакир Изетбегович, заместник-председател на основната бошнашка Партия на демократическото действие (ПДД) и син на бившия президент Алия Изетбегович, трябва да стане новият представител на общността на бошнаците. 
						Комшич, който представлява Социалдемократическата партия (СДП), постигна най-значителната победа, спечелвайки 59 % от подадените гласове за хърватското място в председателството, разгромявайки кандидата на Хърватския демократичен съюз на БиХ (ХДС БиХ) Боряна Кристо. Радманович води в надпреварата за сръбското място в председателството с 49,84 %, но преднината му от 3 % пред Младен Иванич е крехка и резултатът може да се промени с напредване на преброяването на гласовете. 
						Във Федерация БиХ (ФБиХ) Изетбегович е спечелил около 34,65 % от гласовете за бошнашки член на председателството, а медийният магнат Фахрудин Радончич е втори с 30,26 %. Последните данни сочат, че избирателната активност е била 56,3 %. (РТРС, sarajevo-x.com, Фена, Дневни Аваз, БХРТ, Ройтерс, Би Би Си, АФП, АП - 04/10/10)
