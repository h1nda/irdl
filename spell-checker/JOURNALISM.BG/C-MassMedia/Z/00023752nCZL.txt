Френски генерал поема командването на КФОР
					02/09/2007
					 
						ПРИЩИНА, Косово, Сърбия -- Френският генерал Ксавие Бот дьо Марнак пое командването на КФОР в петък (31 август) на мястото на генерал-лейтенант Роланд Катер. Дьо Марнак, който бе заместник-командващ КФОР през 2005 г., е третият френски офицер, който поема командването на КФОР. 
						Френският министър на отбраната Ерве Морен, който присъства в Прищина на церемонията по смяната на командването, призова ЕС и НАТО да бъдат единни по отношение на позициите си за Косово. "Разполагаме с по-малко от 120 дни, за да намерим решение, приемливо за цялата международна общност, както и за общността в Косово, и както изглежда, това няма да бъде лесно", заяви той. (ДПА, AФП, МИА - 31/08/07)
