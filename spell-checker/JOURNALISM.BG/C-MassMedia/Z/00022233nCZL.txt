НАТО и полицията на РС претърсват домовете на роднини на Зуплянин
					15/04/2007
					 
						БАНЯ ЛУКА, Босна и Херцеговина (БиХ) -- Войници на НАТО и полицаи на Република Сръбска (РС) претърсиха домовете на роднини на Стоян Зуплянин в петък (13 април) и в събота. Той е сред най-издирваните от списъка на Трибунала за военни престъпления на ООН, заедно с Ратко Младич и Радован Караджич. Вътрешното министерство на РС съобщи, че една от претърсените къщи принадлежи на Слободан Зуплянин, председател на Външнотърговската камара на БиХ. Къщата му е била претърсвана няколко пъти в миналото. Този път са били иззети много документи за анализ, съобщиха официални служители. Стоян Зуплянин се укрива, откакто му бе предявено обвинение през 1999 г. (Дневни аваз, Независне новине - 15/04/07; ПБС БиХ - 14/04/07; РТРС, АФП - 13/04/07)
