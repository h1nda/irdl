Бизнес: Започват директни полети между Сърбия и САЩ
					06/05/2011
					Полетите между Чикаго и Белград започват следващия месец. Още в деловите новини: "Мудис" очертава положителна фискална прогноза за България; започва работа по преносна линия между Албания и Косово.
					 
						
Новият маршрут ще бъде пуснат на 17 юни. [Ройтерс]
						Американската компания Swift Air LLC съобщи в сряда (4 май), че започва директни полети между Белград и Чикаго от 17 юни. Компанията ще осъществява полети веднъж седмично до 29 декември. Това ще бъде първият директен полет между Сърбия и САЩ от 19 години насам. 
						*** 
						
						Румънският медиен магнат Сорин Овидиу Ванту продаде своя дял от 90% в "Реалитатеа медиа груп" на предприемача Елан Шварценберг за сума, за която не се съобщават подробности. Щварценберг заяви в понеделник (2 май), че има достъп до финанси на стойност повече от 100 милиона евро, които да инвестира в медийната група. 
						*** 
						Работата по преносна линия от 400 kW с Aлбания започна в Koсово в сряда (4 май). Проектът ще струва 75,5 милиона евро и се финансира от правителствата на Косово и Германия чрез банка KfW. Това е най-голямата инвестиция в енергийната система на Косово от 30 години насам. 
						*** 
						Потребителите на мобилни телефони в Aлбания сега могат да сменят операторите и да запазят номерата си. Промяната бе въведена в понеделник (2 май). Възможността да се запази номера се смята за начин да се увеличи конкуренцията на пазара, на който действат четирима оператори. Албания продължава да бъде страната с най-високи цени на мобилните комуникации в региона. 
						*** 
						
						Гръцкият министър на регионалното развитие и конкурентоспособността Михалис Хрисохоидис каза в сряда (4 май), че няма много възможности за по-натъшни съкращения на държавните разходи, въпреки исканията на ЕС и МВФ. Според министъра трябва да се положат усилия за увеличаване на приходите и поддържане на растежа. Той изрази оптимизъм, че подобни мерки ще помогнатт на Гърция да се върне на пазарите през 2012 г. 
						*** 
						
						България ще може да коригира бюджетния си дефицит до под 3% от БВП тази година и да постигне балансиран бюджет в бъдеще според годишния доклад на "Мудис" за страната, публикуван в сряда (4 май). Агенцията подчертава, че позитивната фискална прогноза се базира на надеждна фискална политика и икономическо възстановяване. 
						*** 
						"Телеком Австрия" предложи нова оферта от 1,1 милиарда евро за закупуване на дял от 51% в "Телеком Сърбия" на Сърбия в сряда (4 май). Новата оферта включва директно кешово плащане на 800 милиона евро, като останалата част ще бъде на годишни вноски, изплащани в продължение на следващите девет години. Новата оферта все още е под минималната цена от 1,4 милиарда евро, определена от правителството. 
						
						(Различни източници - 29/04/11-06/05/11)
