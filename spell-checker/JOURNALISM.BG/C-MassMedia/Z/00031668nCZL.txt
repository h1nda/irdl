Две коли на ЮЛЕКС бяха подпалени в Източно Косово
					17/09/2009
					 
						ПРИЩИНА, Косово -- Две коли на ЮЛЕКС бяха силно повредени в Гилан/Гниляне, Източно Косово в сряда (16 септември), след като по тях бяха хвърлени коктейли "Молотов". Говорителят на ЮЛЕКС Кристоф Мамфалуси определи инцидента като изолирано явление. Атентатът се случи по-малко от седмица, след като ЮЛЕКС и Сърбия подписаха протокол за полицейско сътрудничество, което предизвика силни критики от страна на институциите в Косово. В края на август 28 коли на ЮЛЕКС бяха повредени по време на протест от членове на движението "Ветевендосе".
						Междувременно всекидневникът в Прищина "Коха Диторе" съобщи в четвъртък, че ЮЛЕКС е поискал от косовската полиция да подпише меморандум за разбирателство, което ще осигури на ръководената от ЕС мисия достъп до данни, притежавани от местни правораздавателни институции. "ЮЛЕКС се стреми да създаде постоянна система, която ще удовлетвори специални искания за достъп до информация", заяви един източник. (Гласът на Америка, РТК, Кохавижън, Teлеграфи - 17/09/09)
