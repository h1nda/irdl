Прокуратурата в България започна разследване срещу бившия външен министър
					16/11/2005
					 
						СОФИЯ, България -- Софийска градска прокуратура образува предварителна проверка по случая с предполагаемо изтичане на класифицирана информация, в който са замесени бившият външен министър Соломон Паси и неговата заместничка Катя Тодорова. Прокурорите обявиха във вторник (15 ноември), че предмет на проверката е предизвикалата спорове сделка за сателитен център, свързващ външното министерство с българските посолства в чужбина. Сделката е била сключена с българската фирма "Трансат", която е използвала оборудване, произведено от израелската фирма "Гилат". Въпросът е дали между януари 2004 и април 2005 г. е имало изтичане на поверителна държавна информация. (бТВ, Медиапул - 15/11/05)
