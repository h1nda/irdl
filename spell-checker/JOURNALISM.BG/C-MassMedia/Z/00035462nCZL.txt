Бивш румънски дипломат ще бъде изправен пред съда за напускане на местопроизшествието след пътен инцидент 
					28/07/2010
					 
						БУКУРЕЩ, Румъния -- Във вторник (27 юли) в Букурещ започна съдебният процес срещу бившия дипломат Силвиу Йонеску във връзка с пътен инцидент в Сингапур с пострадали хора. Инцидентът, станал през декември 2009 г., причини смъртта на един човек, а други двама бяха ранени. Йонеску, на 49 г., не се призна за виновен по обвиненията в убийство и напускане на местопроизшествието и настоява, че е жертва на постановка от страна на сингапурските власти. На заседанието на съда във вторник присъства посланикът на Сингапур в Брюксел Анил Кумар Наял. (Адевърул, Ромъния Либера - 28/07/10; АП, Реалитатя, Hotnews.ro - 27/07/10)
