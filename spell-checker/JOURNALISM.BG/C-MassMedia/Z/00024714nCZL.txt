НАТО засили присъствието си в Северно Косово
					30/11/2007
					 
						ПРИЩИНА, Косово, Сърбия -- НАТО засили присъствието си в Северно Косово във връзка с края на преките преговори за окончателния статут на провинцията. Командващият на КФОР Гзавие Бу дьо Марнак потвърди в четвъртък (29 ноември), че 90 американски военнослужещи са били изпратени в базата, разположена най-близо до същинска Сърбия, където са разположени постоянно 2 800 миротворци. В сряда Германия обяви, че ще изпрати допълнително 500 войници в Косово с цел предотвратяване на евентуални вълнения, след като косовските албанци обявят независимост следващия месец. Великобритания също изрази готовност да изпрати още части. 
						Междувременно в четвъртък министърът на отбраната Драган Шутановац изключи военна намеса в Косово, ако бъде обявена независимост. Той отбеляза още, че досега сътрудничеството между Сърбия и КФОР е било отлично. "Международните мироподдържащи сили не са вражески организации," каза той. (Блиц, Данас - 30/11/07; Б92, Танюг, АФП, АП - 29/11/07; Ройтерс, АП, АФП, ДПА - 28/11/07)
