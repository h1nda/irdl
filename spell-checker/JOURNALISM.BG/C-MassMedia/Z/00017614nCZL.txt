Според съобщенията ЕС препоръчва предстоящият референдум за независимост в Черна гора да се приеме за успешен при мнозинство от 55 % от гласовете
					16/02/2006
					 
						ПОДГОРИЦА, Сърбия и Черна гора -- В сряда (15 февруари) специалният пратеник Мирослав Лайчак представи предложението на ЕС за референдума за независимост в Черна гора. Според някои събщения то предлага вотът в полза на независимостта да се приеме за успешен при мнозинство от 55 % от гласовете. Медиите съобщават, че предложението препоръчва на референдума да бъде зададен само един въпрос -- дали избирателят подкрепя независима и международно призната Черна гора. ЕС предлага референдумът да се проведе на 14 май, за да съвпадне с местните избори в републиката. Управляващата коалиция иска референдумът да се проведе в началото на април и поиска по-нисък праг -- 41 % от гласовете на избирателите да бъдат "за" независимостта. Освен това в сряда Черна гора се съгласи ОССЕ да наблюдава референдума. (Политика - 16/02/06; Мина, Танюг, Бета - 15/02/06)
