Република Сръбска ще унищожи 4000 противовъздушни ракети
01/02/2004
 
БАНЯ ЛУКА, Босна и Херцеговина (БиХ) -- Правителството на Република Сръбска е упълномощило министерството на отбраната на общността да унищожи запасите от 4000 противовъздушни ракети, съобщи говорител в петък (30 януари). Решението бе прието, след като посланик Клифърд Бонд предупреди през декември, че тези оръжия, стрелящи от рамо, могат да попаднат в ръцете на терористи. СФОР ще помогне за унищожаване на ракетите.
Също в петък, националното събрание на Република Сръбска прие законопроект за поправки в закона за специалните данъци. Новите положения заменят предишния "републикански данък" с нова система на пътни такси, налагани върху продажбите на бензин. (АФП - 30/01/04, Онаса - 30/01/04)
