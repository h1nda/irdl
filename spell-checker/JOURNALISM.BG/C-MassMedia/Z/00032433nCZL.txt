Срещу шестима участници в протестите в Атина бяха повдигнати обвинения
					19/11/2009
					 
						АТИНА, Гърция -- В сряда (18 ноември) прокуратурата повдигна обвинения срещу шестима души за безредиците, избухнали по време на протестите за отбелязване на годишнината от бунта на студентите срещу хунтата от 1973 г. в Атина. Петима от заподозрените са обвинени в нарушаване на обществения ред, а шестият в незаконно притежание на оръжие. Всички са били освободени в очакване на следващите правни процедури. Единият от заподозрените е внукът на гръцкия композитор Микис Теодоракис, страстен противник на хунтата. Полицията използва сълзотворен газ и арестува над 200 души при безредиците във вторник. (АФП, АНА-МПА - 18/11/09)
