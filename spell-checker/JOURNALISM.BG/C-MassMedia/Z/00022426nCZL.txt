САЩ очакват процесът за определяне статута на Косово да продължи още един-два месеца
					02/05/2007
					 
						ВАШИНГТОН, Съединени щати -- Говорителят на Държавния департамент Шон Маккормак заяви във вторник (1 май), че процесът за решаване бъдещия статут на Косово ще отнеме още един-два месеца. Маккормак добави, че може да се очаква значителен политически натиск от всичи страни в идните дни и седмици. "Ние трябва да намерим решение в близко бъдеще, ако не искаме в региона да има насилие, подчерта Маккормак. Той подчерта също подкрепата на САЩ за плана на специалния пратеник на ООН Марти Ахтисаари за решаване проблема със статута и заяви, че определянето на наблюдавана независимост на провинцията е най-добрият път напред. (РФЕ, РТК, Телеграфи, Танюг - 01/05/07)
