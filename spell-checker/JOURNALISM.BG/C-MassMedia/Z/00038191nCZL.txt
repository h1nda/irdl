Орбан: "Няма да се сключват договори между ЕС и Косово, докато всички държави членки не признаят Косово"
					15/04/2011
					
						БРЮКСЕЛ, Белгия -- Унгарският премиер Виктор Орбан потвърди в четвъртък (14 април), че е невъзможно ЕС да подписва договори с Косово, докато пет страни, членки на ЕС, не го признаят за независима държава. "Без признание от всички държави членки не може да има договорни отношения с Косово," каза Орбан. Това значи, че Косово не може да подпише Споразумението за стабилизация и асоцииране с ЕС. Орбан направи изявлението си по време на срещата на високо равнище на парламентаристи от ЕС и Западните Балкани в Брюксел. Косово се представляваше от председателя на парламента Якуп Красничи, който призова петте страни да признаят Косово. (Коха Диторе, Телеграфи, Зъри, Indeksonline - 15/04/11)
