Девет души бяха ранени в експлозия в Косово
					27/08/2006
					 
						ПРИЩИНА, Косово, Сърбия -- Девет души, включително полицай, британец от ЮНМИК, холандка и двама сърби, бяха ранени, когато ръчна граната експлодира в кафене в сръбския квартал в Косовска Митровица в събота (26 август). Полицията съобщи, че е арестуван заподозрян за предизвикване на експлозията и според неофициални данни той е етнически албанец - тийнейджър. След експлозията стотици сърби организираха протестен митинг на моста, който разделя сръбската от албанската част на града . (Ройтерс, Би Би Си 27/08/06; Танюг, Б92 - 26/08/06)
