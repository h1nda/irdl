Новата мисия на ЕС в Македония ще бъде под кодовото название Проксима
29/09/2003
 
БРЮКСЕЛ, Белгия -- Новата полицейска мисия на ЕС в Македония, която ще замени военната мисия Конкордия през декември, ще бъде под кодовото название Проксима, заяви Кристина Галах, говорител на Върховния представител на ЕС за сигурността Хавиер Солана. Тя добави, че външните министри на ЕС ще одобрят официално мисията в понеделник (29 септември). Мисията ще бъде съставена от 200 члена, които ще съдействат на страната при разработването на ефикасна и професионална полицейска служба и при въвеждането на европейските полицейски стандарти. (Дневник - 29/09/03; А1 ТВ - 27/09/03; МИА - 26/09/03)
