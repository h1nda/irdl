Постът на международен администратор да бъде закрит в Босна през 2007
					25/06/2006
					 
						САРАЕВО, Босна и Херцеговина (БиХ) -- БиХ постигна достатъчен напредък, което позволява Службата на Върховен представител да бъде закрита през следващата година, заяви сегашният Върховен представител Кристиян Шварц-Шилинг. "Естеството на днешното участие на международната общност в Босна трябва да се промени, тъй като страната се придвижва от прилагане на мирното споразумение към евроатлантическа интеграция," заяви той в събота (24 юни). В същото време управителният борд на Съвета за прилагане на мирното споразумение реши да започне подготовка за закриване на службата до 30 юни 2007 г., според изявление за печата, публикувано след среща през този уикенд. (Дневни аваз, Независне новине - 25/06/06; Източници на СВП, РТРС, Би Би Си, AП, Ройтерс - 24/06/06)
