Румънската ДП за втори път не успя да внесе искане за вот на недоверие 
					04/06/2007
					 
						БУКУРЕЩ, Румъния -- Демократическата партия (ДП) направи в петък (1 юни) втори опит да внесе искане за вот на недоверие срещу правителството на малцинството на министър-председателя Калин Попеску Търичану, но предложението бе отново отхвърлено от председателя на Камарата на депутатите Богдан Олтяну. Според съобщенията един парламентарист от групата на либералите, Михаил Лупои, е оттеглил своя подпис от документа, с което подписите са останали с един по-малко от необходимите 116. 
						ДП, партията на президента Траян Бъсеску, заяви, че няма да се откаже и ще продължи своите действия в тази насока през настоящата седмица. (Ромпрес, Найн o'клок, Зиуа, Котидианул - 04/06/07)
