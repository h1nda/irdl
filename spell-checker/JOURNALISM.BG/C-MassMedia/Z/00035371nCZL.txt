ПКК предложи да се разоръжи в замяна на повече права 
					21/07/2010
					 
						БАГДАД, Ирак -- Лидер на терористичната Кюрдска работническа партия (ПКК) каза в сряда (21 юли), че неговите бунтовници ще сложат оръжие, ако Анкара изпълни няколко условия, включително прекратяване на арестите на кюрдски политици в Източна Турция. Говорейки пред Би Би Си от лагер в Северен Ирак, Мурат Карайълан каза, че ще даде заповед на своите бунтовници да сложат оръжие под наблюдение на ООН, ако Турция се съгласи да спре огъня и да изпълни неговите искания. „Ако кюрдският въпрос бъде решен по демократичен начин чрез диалог, ние ще сложим оръжие, да”, заяви Карайълан. В същото време той предупреди, че „ако турското правителство откаже да приеме това, ние ще трябва да обявим независимост”. Би Би Си съобщи, че турски представител е казал, че правителството „няма навика да коментира изявления, направени от терористи”. (АФП, Хюриет, Би Би Си - 20/07/10)
