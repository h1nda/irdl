Официални представители на Хърватия, ЕС и ОССЕ заклеймиха убийствата на журналисти в Загреб
					26/10/2008
					 
						ЗАГРЕБ, Хърватия -- Премиерът Иво Санадер обеща в петък (24 октомври) да изкорени организираната престъпност, заяви, че правителството ще бъде безкомпромисно в решаването на проблема и обеща бързо приемане на законите срещу мафията. Той направи това изявление след спешното заседание на Съвета за национална сигурност на Хърватия, което бе свикано след убийството на известен журналист. Иво Пуканич, собственик на всекидневника "Национал" и директорът по маркетинг на всекидневника Нико Франич загинаха при експлозия на кола в четвъртък. 
						Инцидентът бе заклеймен както в страната, така и в чужбина. Докладчикът на Европейския парламент Ханес Свобода заяви, че Хърватия се е върнала три крачки назад. Еврокомисарят поп разширяването Оли Рен заклейми убийствата и призова за цялостно разследване. ОССЕ също заклейми убийствата. Хърватският президент Стипе Месич междувременно каза, че атентатът носи всички белези на тероризъм. Той призна, че Хърватия е претърпяла неуспех, но заяви, че кандидатурата на страната за членство в ЕС не е застрашена.
						В събота полицията разпространи съставен портрет на заподозрения атентатор. (Ютарни Лист, AФП, Maкфакс - 25/10/08; AФП, ДПА, Ройтерс, Уебсайт на ОССЕ - 24/10/08)
