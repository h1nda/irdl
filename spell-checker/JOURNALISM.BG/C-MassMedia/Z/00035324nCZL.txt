Горски пожари наложиха евакуация в Гърция
					18/07/2010
					 
						AТИНА, Гърция -- Горски пожар избухна близо до Атина в събота (17 юли) и принуди властите да евакуират три ваканционни къмпинга и много къщи. Пожарът започна близо до град Лаврио на 30 км югоизточно от столицата. Евакуацията бе превантивна мярка, твърдят властите. Повече от 60 пожарникари, четири самолета и два хеликоптера обединиха усилията си за потушаване на огъня. Друг пожар избухна в района на Микрохори в Каламос и бързо се разпространи поради силните ветрове. (Ройтерс, AФП, AНA-MПА - 17/07/10)
