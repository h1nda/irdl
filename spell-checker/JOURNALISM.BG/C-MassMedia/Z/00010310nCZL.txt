България и Румъния ще връчат официално протоколите за присъединяване към НАТО
29/03/2004
 
Ръководителят на ЮНМИК Хари Холкери (вдясно от центъра) се срещна с помощник-държавния секретар на САЩ по политическите въпроси Марк Гросман (вдясно от центъра) в Прищина в понеделник. Командващият НАТО за ЮИЕ адмирал Грегъри Джонсън придружаваше Гросман по време на дискусиите по положението в Косово. [Африм Хаджрулаху]
ВАШИНГТОН, САЩ -- По време на официален обяд от името на държавния секретар на САЩ Колин Пауъл в понеделник (29 март) България, Румъния, Словения, Словакия, Литва, Естония и Латвия ще връчат протоколите си за присъединяване към НАТО, действие, което превръща седемте държави в де факто пълноправни членове на Алианса. След церемонията президентът Джордж Буш ще проведе отделни срещи с премиерите на всяка от държавите. В интервю за Си Ен Ен Генералният секретар на НАТО Яп де Хоп Схефер отбеляза, че България и Румъния са готови да се присъединят към Алианса, въпреки че трябва тепърва да осъществяват военни реформи и да модернизират своето въоръжение и техника, за да покрият стандартите на НАТО. (Медиапул, БНТ, Медиафакс, Ромпрес - 29/03/04)
