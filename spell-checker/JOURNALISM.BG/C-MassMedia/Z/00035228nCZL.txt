Вътрешният министър на Турция Аталай призова за унищожаване на лагерите на ПКК в Северен Ирак 
					08/07/2010
					 
						АНКАРА, Турция -- Вътрешният министър Бешир Аталай е казал в сряда (7 юли), че Турция ще продължи военните операции срещу терористичната Кюрдска работническа партия (ПКК) и ще разруши лагерите на ПКК в Северен Ирак. „Времето на приказките свърши. Сега е време за дела”, е казал Аталай на пресконференция след среща във вторник с редакторите на няколко водещи всекидневника в Анкара. „Никоя държава не може да позволява лагери на терористична организация да застрашават съседна държава. Никоя конституция, на която и да било страна, не би го разрешила. Това противоречи и на международната етика и политика. Това е, което подчертахме по време тристранния механизъм за срещи със САЩ и Ирак”, е добавил той. (Заман - 08/07/10; Анадолска информационна агенция, Уърлд Булетин - 07/07/10)
