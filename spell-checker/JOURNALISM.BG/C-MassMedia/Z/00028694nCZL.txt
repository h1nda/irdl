Ръководителят на ЮЛЕКС каза, че в скоро време в Белград ще бъде отворен офис на мисията
					15/12/2008
					 
						ПРИЩИНА, Косово -- Ръководителят на ЮЛЕКС Ив дьо Кермабон обяви в неделя (14 декември), че в скоро време в Белград ще бъде отворен офис на мисията. "Ние се нуждаем от връзки с всички страни около Косово, за да сме в състояние да работим съвместно и извън Косово с други мисии, като например Европол, Интерпол и др.", каза Дьо Кермабон по време на посещение в Пея.
						Междувременно в неделя вътрешният министър на Косово Зенун Паязити каза, че мисията ЮЛЕКС ще играе ролята на връзка между сърбите на север и косовските институции. Той каза за "Гласът на Америка", че няма да има повече инциденти, свързани с международното цивилно присъствие и че върховенството на закона и редът в страната е това, от което се нуждаят най-много гражданите.
						В събота бившият шеф на ЮНМИК Сьорен Йесен-Петерсен също коментира, като каза, че въпреки факта, че ЮЛЕКС е разположена въз основа на плана от шест точки, приет от Съвета за сигурност на ООН, мисията не може да има неутрален статут, тъй като 22 от 27-те страни, членки на ЕС, са признали независимостта на Косово. (Зери, Коха Диторе - 15/12/08; Телеграфи, ТВ 21, Топ Ченъл - 14/12/08; Кохавижън, Телеграфи, РТК, КИК - 12/12/08)
