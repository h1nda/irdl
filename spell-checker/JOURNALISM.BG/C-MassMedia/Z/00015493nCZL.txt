Европейската комисия предупреди Турция във връзка със законопроект за религиозните свободи
					05/08/2005
					 
						БРЮКСЕЛ, Белгия -- Европейската комисия (ЕК) е изпратила писмо на турското правителство, с което го предупреждава, че законопроектът му за религиозните свободи не отговаря на стандартите на ЕС, съобщиха международните медии в четвъртък (4 август). Говорител на ЕК обаче каза, че Турция е обещала да преразгледа законопроекта, когато парламентът отново започне работа през октомври. Изглежда този въпрос няма да попречи на започването на присъединителните преговори с Анкара на 3 октомври. ЕС иска немюсюлманските религиозни общности в Турция да имат повече свобода да управляват своите дела и имоти. 
						Други новини -- Премиерът Реджеп Тайип Ердоган каза в четвъртък, че правителството му няма да приеме нови условия за започване на присъединителни преговори с ЕС. Той изрази разочарованието си от призива на своя френски колега Доминик дьо Вилпен за отлагане на преговорите, докато Турция не признае Кипър, който е член на ЕС. (АП, Ройтерс - 05/08/05; 04/08/05)
