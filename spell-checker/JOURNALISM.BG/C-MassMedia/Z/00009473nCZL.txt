Върховният представител Ашдаун постановява временни решения за Мостар
12/01/2004
 
САРАЕВО, Босна и Херцеговина (БиХ) -- Върховният представител на международната общност Пади Ашдаун е постановил три временни решения относно Мостар, насочени за предотвратяване използването на публична собственост и ресурси, докато не се определи статутът на града. По време на посещение в петък (9 януари) той каза, че решенията включват временна забрана за раздаване на земя, която е публична собственост, временно замразяване на административните задължения и забрана върху всякакви дейности, които биха могли да засегнат целостта на града. Ашдаун подчерта, че политическите сили в Мостар трябва да постигнат договореност по окончателния статут на реинтеграцията на етнически разделения град до края на януари. (Източници на СВП, Ослобождение - 10/01/04)
