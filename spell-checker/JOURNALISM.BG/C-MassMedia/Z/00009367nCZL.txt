Хърватски член на президентството в БиХ получава смъртни заплахи
17/12/2003
 
САРАЕВО, Босна и Херцеговина (БиХ) -- Хърватският член и сегашен председател на тричленното президентство на БиХ Драган Чович потвърди във вторник (16 декември), че е получил смъртни заплахи миналата седмица. Според офиса на Чович в тези заплахи са се споменавали предстоящите коледни празници. Съобщения в медиите цитираха източници от западни разузнавания, според които заплахите са дошли от радикални ислямски среди в БиХ.
Други новини: Драган Викич, бивш полицейски съветник на вътрешния министър на федерация БиХ, бе назначен за шеф на звеното за специални операции към вътрешното министерство на Федерацията БиХ, преодолявайки конкуренцията на кандидати от чужбина. (Източници на СВП - 17/12/03; Pincom.info, ХИНА, Би Би Cи, Oнаса - 16/12/03)
