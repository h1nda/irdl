СВП предупреди властите в РС да не блокират реформата в полицията
					13/04/2007
					 
						САРАЕВО, Босна и Херцеговина (БиХ) -- Започването на реформата в полицията пак отначало ще забави с няколко години БиХ, каза Лиляна Радетич, говорителка на Службата на върховния представител. В четвъртък (12 април) тя направи изявление по повод на заседание на парламента на Република Сръбска (РС), посветено на реформата в полицията. Законодателите поискаха започването на нови преговори с цел промяна на политическото споразумение от 2005 г. за преструктуриране на полицейските сили на автономните области. Последвалото противопоставяне на РС отложи провеждането на реформата с две години, което от своя страна забави процеса на интеграция в ЕС. (ПБС, РТРС, НТВ Хаят, Уебсайт на СВП - 12/04/07)
