Албания запозна ЕК с напредването на процеса на либерализация на визите 
					01/09/2010
					 
						ТИРАНА, Албания -- Правителството предаде на Европейската комисия (ЕК) доклад, очертаващ напредъка на страната в изпълнението на критериите за либерализиране на визите. Във вторник (31 август) източници от външното министерство потвърдиха, че документът е бил изготвен след оценката, направена по-рано това лято от проучвателна мисия на ЕС в Албания. Източници заявиха, че процесът на репатриране е един от въпросите, доминиращи в доклада. Европейският парламент ще реши дали да премахне визовите ограничения за Албания на свое заседание този месец. Албания очаква вътрешните министри от ЕС да дадат положителна оценка на процеса през ноември. (Лаймифундит, Balkan Web, Топ Нюз - 31/08/10)
