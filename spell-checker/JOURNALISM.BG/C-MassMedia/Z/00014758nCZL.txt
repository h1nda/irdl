Албания конфискува активи на ислямски организации, заподозрени във връзки с терористи
					01/06/2005
					 
						ТИРАНА, Албания -- Във вторник (31 май) правителството обяви, че е конфискувало активите на четири ислямски организации, заподозрени във връзки с терористи. "След като се появиха в Албания през 90-те години, тези фондации под прикритието на благотворителни цели финансираха подозрителни дейности или правеха инвестиции с цел да изперат средствата си," каза Албан Бекя, говорител на финансовото министерство. Иззети бяха също и активи на белгийска гражданка и ливанец, за които се смята, че са помагали за финансирането на терористични групи. (AФП - 01/06/05; AФП - 31/05/05)
