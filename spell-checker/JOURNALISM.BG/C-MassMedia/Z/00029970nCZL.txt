Косовското правителство постави на сръбските полицаи краен срок да се върнат на работа
					16/04/2009
					 
						ПРИЩИНА, Косово -- Правителството постави краен срок 30 юни на сръбските полицейски служители да се върнат на работа. Решението от сряда (15 април) е в изпълнение на препоръките на работната група по налагане на върховенството на закона, състояща се от местни представители и служители на ЮЛЕКС. Вътрешният министър Зенун Паязити подчерта, че крайният срок не трябва да се възприема като наказание за сърбите, а като конкретна стъпка към изграждането на многоетническа полицейска служба. Сръбските полицейски служители бойкотират службата, откакто Прищина обяви независимост през февруари 2008 г. Те искат изграждане на командна структура под контрола на международни представители от ЮНМИК. (Зери, Коха Диторе, Лайм - 16/04/09; Кохавижън, РТК - 15/04/09)
