Американски дипломат отново потвърди подкрепата на своята страна за независимостта на Косово 
					06/08/2007
					 
						ВИЕНА, Австрия -- Бъдещето на Косово е в Европа, а политическият му статут трябва да бъде на независима държава, каза за Радио "Свободна Европа" в неделя (5 август) американският постоянен представител в службата на ООН във Виена Грегъри Шулт. Той призна, че макар че Москва и Вашингтон споделят едно и също мнение по много въпроси, те остават на различни позиции относно Косово.
						В отделно изказване в неделя Ветон Сурои, лидер на косовската реформаторска партия ОРА, заяви, че Прищина ще започне нови преговори с Белград, защото международната общност го е поискала, но настоя, че независимостта на Косово не подлежи на договаряне. Сурои е член на косовския екип за преговорите. (Коха Йоне, Лайм - 06/08/07; РТК, Kosovalive, Balkanweb, Телеграфи - 05/08/07)
