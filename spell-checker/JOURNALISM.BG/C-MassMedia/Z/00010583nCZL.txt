На босненско-сръбската специална полиция е даден срок да арестува военнопрестъпници, каза нейният шеф
25/04/2004
 
БАНЯ ЛУКА, Босна и Херцеговина (БиХ) -- В коментар, публикуван в петък (23 април) началникът на специалните полицейски части в Република Сръбска Драган Лукач съобщи, че на полицията е даден срок до края на април да арестува трима души, обвинени от трибунала на ООН за военните престъпления. Лукач каза, че върховният представител Пади Ашдаун е предупредил, че след изтичане на срока, ще бъдат взети някои мерки и от някои официални лица ще бъде потърсена отговорност. (Бета, Независне Новине - 23/04/04)
