Гърция ще сформира "полиция за сиренето"
13/07/2003
 
АТИНА, Гърция -- Министърът на селското стопанство Гиоргиос Дрис се закани в петък (11 юли) да създаде специален отряд за контрол на качеството на гръцкото сирене. Причина за гнева на Дрис бе откриването на листерия в три тона гръцко сирене в Норвегия. Инцидентът е особено неприятен за Атина, тъй като той стана скоро, след като ЕС награди Гърция с ексклузивното право да използва наименованието "фета" за бялото саламурено сирене - решение, което бе решително оспорвано от Дания. (AП - 11/07/03)
