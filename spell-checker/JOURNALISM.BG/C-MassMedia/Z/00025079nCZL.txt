Франция променя подхода си към интеграцията на Западните Балкани
					09/01/2008
					 
						ПАРИЖ, Франция -- В светлината на предстоящото поемане на ротационното председателство на ЕС през юли един от министрите в кабинета заяви във вторник (8 януари), че Франция подкрепя по-нататъшното разширяване на Съюза. Държавният министър по европейските въпроси Жан-Пиер Жуйе каза за "Файненшъл Таймс", че разширяването на ЕС не го тревожи, като добави, че Франция подкрепя възможното присъединяване на страните от Балканите, включително и на Сърбия. Той отбеляза, че позицията на Франция се е променила от 2005 г. насам, когато нейните гласоподаватели отхвърлиха проекта за европейска конституция. (Файненшъл Таймс, EU Observer, Томсън Файненшъл, АФП - 08/01/08)
