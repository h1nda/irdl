Гръцкото правителство назначава Авлонитис за началник на ГЩ на ВВС 
					14/09/2004
					 
						АТИНА, Гърция -- Правителството реши в понеделник (13 септември) да назначи генерал-майор Йоргос Авлонитис за нов шеф на ГЩ на ВВС. Той заменя Панайотис Папаниколау, от когото бе поискано да подаде оставка след катастрофа на хеликоптер в края на седмицата, причинила смъртта на гръцкия православен Александрийски патриарх Петрос VІІ и още 16 души. Правителството посочи като причина за това забавянето на началото на спасително-издирвателната операция, както и други проблеми. Бяха създадени две комисии за разследване на катастрофата, а в понеделник бе обявен тридневен траур. (АНА - 14/09/04; МПА - 13/09/04)
