Италианският външен министър Фратини е оптимист по отношение на либерализацията на визовия режим за албанците
					28/10/2008
					 
						ТИРАНА, Албания -- Италианският външен министър Франко Фратини каза, че вярва, че либерализирането на визовия режим с Албания е близо до приключването си. Неговият коментар бе направен след среща в понеделник (27 октомври) с албанския министър-председател Сали Бериша в Тирана, на която Бериша го информира за усилията от страна на различни албански институции да отговорят на изискванията на ЕС. "Министър-председателят [Сали] Бериша спази обещанията, които даде на Европа. Това отваря пътя за постигането на положителни резултати за албанските граждани", каза Фратини. Албанските представители са му показали новите биометрични паспорти и електронните лични карти, които бяха основни изисквания за приключването на процеса на либерализиране на визовия режим. Фратини и Бериша са обсъдили също и двустранните икономически отношения, подписвайки пет споразумения за увеличаване на италианските инвестиции в Албания. (Би Би Си, Топ Ченъл, Клан, Алсат - 27/10/08)
