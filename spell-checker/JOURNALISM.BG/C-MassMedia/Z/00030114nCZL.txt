Сръбските профсъюзи протестират срещу плана на правителството за строги икономии
					30/04/2009
					 
						БЕЛГРАД, Сърбия -- Около 10 000 работници се събраха в центъра на Белград в сряда (29 април) за да протестират срещу плана на правителството за строги икономии, който е едно от условията за получаването от Сърбия на помощ от 3 милиарда евро от МВФ. Асоциацията на независимите профсъюзи и няколко други по-малки профсъюза бяха организатори на демонстрацията. Те обвиняват правителството, че е разработило лоша антикризисна стратегия, която не съдържа достатъчно стимули за укрепване на реалната икономика и заетостта. Правителството не пожела да говори с протестиращите и министърът на труда Расим Ляич призна, че няма оптимистично послание за посрещането в петък на Празника на труда. (Блиц - 30/04/09; Б92, Бета - 29/04/09)
