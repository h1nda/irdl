Лидерът на кипърските турци прие поканата за среща във връзка с обединението
					11/07/2007
					 
						НИКОЗИЯ, Кипър -- Лидерът на кипърските турци Мехмет Али Талят обяви във вторник (10 юли), че е приел поканата на кипърския гръцки президент Тасос Пападопулос за среща, имаща за цел съживяване на преговорите за обединението. Талят каза на пресконференция, че разглежда поканата като "положителна стъпка". Не бе спомената конкретна дата, въпреки че се очаква срещата да се състои преди края на юли. (Заман, Политис - 11/07/07; НТВ, Си Ен Ей - 10/07/07)
