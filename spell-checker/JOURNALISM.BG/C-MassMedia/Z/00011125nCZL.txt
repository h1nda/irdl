Дел Понте: Караджич вероятно ще бъде арестуван до края на юни
13/06/2004
 
ХАГА, Холандия -- Главният прокурор на ООН по военните престъпления Карла дел Понте изрази увереност, че бившият босненско-сръбски лидер Радован Караджич ще бъде арестуван до края на месеца. "Ние имаме основания да вярваме, че Радован Караджич ще бъде екстрадиран до 29 юни", каза тя без да дава подробности. Караджич и неговият военен командир Ратко Младич се укриват от 1996 г. Република Сръбска, където се предполага, че Караджич се укрива, е подложена на все по-голям международен натиск заради слабото й сътрудничество по военните престъпления. Същото се отнася и до Сърбия-Черна гора. Според трибунала Мадич е в Сърбия и дел Понте заплашва, че ще внесе оплакване в Съвета за сигурност на ООН срещу сръбския премиер Воислав Кощуница за недостатъчно сътрудничество. (Б92 - 12/06/03)
