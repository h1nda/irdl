САЩ обещават да помогнат за решаване на спора с името
					31/05/2009
					 
						СКОПИЕ, Maкедония -- Заместник-държавният секретар на САЩ Джеймс Стайнбърг призова в четвъртък (28 май) Гърция и Македония да намерят "творческо решение" на спора с името. В интервю за "Гласът на Америка" на македонски език той заяви, че Вашингтон е готов да помогне за намирането на решение. "Ние ще работим упорито и с двете страни за определяне на техните национални интереси, тъй като и Гърция и Македония желаят процесът на преговори да се придвижи напред", каза той. Вашингтон иска да види решаването на спора, така че Скопие да може да "заеме полагащото му се място" в ЕС и НАТО, каза Стайнбърг. (МИА, Maкфакс, Mина, Болкън инсайт - 29/05/09, Гласът на Америка - 28/05/09)
