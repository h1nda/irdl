Генералният секретар на ООН пристига в Турция във връзка с плана за Кипър
23/02/2003
 
АНКАРА, Турция -- Генералният секретар на ООН Кофи Анан пристигна в Анкара в неделя (23 февруари) за обсъждане на кипърския въпрос. ООН и ЕС бяха определили 28 февруари като крайна дата за постигане на споразумение по плана за повторното обединяване на разделения остров. По време на визитата си в Турция, Анан ще се срещне с турския президент Ахмед Недждет Сезер, министър-председателя Абдула Гюл и външния министър Яшар Якъш. От Турция Анан ще замине за Атина, Гърция. (Анадолска агенция, Търкиш дейли нюз - 22/02/03)
