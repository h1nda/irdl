Турция освободи заподозрени заговорници, планирали преврат
					20/06/2010
					 
						AНКАРА, Tурция -- Съд в Истанбул нареди в петък (18 юни) да бъдат освободени трима генерали от резерва, които бяха задържани по подозрения за участие в заговори за сваляне на правителството. Генералите от резерва Четим Доган, Енгин Алан и Суха Танери, които бяха обвинени във връзка със заговора за преврат през 2003 г., бяха освободени, след като адвокатите възразиха срещу арестуването им. Заподозрените, както се съобщава, са целели да провокират политически хаос, като поставят бомби в джамии. Все още не е изготвен обвинителен акт срещу заподозрените. 
						В отделно решение съд в Анкара разпореди освобождаването на главния прокурор на Ерзинджан Илхан Джиханер, който е съден заедно с още 13 заподозрени за принадлежност към терористична организация. Девет други заподозрени по същото дело също бяха освободени. (AФП, Aнадолска информационна агенция - 18/06/10)
