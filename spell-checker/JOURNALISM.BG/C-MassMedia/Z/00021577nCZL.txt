Съдът на БиХ осъди бивш полицай на 26 години затвор за организирана престъпност
					13/02/2007
					 
						САРАЕВО, Босна и Херцеговина (БиХ) -- Апелативната камара на Съда на БиХ осъди в понеделник (12 февруари) бившия полицай Ферид Окич на 26 години затвор за организирана престъпност. Окич бе осъден за организиране и ръководене на престъпна организация, наркотрафик и участие в сериозни престъпни деяния. Негов съучастник бе осъден на една година затвор. Решението на съда в първия съдебен процес срещу Окич бе отменено през 2005 г. заради процедурни грешки. Присъдата му тогава бе 22 години. 
						Други новини -- В понеделник Кантоналният съд в Сараево осъди бившия член на босненската сръбска армия Предраг Мишкович на осем години затвор за военни престъпления срещу босненски цивилни граждани в сараевския квартал Гърбавица. Той бе признат за виновен в изтезаване и изнасилване на една босненка. (Независне новине - 13/02/07; ПБС БиХ, РТРС - 12/02/07)
