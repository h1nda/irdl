Гърция, България и Румъния съобщават за нови случаи на свински грип
					24/06/2009
					 
						АТИНА, Гърция -- Здравните власти потвърдиха осем нови случая на грипния вирус H1N1, с което общият брой на заразените става 66, съобщиха гръцките медии в сряда (24 юни). Всички пациенти са дошли в Гърция от чужбина - САЩ, Австралия и Великобритания. Министерството съобщи, че признаците са слабо изразени
						Междувременно здравното министерство на България потвърди във вторник три нови случая на свински грип. Тримата пациенти са майка с дете, които са пристигнали от Съединените щати на 13 юни, и друго дете, което е било в контакт с тях.
						Също във вторник Институтът "Кантакузино" в Румъния потвърди още един случай на грип H1N1 - 19-ият, за който е съобщено до момента. Пациентът е дете, пристигнало от Канада в края на миналата седмица. (ЕРТ, Зугла, Антена - 24/06/09; БНР, Агенция София нюз, Фокус, Медиафакс, Хотнюз - 23/06/09)
