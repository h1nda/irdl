Седемнайсет души бяха ранени при бомбена експлозия в Турция
					24/09/2006
					 
						АНКАРА, Турция -- Седемнайсет души бяха ранени, когато бомба избухна в град Игдир в Източна Турция в събота (23 септември). Взривното устройство е било поставено в микробус, паркиран пред полицейско управление. Никой не е поел отговорност за атентата, но полицията подозира терористичната Кюрдска работническа партия. 
						Други новини - Полицията е арестувала 29 души, заподозрени във връзки с крайно лявата екстремистка групировка Марксистко-ленинска комунистическа партия. Арестите са били направени по време на акции и обиски в многобройни помещения в Истанбул и Маниса. 
						Също в петък Министерството на външните работи потвърди съобщението, че турски гражданин е бил отвлечен и екзекутиран от талибаните в Афганистан. Жертвата е идентифицирана като Мустафа Семих Турфал, инженер. (AФП, AП, Ройтерс - 24/09/06; AФП - 22/09/06)
