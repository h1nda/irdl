Бивша говорителка на Хагския трибунал бе осъдена за неуважение към съда
					14/09/2009
					 
						ХАГА, Холандия -- Трибуналът на ООН за военни престъпления разпореди в понеделник (14 септември) бившата говорителка на трибунала Флоранс Артман да заплати глоба от 7 000 евро за неуважение към съда. През август 2008 г. Трибуналът я обвини в разкриване на две поверителни съдебни решения, свързани с процеса срещу бившия сръбски лидер Слободан Милошевич. За документите се говори в книга и статия, публикувани от Артман през 2007 и 2008 г. Съдия Баконе Молото, който обяви решението в понеделник, заяви, че журналистката Артман "съзнателно и умишлено се е намесила в работата на правосъдието". Артман, на 46 г., е френска гражданка, служила като говорителка на бившия главен прокурор Карла дел Понте от 2000 до 2006 г. (Би Би Си, ДПА, АП, Б92, Бета - 14/09/09)
