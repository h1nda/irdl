Еврокомисарят по здравеопазването е на посещение в Турция, за да подкрепи борбата срещу птичия грип
					25/01/2006
					 
						БРЮКСЕЛ, Белгия -- Еврокомисарят по здравеопазването Маркос Киприану пристигна в сряда (25 януари) на тридневно посещение в Турция с цел да потвърди подкрепата на блока за борбата срещу птичия грип. Киприану ще представи експертен екип от ЕС на високо ниво, който ще окаже помощ на властите в действията им за овладяване и ликвидиране на болестта. Според последните доклади на правителството 12 от всичко 17 пациенти, лекувани от птичи грип, са се възстановили. Болестта отне живота на четирима души в Турция.
						Други новини -- Турските медии предадоха във вторник за появата на първия съмнителен случай на птичи грип в Севернокипърската турска република (СКТР). По-рано във вторник властите в СКТР заявиха, че проби от мъртви птици са изпратени за лабораторни тестове с цел да се установи дали вирусът е от смъртоносния щам H5N1. Започна унищожаването на домашни птици в района на Инджирли, където са открити мъртвите птици. (Уеб сайт на ЕС, НТВ - 24/01/06)
