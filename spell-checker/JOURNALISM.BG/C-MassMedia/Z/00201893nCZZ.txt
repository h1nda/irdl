Гласуването за Шенген води до "война на лалетата"
					24/09/2011
					Румънските блогери обсъждат холандското вето и неочакваната реакция от страна на властите в Букурещ.
					От Паул Чокою за Southeast European Times в Букурещ - 24/09/11
 
					 
						
Официални представители в Румъния разкритикуваха решението на холандското правителство да наложи вето на присъединяването към Шенген на Румъния и България. [Ройтерс]
						Решението на холандското правителство в петък (22 септември) да наложи вето на присъединяването на Румъния и България към Шенгенското пространство не се прие добре в Букурещ. 
						Цитирайки слабите резултати в борбата срещу корупцията, управляващата коалиция в Хага предупреди, че няма да подкрепи компромиса от страна на Франция и Германия за присъединяване на двете балкански страни. 
						"Холандското правителство се оказва пленник на антиевропейската, антиимиграционната нагласа на една екстремистка партия", каза външният министър Теодор Бакончи, имайки предвид популистката Партия на освобождението, която подкрепя крехката управляваща коалиция в Хага. 
						Президентът Траян Бъсеску също разкритикува решението на холандското правителство. "Холандия няма аргументи, за да се противопостави на присъединяването на Румъния към Шенгенското пространство. Тя е най-големият инвеститор в Румъния. Ако корупцията беше толкова голяма, щеше ли Холандия да инвестира 11 милиарда евро в Румъния?", каза Бъсеску в сряда, подчертавайки, че Румъния е изпълнила всички технически критерии за присъединяването. 
						Бъсеску направи този коментар малко след като холандската бизнес общност в Румъния изрази неодобрението си от решението, взето от правителството в Хага и предложи по-прагматичен подход, а именно двустепенния сценарий на Франция и Германия. 
						Съвпадение или не, един ден след като холандците казаха "не" на усилията на двете страни да се присъединят към пространството без граници, всички холандски камиони, превозващи цветя, луковици и семена, бяха спрени на румънската граница. 
						Граничната полиция и Агенцията за санитарна безопасност твърдят, че цветята пренасят "опасни бактерии". Спорът, известен като "война на лалетата", предизвика гнева на някои холандски депутати, които определиха случая като "изнудване". Европейската комисия заяви, че ще разгледа въпроса. 
						"Холандия не ни иска в Шенгенското пространство... и изведнъж на нас не ни харесва аромата на холандските цветя", казва журналистът Виорел Добран. "И Финландия не ни иска. Какво да правим? Да поискаме от Дядо Коледа квитанции за подаръците в неговия чувал, да спрем елените на границата и да се уверим, че ще предизвикаме гнева на съседните страни, след като децата там не получат сладкишите си?", пита той. 
						
						Лукаман не е съгласен. "Става ли въпрос единствено за настроенията в Холандия и Финландия? Или става въпрос на някои чисто технически критерии, които са били изпълнени с цената на огромни финансови разходи от страна на румънците?" пита той. 
						"Ако това е така, тогава на нас не ни харесва аромата на техните лалета. От този момент не трябва да ни интересува как се държим пред подобни тъпи холандски политици на нивото на една европейска детска градина", твърди той. 
						Журналистът Mихай Готиу твърди, че реакцията на Румъния е неоправдана. "Червеният картон, връчен от Холандия, сега е едно последно средство за натиск, което може да принуди Румъния да стане държава, в която властва върховенството на закона. И така господата Бъсеску и Бакончи, първо да решат вътрешните проблеми, а после да сочат с пръст холандците", препоръчва той и цитира онова, което нарича дефектна правосъдна система. 
						
						Maриуш твърди, че е открил истинските основания зад решението на Холандия. "Вярвам, че истинската причина, поради която не сме желани в Шенгенското пространство има нещо общо с икономиката. Присъединяването към Шенген означава свободно движение на стоки. И така, ако аз произвеждам нещо тук в Румъния, мога да го продам без данъци и митнически поверки по-лесно зад граница," обяснява той. 
						Накрая някои започват да поставят под въпрос залога за влизането в Шенген. "В крайна сметка за какво ни е Шенген? И бездруго пресичаме границата само с лична карта. Разликата между Шенген и извън Шенген е две минути на митницата и около десетки милиони евро спестени", твърди Рибелалу.
