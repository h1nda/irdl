Албания ще подаде заявление за членство в ЕС по време на чешкото председателство
					08/01/2009
					 
						ТИРАНА, Албания -- Чехия заяви, че ще подкрепи усилията на Албания за интеграция в ЕС по време на председателството си на блока през първото полугодие на 2009 г. Чешкият посланик в Тирана Маркета Фиалкова се срещна в сряда (7 януари) с премиера Сали Бериша и му даде уверенията си за това. Бериша заяви, че неговото правителство смята да подаде заявление за кандидат-членски статут по време на този мандат, ще задълбочи реформите и ще гарантира свободни избори.
						Също в сряда правителството определи 12 януари като начална дата, от която гражданите да започнат да подават заявления за електронни лични карти, които ще се издават осем дни след подаването на заявлението. В сряда кабинетът реши също да приеме законопроект за учредяване на Институт за проучване на престъпленията и последиците от комунизма в Албания. Съгласно проекта 20 февруари ще стане ден за почитане на паметта на жертвите на комунизма. На един от главните площади в Тирана ще бъде издигнат обелиск в тяхна памет. (Топ Чанъл, Шекули, Клан, Алсат - 07/01/09)
