Инцко връчи на премиера на БиХ Шпирич описа на държавната собственост
					23/12/2009
					 
						САРАЕВО, Босна и Херцеговина (БиХ) -- Във вторник (22 декември) върховният представител Валентин Инцко връчи на министър-председателя Никола Шпирич опис на държавната собственост, съставен от неговата Служба на върховния представител (СВП). На свой ред Шпирич подчерта важността на постигането на споразумение между политическите лидери по въпроса за собствеността, за да бъдат изпълнени условията, необходими за закриването на СВП. През август Инцко пое инвентаризацията, след като работна група, съставена от босненските власти, не успя да започне процеса. Решаването на проблема с държавната собственост е една от петте цели, поставени Съвета за прилагане на мира, за превръщането на СВП в Служба на специалния представител на ЕС. (РТРС, Танюг, Фена - 22/12/09)
