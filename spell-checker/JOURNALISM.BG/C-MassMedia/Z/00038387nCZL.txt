Турция временно затвори посолството си в Либия 
					03/05/2011
					 
						АНКАРА, Турция -- Външният министър Ахмет Давутоглу съобщи в понеделник (2 май), че Турция временно затваря посолството си в Триполи поради влошаващата се ситуация със сигурността в града. Персоналът на посолството е бил евакуиран в Тунис. Давутоглу добави, че решението е било взето след нападенията през уикенда срещу посолствата на Великобритания и Италия. Той подчерта, че това не означава, че Турция преустановява дипломатическите си усилия за възстановяване на мира в Либия. (Ватан - 03/05/11; Хабер 3, Хюриет - 02/05/11)
