Новият германски канцлер вдъхва увереност на Турция относно кандидатурата й за ЕС
					28/11/2005
					 
						БАРСЕЛОНА, Испания -- Новият канцлер на Германия, Ангела Меркел, се опита в неделя (27 ноември) да увери турския премиер Реджеп Тайип Ердоган, че тя няма да блокира предприсъединителните преговори на Анкара с ЕС. Меркел и нейните християндемократи по-рано се противопоставяха на кандидатурата на Турция за членство в ЕС и застъпваха идеята, че вместо това страната трябва да получи статут на привилегирован партньор. В изказване пред репортери след срещата си с Ердоган в рамките на Евросредиземноморската среща на върха в Барселона Меркел каза, че договореностите трябва да се спазват.
						Други новини -- Иранският външен министър Манушер Мотаки ще посети Турция в сряда. Той ще бъде първият високопоставен ирански ръководител, посетил страната след смяната на админстрацията в държавата му. (Ройтерс - 27/11/05; НТВ, TurkishPress.com - 25/11/05)
