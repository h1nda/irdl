САЩ призоваха Македония да прояви предпазливост в спора за името с Гърция
					02/12/2007
					 
						МАДРИД, Испания -- В навечерието на посещенията на пратеника на ООН Матю Нимец в Атина и Скопие тази седмица, заместник-държавния секретар на САЩ Никълъс Бърнс заяви, че Вашингтон желае Македония да бъде много предпазлива в спора за името с Гърция. В четвъртък (29 ноември) той се срещна с гръцкия външен министър Дора Бакоянис в рамките на заседението на ОССЕ на ниво министри в Мадрид. После Бърнс призова правителството в Скопие да прояви по-голяма чувствителност към общественото мнение в Гърция, като съществременно призова Гърция да осъзнае, че някои от нейните действия са "много провокативни". Нимец ще посети двете столици във вторник и сряда. (Бета, МРТ, Б92 - 01/12/07; Елефтерос Tипос, Дневник - 30/11/07; АНА-MПА - 29/11/07)
