Албанската опозиция призова за подновяване на работата на комисията за реформа на избирателната система
					12/02/2008
					 
						ТИРАНА, Албания -- Лидерът на опозиционната Социалистическа партия (СП) Еди Рама поиска в понеделник (11 февруари) спешно възобновяване на работата на парламентарната комисия за реформа на избирателната система, която според него е заложник на партийни интереси. Рама определи настоящите усилия за реформа на избирателната система като провал. Той заплаши, че ще се погрижи опозицията да бойкотира изборите догодина, ако не бъдат решени въпросите за личните карти и не се въведат международните стандарти за провеждане на избори.
						Междувременно в понеделник лидерът на управляващата Демократическа партия Сали Бериша каза, че работата по реформата на избирателната система продължава. (Газета Шкиптаре, Коха Йоне, Шкип, Шекули - 12/02/08; Balkanweb, Топ-Ченъл - 11/02/08)
