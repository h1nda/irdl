Гръцкият министър на отбраната се срещна с Проди и д''Естен
20/02/2003
 
БРЮКСЕЛ, Белгия -- В сряда (19 февруари) гръцкият министър на отбраната Янос Папантониу се срещна с председателя на Европейската комисия Романо Проди и с председателя на Конвента за бъдещето на Европа Жискар д'Естен. По време на срещата си с Проди, Папантониу е изразил задоволство от постигането на обща позиция на ЕС за Ирак, възстановявайки по такъв начин единството на съюза. Той е предложил също да бъде открита нова линия в бюджета на ЕС за финансиране на общи проучвания и развитие на нови технологии във военната отбрана. На срещата си с д'Естен Папантониу е предложил в бъдещата конституция на ЕС да залегнат по-близки отношения в областта на общата сигурност, което ще осигури допълнителна подкрепа за борбата срещу световния тероризъм. (Катимерини - 20/02/03; Македонска новинарска агенция, Евронюз - 19/02/03)
