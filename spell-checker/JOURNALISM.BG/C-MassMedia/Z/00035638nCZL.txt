Турските пожарникари овладяха пожара в района на петролопровод 
					12/08/2010
					 
						АНКАРА, Турция -- Пожарът, който избухна в участък от петролопровода Киркук-Джейхан след смъртоносна експлозия, е бил овладян, съобщиха властите в сряда (11 август). Двама души бяха убити при взрива във вторник, за който се смята, че е бил причинен от членове на терористичната Кюрдска работническа партия (ПКК). Трети минувач беше ранен в същия инцидент. Няколко екипа пожарникари се присъединиха към усилията за погасяване на пожара, който принуди властите временно да спрат подаването на нефт през тръбопровода. (МИА, Прес ТВ, Хюриет - 11/08/10)
