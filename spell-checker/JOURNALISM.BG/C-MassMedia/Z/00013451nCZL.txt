Македонският вътрешен министър настоява за деполитизация на полицията 
					01/02/2005
					 
						СКОПИЕ, Македония -- По време на заседание на парламентарната комисия по европейските въпроси от понеделник (31 януари) вътрешният министър Любомир Михайловски призова за пълна деполитизация на полицията. Михайловски, който представи полугодишен доклад по сътрудничеството между Министерството и полицейската мисия на ЕС "Проксима" подчерта, че борбата срещу престъпността зависи от сили, съставени от професионалисти, които не са обвързани с политически или партийни интереси. 
						Други новини: Македонското правителство реши да унищожи последните 30 танка Т-55, дарени от България преди шест години. Процедурата трябва да приключи до средата на годината като част от усилията за модернизация на армията. 
						Също в понеделник, Съветът на ЕС обяви, че прибавя осем лица към черния си списък с екстремисти, които препятстват мирните договорености в Македония. На тях е забранено да влизат в държави членки на ЕС през следващата година. (Вест, Дневник, Утрински весник - 01/02/05; A1 TВ - 31/01/05)
