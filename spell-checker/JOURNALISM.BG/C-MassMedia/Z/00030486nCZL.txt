ЕК ще информира министрите от ЕС за визовите режими
					04/06/2009
					 
						СКОПИЕ, Македония -- Според македонските медии в четвъртък (4 юни) Европейската комисия (ЕК) ще информира вътрешните министри от ЕС за напредъка, постигнат от страните от Западните Балкани в процеса на либерализация на визовите режими. Засега не се очакват никакви обсъждания; вместо това въпросът ще бъде обсъден от външните министри на страните, членки на ЕС, на срещата им по-късно този месец. Според съобщенията Македония е получила най-висока оценка в доклада на ЕК относно усилията, полагани от страните от Западните Балкани за изпълнение на критериите за присъединяване към зоната за безвизови пътувания на ЕС. Докато визовите ограничения могат да бъдат премахнати и за черногорските граждани, Сърбия продължава да среща "определени трудности" във връзка с критериите за либерализация на визите, се заключава в доклада според съобщенията. Албания и Босна и Херцеговина не са успели да покрият изискванията за либерализация на визовия режим, според местните медии. (A1, Макфакс, МРТ - 03/06/09)
