Британски експерт ще оглавява юридическия екип на Косово в МС
					16/10/2008
					 
						ПРИЩИНА, Косово -- Британският експерт по международно публично право Майкъл Ууд ще оглави юридическия екип на Косово в Международния съд (МС), обяви в сряда (15 октомври) президентството на Косово. Екипът ще се яви пред съда за обсъждането на искането на Сърбия, оспорващо законността на обявяването на независимост от Косово през февруари. Министър-председателят Хашим Тачи каза, че позицията на Косово е силна. "Петдесет и една държави от цял свят вече са признали Косово като суверенна държава с модерна конституция, която предоставя гаранции за правата на всички граждани", подчерта Тачи. В помощ на Ууд ще работят и други международни и местни експерти. (Коха Диторе, Експрес, Зери, Косово Сот - 16/10/08; Телеграфи, Косовалайв - 15/10/08)
