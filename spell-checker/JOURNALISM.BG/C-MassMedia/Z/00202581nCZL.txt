Борислав 
			Паравац
		
		член на президентството на Босна и Херцеговина
		(Официален Уеб-сайт, Си Онлайн, РСЕ/РС, Танюг)
 
		 
			
Борислав Паравац е утвърден като член на тристранното президентство на Босна и Херцеговина (БиХ) на 10 април 2003 година и заема поста, освободен от Мирко Сарович. Представлявайки сръбската общност, Паравац поема длъжността на председател на президентството, заемана от предшественика му на ротационен принцип. 
			Роден е в Костайница на 18 февруари 1943 г.. Завършва икономическия факултет в Загреб през 1966г.. До 1990 г. заема различни ръководни длъжности в промишлени, търговски и други предприятия, а след това е избран за кмет на гр. Добой.
			Паравац е член на парламента на Република Сръбска от 1996 до 2002гг.. Той е избран за член на парламента на БиХ и заема поста Първи заместник-председател на Камарата на представителите след всеобщи избори, проведени на 5 октомври 2002г.
			След като през април 2003г. Сарович е освободен от поста си в президентството във връзка със сделка за износ на оръжие, Паравац заема неговото място по предложение на Сръбската демократическа партия.
			Като експерт-счетоводител и финансов ревизор, Паравац заявява, че негов приоритет ще бъдат икономическите реформи.
			Паравац е женен и има две пълнолетни деца.
