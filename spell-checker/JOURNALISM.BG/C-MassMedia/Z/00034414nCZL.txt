Македонски министър заяви, че положението със сигурността е под контрол
					04/05/2010
					 
						СКОПИЕ, Македония -- Вътрешният министър Гордана Янкуловска настоя в понеделник (3 май), че полицията контролира положението със сигурността и няма причина за безпокойство след изявлението на "Армията за национално освобождение" (АНО). През уикенда групата пое отговорността за престрелка в близост до границата с Косово, след като полицията откри голямо скривалище за оръжие в района. Янкуловска увери обществеността, че полицията контролира положението със сигурността в региона. 
						Други новини -- Янкуловска каза, че разследването на смъртта на президента Борис Трайковски остава отворено и нейното министерство продължава да събира доказателства и нова информация, които могат да хвърлят допълнителна светлина по случая. Трайковски загина на 26 февруари 2004 г. при самолетна катастрофа в Босна и Херцеговина. (Алсат, A1, Макфакс, МИА - 03/05/10)
