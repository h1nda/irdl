Организатори определиха датата на гейпарад в Сърбия 
					07/09/2010
					 
						БЕЛГРАД, Сърбия -- Гейпарадът в страната е насрочен за 10 октомври в центъра на Белград, съобщиха в понеделник (6 септември) организаторите му. Те заявиха, че той ще предостави възможност да се призове правителството да засили борбата срещу насилието и дискриминацията. Някои министри от кабинета и политически партии обещаха да подкрепят събитието. Миналогодишният парад, насрочен за септември в Белград, беше отменен в последната минута поради заплахи. Събитието през октомври ще бъде първото от 2001 г., когато участниците бяха пребити от ултранационалисти, футболни запалянковци и скинари. (Бета, Б92 - 06/09/10)
