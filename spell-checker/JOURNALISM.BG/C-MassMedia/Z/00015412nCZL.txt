Сблъсък на турските сили за сигурност с кюрдски бунтовници
					28/07/2005
					 
						АНКАРА, Турция -- При сблъсък на силите за сигурност с кюрдски сепаратисти загинаха 15 бунтовници и бяха иззети значително количество оръжия и документи, се казва в съобщение на правителството от сряда (27 юли). Стълкновението е станало по време на военна операция северно от границата с Ирак. 
В други новини по темата "Ройтерс" съобщава, че кюрдски екстремисти са отвлекли Хашим Акюрек, кмет на източнотурския град Яйладере. Според местната полиция това е станало в сряда, докато Акюрек е проверял подготовката за фестивал. (Ройтерс - 28/07/05; АП, НТВ - 27/07/05)
