Съдиите отложиха процеса срещу Милошевич до края на август
19/07/2004
 
ХАГА, Холандия -- Съдиите на процеса срещу Слободан Милошевич обявиха в петък (16 юли), че отлагат процеса срещу бившия югопрезидент за края на август поради продължаващи здравословни проблеми на подсъдимия. Защитната фаза на производството трябваше да започне през юни. Съдиите са поискали освен това от секретаря на Съда да предложи имена на адвокати, които биха могли да защитават Милошевич. До този момент обвиняемият настоява да се защитава сам. ( АФП - 16/07/04)
