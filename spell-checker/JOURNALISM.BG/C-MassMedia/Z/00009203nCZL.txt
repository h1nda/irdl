Българското министерство на вътрешните работи твърди, че срещу страната няма терористични заплахи
27/11/2003
 
СОФИЯ, България -- Вътрешният министър Георги Петканов заяви в сряда (26 ноември), че не съществуват основателни терористични заплахи за страната. Той добави, че специалните служби са получили няколко сигнала, но нито един от тях не се оказал действителен след проучването му. Петканов докладва по антитерористичните мерки на съвместна среща на парламентарните комисии по вътрешна сигурност и обществен ред, външна политика, отбрана и сигурност. Директорите на специалните служби също осведомиха накратко законодателите и заявиха, че турските служби са отрекли да са източникът на информация за вероятна заплаха срещу съседна България. Премиерът Симеон Сакскобургготски ще свика на заседание Съвета по национална сигурност в петък. (Труд, Сега - 27/11/03; БTA, БНР, бТВ - 26/11/03)
