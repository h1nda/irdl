Неоснователни твърдения се тиражират в турските медии 
					06/12/2004
					Твърдение на турски политик, че САЩ са по-лоши от Хитлер и Мусолини, се разпространява широко от турските левичарски и ислямистки медии, разпалвайки улични протести на радикални групи и повдигайки въпроси за журналистичесите стандарти. Американски и турски официални лица отхвърлиха твърденията като напълно неосновотелни, посочвайки, че вредят на американо-турските отношения. 
					От Ахмет Йлмаз за Southeast European Times в Истанбул – 06/12/04
 
					 
						
"Тези пресилени квалификации като геноцид или атомна бомба са без всякакво основание. Те само рушат отношенията между Турция и САЩ, " изтъкна турският външен министър Абдулах Гюл. 
						В Турция се разрази истинска буря като реакция на коментарите на политик, обвинил САЩ, че са използвали атомни и химически оръжия във Фалуджа и са извършили зверства, по-жестоки от тези на Хитлер и Мусолини. 
						"Никога в човешката история не сме били свидетели на такъв геноцид или жестокост. Такъв геноцид не е имало по времето на фараоните в древния Египет, нито при Хитлер или Мусолини," каза Мехмет Елкатмъс, депутат от управляващата партия AKP и член на Комисията за човешки права в Турция. 
						Елкатмъс не даде доказателства в подкрепа на своите твърдения, които официални американски и турски представители категорично отхвърлиха. Това обаче на попречи на някои турски медии да ги тиражират. Журналистът Хусну Махали от консервативния всекидневник Иени Сафак заяви пред репортери, че е "абсурдно" САЩ да твърдят, че не са използвали ОМП във Фалуджа. Други вестници публикуваха сензационни "признания", направени според тях от войници от коалиционните сили, с големи букви на първите си страници. Като цяло ислямистките и левичарските вестници и телевизионни канали, които се противопоставят срещу американските действия в Ирак, препредадоха коментарите на Елкатмъс относно операцията във Фалуджа без да проверяват неговите твърдения или да осигурят свидетели, снимки или други свидетелства за тяхната достоверност. 
						Макар повечето турци да проявяват скептицизъм относно тези твърдения, някои радикални групи организираха протести по улиците на Истанбул. Носейки плакати под надслов " Буш-убиец" и "Спрете геноцида във Фалуджа", тълпите се събраха пред джамията "Баязид" - популярно място за демонстрации на ислямистки групи - и гориха американски и израелски знамена. Ислямистката партия СП (Saadet Partisi) oрганизира голяма демонстрация в неделя с участието на някои от профсъюзите в Турция. В петък (3 декември) 1000 демонстранти преминаха покрай британското консулство в Истанбул. 
						Посолството на САЩ съобщи, че обвиненията са безпочвени. "Такива неоснователни, неточни и пресилени твърдения не са добри за нашите отношения, особено в момент на напрежение, когато турското обществено мнение е толкова критично към това, което САЩ се опитват да направят в Ирак," заяви пред Ройтерс американскик дипломат. Той посочи освен това, че Елкатмъс е пренебрегнал факта, че бунтовници като тези във Фалуджа са отвлекли и обезглавили няколко турски шофьори през последните месеци. 
						АП цитира друг дипломатически източник, поискал анонимност, според когото няма нищо вярно в твърденията, че САЩ са използвали химически, ядрени или касетъчни бомби във Фалуджа. 
						Турският външен министър Абдулах Гюл също така отхвърли твърденията на Елкатмъс. "Тези преувеличени твърдения за геноцид или за атомна бомба са безпочвени. Те само рушат отношенията между Турция и САЩ, " каза Гюл. Той обаче защити същевременно правото на Елкатмъс да се изразява свободно. " В отворените общества всеки може да казва каквото си иска," посочи Гюл пред репортери. 
						В този случай обаче медийните стандарти са поставени на изпитание. Охотата на някои медийни организации да разпространяват сензационни слухове без потвърждение повдига сериозно безпокойство относно журналистичните стандарти в момент когато Турция - която се надява да получи дата за начало на преговори за членство в ЕС на срещата на върха на Съюза по-късно този месец - държи да покаже колко съществен е нейният напредък.
