Наука и технологии: България и Китай подписаха пакт за сътрудничество
					10/11/2008
					България и Китай подписаха споразумение за сътрудничество. Още новини от областта на науката и технологиите: румънски археолози откриха находки от Бронзовата епоха; София ще осигури безплатни безжични интернет услуги в парковете в града. 
					 
						
Ученици в час в импровизирана класна стая в лагер за бездомните жертви на земетресението в Ченгду на 21 май май. [Гети Имиджис] 
						
						България и Китай постигнаха споразумение в четвъртък (6 ноември) да засилят сътрудничеството в областта на науката, образованието и технологиите. Министърът на образованието и науката на България Даниел Вълчев и членът на Държавния съвет на Китайската народна република Лиу Яндон подписаха споразумение по време на срещата си в Пекин. След земетресението на 12 май в провинция Сичуан София покани повече от 40 китайски ученици от началното и средното училище на почивка в България. 
						*** 
						
						Румънски археолози откриха село от Бронзовата епоха близо до град Залау. Те откриха 124 находки, включително къщи, гробове, пещи и два човешки скелета от 1500 до 1300 г. пр. н. е. Екипът също е открил добре запазена керамична пещ в долината Сулдуба от трети-четвърти век от н. е. 
						*** 
						Разходите за развойна дейност в Кипър се увелечили през 2006 г. в сравнение с предишната година, сочи проучване на статистическата служба в страната. Общите разходи за развойна дейност в Кипър през 2006 г. се оценяват на 61,4 милиона евро, което е 0,43% от БВП на страната. 
						*** 
						Общината в София е определела 92 000 евро за създаване на безжична интернет система в парковете на града. Южният парк и Борисовата градина ще бъдат сред първите паркове в българската столица, където ще има безплатен безжичен достъп до интернет, съобщават медиите. 
						*** 
						
						Aлбанската медийна компания "Супер Спорт" получи Награда за качество на конференция за Международната награда "Звезда за качество" в Женева. Компанията спечели награда за постигнат висок стандарт и лидерство на пазара. "Супер Спорт" спечели наградата за това, че е най-успешната медийна компания през 2008 г., съобщиха албанските медии в сряда (5 ноември). 
						*** 
						
						Румънски хакер получи в четвъртък (6 ноември) условна 16-месечна присъда. Виктор Фаур, който проби сървърите на НАСА, за да злоупотреби с информация, също ще плати обезщетение от 188 000 евро. Фаур може да обжалва присъдата в десетдневен срок. 
						*** 
						Експерти предупредиха, че крайбрежните райони на Гърция не са защитени от цунами, съобщи всекидневникът "Та Неа" в сряда (5 ноември). Според всекидневника разговорите за създаване на система на защита срещу цунами за средиземноморския регион са започнали преди три години, но без резултат. Експертите предупреждават, че съществува реален риск цунами да удари крайбрежието на страната. 
						
						(Различни източници – 03/11/08-10/11/08)
