Кипърските лидери се срещнаха, за да обсъдят обединението 
					13/01/2011
					 
						НИКОЗИЯ, Кипър -- Президентът Деметрис Христофиас и кипърският турски лидер Дервиш Ероглу се срещнаха в сряда (12 януари), за да обсъдят управлението и поделянето на властта, като част от продължаващите преговори за обединение на острова. „И двете страни направиха някои предложения и се нуждаят от известно време, за да ги разгледат”, каза след срещата специалният съветник на генералния секретар на ООН Александър Даунър. Двамата лидери ще се срещнат отново следващата седмица преди срещите им с генералния секретар Бан Ки Мун в Женева на 26 януари. (Анадолска информационна агенция, ДПА, Ройтерс, Информационен център на ООН - 12/01/11)
