Сърбите са призовани да отпразнуват Нова година без стрелби с огнестрелни оръжия
					29/12/2005
					 
						БЕЛГРАД, Сърбия и Черна гора -- Един на пръв поглед невероятен съюз между ПРООН, футболните клубове "Цървена звезда" и "Партизан" и полицията излезе с общ призив към обществото да се откаже от стрелби с огнестрелно оръжие в Новогодишната нощ. Куршуми, изстреляни нагоре във въздуха, могат да причинят наряняване и дори смърт, се казва в изявлението. Подобен призив бе отправен и в Черна гора..
						Други новини -- Специалната прокуратура на Сърбия за борба с организираната престъпност направи изявление в сряда (28 декември), че ще оспорва съдебно решение от вторник за освобождаването на шестима членове на "Клан Земун" от ареста. Апелативната камара на белградския районен съд удовлетвори молбата на адвокатите на обвиняемите, тъй като законният двугодишен срок за тяхното задържане е изтекъл. Шестимата се обвинени за множество убийства, отвличания и терористични атентати. (Данас - 29/12/05; AП, Б92, РТС - 28/12/05)
