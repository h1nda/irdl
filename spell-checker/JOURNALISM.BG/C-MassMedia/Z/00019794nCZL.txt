Процесът срещу бившия хърватски генерал Готовина едва ли ще започне преди 2008 г. 
					01/09/2006
					 
						ЗАГРЕБ, Хърватия -- Процесът срещу бившия хърватски генерал Анте Готовина едва ли ще започне преди 2008 г., съобщи вестник "Вечерни Лист" в петък (1 септември), като се позова на източници от Хага. Към края на следващата седмица Готовина ще се яви пред съдиите от Трибунала на ООН за военни престъпления на предварително заседание във връзка със здравословното му състояние. Очаква се съдът да се произнесе за възможното обединяване на процеса срещу него с процесите срещу други двама хърватски генерали, Иван Чермак и Младен Маркач -- възможност, която адвокатите на Готовина се опитват да блокират. И тримата генерали са обвинени в престъпления срещу човечеството, за които се твърди, че са извършени в сръбския район Краина през лятото и есента на 1995 г. (Вечерни Лист - 01/09/06)
