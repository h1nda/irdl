Премиерът на РС проведе разговори с ЕС и САЩ 
					14/10/2009
					 
						САРАЕВО, Босна и Херцеговина (БиХ) -- Министър-председателят на Република Сръбска (РС) Милорад Додик каза във вторник (13 октомври), че някои от идеите на ЕС и САЩ за промени в конституцията на БиХ са неприемливи за неговата общност. Неговият коментар беше направен след тричасови разговори в Баня Лука с експерти от Вашингтон и Брюксел. Сред предложенията той спомена промените в ролята на Камарата на народите и в състава на тристранното председателство на БиХ. Босненският сръбски лидер каза, че РС държи конституцията да включва правото на автономните области да проведат референдум по своя статут. Експертните групи пристигнаха в Сараево в понеделник за подготовка за следващия кръг от разговори с партийните лидери, имащи за цел преодоляването на продължителния политически застой в БиХ. Първият кръг беше проведен в петък в базата "Бутмир" край Сараево. На него присъстваха лидерите на седем мюсюлмански, хърватски и сръбски партии, както и високопоставени представители на САЩ и ЕС. (РТРС, Фена, Дневни Аваз, Данас, ФоНЕТ, Бета, Б92 - 13/10/09)
