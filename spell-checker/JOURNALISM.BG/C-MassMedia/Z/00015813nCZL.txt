Правителството на Република Сръбска иска промени в проектоспоразумението по собствеността между БиХ и Хърватия. 
					04/09/2005
					 
						БАНЯ ЛУКА, Босна и Херцеговина (БиХ) -- Вицепремиерът на Република Сръбска (РС) и министър на правосъдието Джерард Селман каза в петък (2 септевмри), че правителството на босненско-сръбската общност иска промени на повече от 70% от проекта за споразумение за регулиране на собствеността и правните връзки между БиХ и Хърватия. След заседание на правителството Селман каза пред репортери, че РС ще настоява за изготвяне на нов проект. Подписването на споразумението, което бе договорено по-рано тази година, бе отложено поради оплакванията на босненските сърби, че то облагодетелства Хърватия и съдържа положения в ущърб на РС.
						В други новини, президентът на Федерация БиХ Нико Лозанчич одобри предложените замени на министъра на здравеопазването Томо Лучич и министъра по въпросите на ветераните Ибрахим Надревич, които подадоха оставка по-рано тази седмица. Векослав Мандич ще поеме министерството на здравеопазването, а министерството на ветераните ще се оглави от Захид Крънкич. Назначенията трябва да бъдат одобрени от парламента на ФБиХ. (Независни новине - 03/09/05; Уебсайт на правителството на РС, Фена, ПБС БиХ - 02/09/05)
