Турският премиер Ердоган ще посети Франция и Обединеното кралство
					01/08/2007
					 
						АНКАРА, Турция -- След като сформира кабинета си, премиерът Реджеп Тайип Ердоган ще посети Франция и Обединеното кралство, съобщиха от канцеларията му във вторник (31 юли). Ердоган ще се срещне в Лондон с британския премиер Гордън Браун, с когото ще обсъди двустранните отношения и международни въпроси. Във Франция Ердоган ще разговаря с президента Никола Саркози за кандидатурата на Турция за членство в ЕС. 
						Също във вторник Партията на справедливостта и развитието (ПСР) на Ердоган даде премерен отговор на направения в понеделник коментар на началник-щаба на турската армия генерал Яшар Буюканът, който подчерта подкрепата на армията за президент, предан на секуларизма. Въпреки очакванията, че изявленията на Буюканът ще възобновят напрежението между подкрепящата светските устои армия и произхождащата от политическия ислям ПСР, заместник-премиерът Мехмет Али Шахин каза, че цени мнението на Буюканът. (Заман - 01/08/07; Джиханнюз, Дунаягазетеси, БТА, Информационна агенция Тренд, Ройтерс - 31/07/07)
