Външният министър на БиХ Алкалай и заместник-министрите отказват да подадат оставка
					28/04/2008
					 
						САРАЕВО, Босна и Херцеговина (БиХ) -- Външният министър Свен Алкалай, заместник-министърът на отбраната Игор Чрънадак и заместник-министърът по гражданските въпроси Сенад Сепич отказаха да подадат оставка в петък (25 април) въпреки решение на Централната избирателна комисия (ЦИК) на БиХ да им забрани да заемат държавни длъжности в продължение на четири години. ЦИК съобщи, че при тримата е установен конфликт на интереси, тъй като те или техни близки роднини, са участвали в компании, които са извършвали бизнес с държавни ниституции. Алкалай е заявил пред репортери, че смята становището за политически мотивирано, тъй като някои политически партии, и по-специално сръбските, са започнали кампания срещу него отдавна. ЦИК първо изрази загриженост по отношение на тримата по време на процеса по проверката на кандидатите в началото на годината. (Независне Новине, Дневни Аваз - 26/04/08; Фена, РТРС - 25/04/08)
