Словения постави условия за международен арбитраж с Хърватия относно границите 
					22/08/2007
					 
						ЛЮБЛЯНА, Словения -- Според съобщенията правителството е поставило три условия, които трябва да бъдат изпълнени, за да може да започне какъвто и да било международен арбитраж с Хърватия за решаване на споровете за общата граница. Източници от външното министерство, цитирани в сряда (22 август), са казали, че Словения иска процедурата да включва всички граници, както морски, така и сухоземни. Властите настояват също преговорите да включват и съседните територии и да се вземе под внимание статуквото към 26 юни 1991 г., когато Словения и Хърватия напуснаха Югославия. 
						Досега са провеждани само неформални разговори между правителствата на Словения и Хърватия. Не е направено официално потвърждение дали арбитраж изобщо ще има. (РТВ, ХРТ - 22/08/07)
