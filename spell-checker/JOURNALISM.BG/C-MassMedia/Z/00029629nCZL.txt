Италиански сенатори обсъждат в Тирана интеграцията в НАТО и ЕС
					17/03/2009
					 
						ТИРАНА, Албания -- В понеделник (16 март) членовете на италианския сенат, които са на посещение в страната, поздравиха Албания за решимостта й да осъществи свързаните с НАТО военни реформи и окуражиха страната да продължи напред към интегрирането си в ЕС. Сенаторите, членове на италианската делегация в Парламентарната асамблея на НАТО, се срещнаха с членове на комисията по сигурността на албанския парламент.
						Междувременно в понеделник на конференция в Тирана представителят на ОССЕ в Албания Роберт Бош описа потенциален двоен ефект от световната икономическа криза. Той каза, че тя може да застраши обществената сигурност в Албания, както и да дестабилизира икономиката. Той подчерта също така важността на изпращането на парични средства в Албания от албанската диаспора. 
						Други новини -- В понеделник полицията задържа трима заподозрени трафиканти на хора в източното село Корча. Според обвиненията те са взели от петима албанци по 6000 евро, за да им помогнат да преминат в съседна Гърция. (Шекули, АТШ, Balkan Web, Нюз 24, Ора Нюз, Топ Ченъл, Алсат - 16/03/09)
