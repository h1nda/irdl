Сръбското правителство обсъди сигурността
					15/10/2010
					 
						БЕЛГРАД, Сърбия -- Властите трябва да продължат борбата срещу организираните престъпни групи, екстремистките групи и други организации, които се опитват да нарушат обществения ред или спокойствието, бе заключението на правителството след заседанието му в четвъртък (14 октомври). В изявление на кабинета се добавя, че онези, които са участвали в неотдавнашните безредици, трябва да бъдат изправени пред правосъдието. Той също отправя похвала към полицията за проявения професионализъм при справянето с насилието, което избухна близо до гей парада в Белград в неделя. Според властите около 6 000 души са се сблъскали с 5 000 полицаи. Повече от 150 души са били ранени и са нанесени значителни имуществени щети. Въпреки това според правителството положението като цяло е стабилно. (Бета, Taнюг, РТС - 14/10/10)
