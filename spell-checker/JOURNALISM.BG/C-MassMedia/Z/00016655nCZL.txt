Ердоган, Берлускони и Путин откриха газопровода "Син поток" 
					18/11/2005
					 
						САМСУН, Турция -- Премиерът Реджеп Тайип Ердоган, италианският премиер Силвио Берлускони и руският президент Владимир Путин се срещнаха в четвъртък (17 ноември) в турското пристанище Самсун на церемония по откриването на най-дълбокия подводен тръбопровод в света "Син поток". Газопроводът е построен съвместно от трите страни, ще пренася около 16 млрд. кубически метра руски газ годишно, а дължината му е над 1200 км -- от Ставропол в Русия до Анкара. Първите количества газ преминаха през тръбопровода преди две години, но церемонията по откриването му закъсня заради проточилите се спорове за цените и по технически въпроси. (Търкиш дейли нюз, Ню йорк таймс, Москоу таймс - 18/11/05; РИА Новости, Би Би Си, НТВ, АП - 17/11/05)
