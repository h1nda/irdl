Букурещ очаква ЕК да одобри нов пакет с помощи през декември 
					02/11/2004
					 
						БУКУРЕЩ, Румъния -- Държавният секретар в Министерството на земеделието Николае Истудор заяви в понеделник (1 ноември), че Европейската комисия се очаква да одобри три нови проекта на обща стойност 224 млн. евро през декември в рамките на Специалната присъединителна програма за селското стопанство и развитието на селските райони. Според Истудор 157 млн. евро ще бъдат отделени за подкрепа на лесовъдството, 41 млн. евро за подобряване качеството на храните, а останалото ще се задели, за да се финасира създаването на сдружения на производители. Оползотворяването на помощта се планира да започне през януари. (Медиафакс, Ромпрес - 01/11/04)
