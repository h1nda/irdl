Прокурорите имат още 100 дни, за да изложат аргументите на обвинението срещу Милошевич
21/05/2003
 
ХАГА, Холандия -- Трибуналът на ООН реши във вторник (20 май) да даде на прокурорите по делото срещу Слободан Милошевич още 100 дни, за да приключат изложението на своите аргументи по делото срещу бившия президент. Въпреки че тази фаза трябваше да приключи миналата седмица, съдиите се съгласиха с обвинението, че " ще бъде в интерес на правосъдието да се променят сроковете .. за да се даде повече време за призоваване на още свидетели." Те отказаха обаче да дадат още 200 дни, каквото бе искането на обвинението. Процесът срещу Милошевич започна през февруари 2002 година. Обвиняемият досега е пропуснал 54 заседателни дни поради заболяване. Решението на съдиите вероятно ще отложи края на представянето на аргументите на обвинението за 2004 година. (АП, АФП, Ройтърс, Си Ен Ен, Танюг, Би Би Си - 20/05/03)
