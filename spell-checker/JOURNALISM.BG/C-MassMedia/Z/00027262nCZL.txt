Според Ляич все още няма следи, които да водят към Младич
					01/08/2008
					 
						БЕЛГРАД, Сърбия -- Ръководителят на националния съвет на Сърбия за връзки с Трибунала на ООН за военни престъпления Расим Ляич заяви в четвъртък (31 юли), че все още е твърде рано да се каже дали арестът на Радован Караджич може да доведе до установяване на местонахождението на бившия босненски сръбски командир Ратко Младич. "Нереалистично би било да смятаме, че подобно разследване може да разкрие следи, водещи към Ратко Младич," каза той. Ляич обеща, че издирването на Младич и другия беглец, Горан Хаджич, ще продължи в съответствие с поетите от Сърбия международни задължения. Той добави, че предвид ареста на Караджич миналата седмица сръбските власти очакват положителен доклад от главния прокурор на Трибунала на ООН Серж Брамерц до Съвета за сигурност на ООН и до Съвета на министрите на ЕС.
						По време на посещението си в Сараево американският специален пратеник по въпросите на военните престъпления Клинт Уилямсън заяви, че Вашингтон ще продължи да оказва натиск върху Сърбия за възможно най-бързото екстрадиране на Младич и Хаджич. "Историята няма да приключи, докато останалите двама продължават да бъдат на свобода," каза Уилямсън пред всекидневника “Дневни Аваз”. (B92, Фонет, Танюг, Дневни Аваз - 31/07/08)
