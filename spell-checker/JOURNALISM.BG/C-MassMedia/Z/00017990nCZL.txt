МНСБЮ проверява присъствието на обвиняеми на погребението на Милошевич
					22/03/2006
					 
						БЕЛГРАД, Сърбия и Черна гора -- Говорителката на Трибунала на ООН в Белград, Александра Миленов, заяви във вторник (21 март), че Трибуналът проверява присъствието на трима обвиняеми -- Никола Саинович, Драголюб Ойданич и Небойша Павкович -- на погребението на Слободан Милошевич в Пожаревац в събота. Ще се проверява дали те са спазили правилата на Трибунала за освобождаването им под гаранция до процеса. Те са длъжни да не напускат Белград. Сръбското правителство заяви, че те са напуснали града с разрешение на министерството на правосъдието по конкретен повод. (Данас, Политика - 22/03/06; РТС - 21/03/06)
