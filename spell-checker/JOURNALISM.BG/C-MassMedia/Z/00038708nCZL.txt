Планове за приватизация станаха причина за нови протести в Гърция 
					31/05/2011
					
						АТИНА, Гърция -- Пристанищата ще бъдат блокирани в продължение на четири часа във вторник (31 май) поради протести на работниците срещу правителствените планове за приватизация. Пристанищните работници ще се съберат пред министерството на търговския флот в Атина. В понеделник около 300 служители на телекомуникационната компания ОТЕ блокираха входа на офиса на компанията в центъра на столицата в знак на протест срещу плановете на правителството за приватизацията й. Служителите на „Хеленик Постбанк”, която също е включена в списъка за приватизация, обявиха 24-часова стачка във вторник, след като проведоха шествие в Атина в понеделник. (Имерисия, Елефтеротипия, Нафтемборики, Етнос, Катимерини - 31/05/11)
