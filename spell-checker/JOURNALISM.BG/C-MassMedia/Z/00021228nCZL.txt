Босненски съд осъди организатори на неосъществен бомбен атентат
					11/01/2007
					 
						САРАЕВО, Босна и Херцеговина (БиХ) -- В сряда (10 януари) държавният съд осъди трима мюсюлмански екстремисти за планиране на самоубийствен бомбен атентат в Европа. Според присъдата Мирсад Бекташевич, на 19 години, който е роден в Сърбия, но живее в Швеция, живеещият в Дания турски гражданин Абдулкадир Джесур, на 21 години, и босненският гражданин Байро Иканович, на 29 години, са планирали нападение срещу неуточнен обект с цел оказване на натиск върху европейските правителства да изтеглят войските си от Ирак и Афганистан. При ареста им през 2005 г. полицията е конфискувала експлозиви, огнестрелни оръжия и видеозапис, показващ как се правят бомби. Бекташевич бе осъден на 15 години и четири месеца, Джесур получи 13 години и четири месеца, а Иканович бе осъден на осем години затвор. (Независне Новине - 11/01/07; Ройтерс, ПБС БиХ, РТРС, Pincom.info - 10/01/07)
