Жените в Турция протестират срещу насилието 
					09/03/2011
					 
						АНКАРА, Турция – Хиляди жени се събраха по улиците на различни градове в цяла Турция на международния ден на жената във вторник (8 март), за да протестират срещу убийствата и изтезанията, на които са подложени жените в страната. Около 2 000 жени участваха в демонстрация в центъра на Анкара с искания за по-строги закони срещу извършителите на така наречените „убийства на честта”. Няколкостотин жени се събраха на площад "Таксим" в Истанбул и издигнаха същите искания. (Хюриет - 09/03/11; Си Ен Ен Тюрк, Джумхуриет - 08/03/11)
