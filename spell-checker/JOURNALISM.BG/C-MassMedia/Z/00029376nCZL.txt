Терористична групировка пое отговорността за атентата срещу гръцки телевизионен канал
					22/02/2009
					 
						АТИНА, Гърция -- Терористична групировка, наречена "Секта на революционери" пое отговорността в събота (21 февруари) за атентат срещу телевизионния канал "Алтер" миналата седмица. Никой не бе ранен във вторник, когато четими маскирани мъже стреляха по сградата, а поставената от тях бомба бе обезвредена. Представител на организацията се обадил в редакцията на вестник "Та Неа", за да поеме отговорност. 
						В декларация, публикувана в "Та Неа" в събота, организацията твърди, че атентатът е имал за цел да предупреди всички журналисти, че сега те са мишена. "Този път ние сме на входната ви врата, следващия ще ви намерим вътре в дома ви", се казва в декларацията . На 3 февруари, групировката заяви, че поема отговорност за престрелката в полицейско управление в атиннското предградие Коридалос. (AФП, Та Неа - 21/02/09)
