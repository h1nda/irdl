Босненско-сръбското правителство заяви, че програмата за събиране на оръжията протича успешно
22/02/2004
 
БАНЯ ЛУКА, Босна и Херцеговина (БиХ) -- Босненско-сръбското правителство обяви в петък (20 февруара), че програмата за доброволно предаване на оръжията до момента протича успешно. Полицията е събрала 2225 пушки, 347 гранатомета, 5320 ръчни гранати, 1299 противопехотни мини, няколкостотин експлозивни устройства, 500 кг експлозиви и 564515 патрона за малокалибрени оръжия, съобщи говорител.
В други новини, говорител на полицията заяви, че полицейските сили на Република Сръбска ще бъдат съкратени с оглед изпълнение на изискванията за интеграция в ЕС. Около 621 офицери и помощен персонал ще бъдат освободени на 1 март. Правителството е отделило близо 2 млн. евро за изплащане на обещетения на съкратените. (AФП - 20/02/04)
