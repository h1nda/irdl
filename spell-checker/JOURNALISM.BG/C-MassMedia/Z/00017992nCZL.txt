Кабинетът на РС предлага специален съд да поеме делата за организирана престъпност
					22/03/2006
					 
						БАНЯ ЛУКА, Босна и Херцеговина (БиХ) -- Правителството на Република Сръбска прие във вторник (21 март) и внесе в парламента изменения, предвиждащи създаването на специален съд и прокуратура, които да се занимават с делата за организирана престъпност. Премиерът Милорад Додик заяви, че измененията имат за цел засилване на борбата с организираната престъпност, което е приоритет на новия кабинет. Също във вторник правителството одобри промени в закона за приватизацията и ги внесе в парламента. (Независне Новине - 22/03/06; РТРС - 21/03/06)
