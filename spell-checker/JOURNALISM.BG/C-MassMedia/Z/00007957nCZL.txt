Сръбското правителство одобри декларация по Косово
12/08/2003
 
БЕЛГРАД, Сърбия-Черна Гора -- Сръбското правителство е одобрило декларацията по Косово и ще я внесе за обсъждане в парламента, съобщи Воислав Кощуница, лидер на Демократическата партия на Сърбия (ДПС). Кощуница е и председател на Коалицията " Повратак", която създаде работната група, изработила декларацията. Текстът включва ръководните правила по Косово-Метохия, предложени от Небойша Чович, ръководител на Координационния център, както и предложения на кабинета и на ДПС.
Други новини: премиерът на Косово Байрам Реджепи разкритикува идеята за включване на Косово в новата сръбска конституция, посочвайки, че това само може да възпрепятства диалога между Белград и Прищина. Алиансът за бъдещето на Косово отиде по-нататък и поиска от косовските власти да отнесат въпроса до Съвет за сигурност на ООН и Европейската комисия. (Бета - 12/08/03; Танюг- 11/08/03)
