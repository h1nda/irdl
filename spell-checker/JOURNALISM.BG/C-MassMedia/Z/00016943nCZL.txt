В Сараево е представен наръчник за хармонизиране на законодателствата на БиХ и ЕС
					14/12/2005
					 
						САРАЕВО, Босна и Херцеговина (БиХ) -- Началникът на Дирекцията по евроинтеграция на БиХ, Осман Топчагич, представи във вторник (13 декември) в Сараево наръчник за хармонизиране на законодателството на БиХ с това на ЕС. По време на пресконференция с посланика на Европейската комисия Майкъл Хъмфрис Топчагич каза, че ръководството ще осигури практически и полезни насоки за юристите, държавните служители и политиците в БиХ в процеса на присъединяване към ЕС. За да хармонизира бързо законите, БиХ трябва да приема между 100 и 150 нови закона и изменения на месец. 
						Други новини -- Министерството на гражданската администрация на БиХ обяви във вторник, че експертната група, която работи по законопроект за висшето образование на държавно ниво, е завършила пълния текст на проекта. Законопроектът ще бъде предаден на правителството за одобрение. (Дневни аваз - 14/12/05; НТВ Хаят - 13/12/05)
