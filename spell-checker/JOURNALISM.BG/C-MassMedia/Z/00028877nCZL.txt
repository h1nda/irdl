Главният прокурор на Хагския трибунал Брамерц обвини Загреб, че крие важни доказателства за операция "Буря"
					04/01/2009
					 
						ЗАГРЕБ, Хърватия -- Главният прокурор на Хагския трибунал за военни престъпления Серж Брамерц заяви в петък (2 януари) , че "някои хора" в Хърватия умишлено крият доказателства срещу тримата хърватски генерали Анте Готовина, Младен Маркач и Иван Чермак. Тримата ще бъдат обвинени от Хагския трибунал за военни престъпления по време на офанзивата на хърватската армия, известна като операция "Буря" през 1995 г. Имаме основания да смятаме, че някой прикрива важни доказателства, заяви Брамерц за загребския всекидневник "Вечерни Лист". Стотици сръбски цивилни лица загинаха по време на операция "Буря", която започна на 4 август 1995 г. и приключи с елиминирането на самопровъзгласилата се Република Сръбска Крайна.
						Други новини - Отделът срещу корупцията на хърватската полиция обвини 23 души, включително девет професори от икономическия факултет на Загребския университет, в корупция съобщиха медиите в петък. Заподозрените са вземали подкупи от студенти срещу по-високи бележки на изпити. (Радио Сърбия, Блиц - 03/01/09, Вечерне Лист - 02/01/09, Ройтерс, ХИНА, БТА - 02/01/09)
