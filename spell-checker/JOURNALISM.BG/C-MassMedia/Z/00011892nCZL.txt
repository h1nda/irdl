Гърция заклеймява насилието по време на футболен мач с Албания 
					06/09/2004
					 
						АТИНА, Гърция -- Правителството категорично осъди насилието в неделя (5 септември), последвало футболния мач в събота вечерта между националните отбори на Гърция и Албания. Феновете се сбиха, след като Албания спечели мача. Един албанец бе убит, а няколко души - ранени, шестима от които албанци. Говорителят на правителството Теодорос Русопулос каза, че насилието няма нищо общо с духа на спортсменство и дружба, демонстирани неотдавна по време на Олимпиадата. (Ройтърс, АНА, АТА, Косово нюз - 05/09/04)
