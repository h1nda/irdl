Лидерът на кипърските турци се срещна с председателя на ЕК Барозу
					08/01/2010
					 
						БРЮКСЕЛ, Белгия -- Лидерът на кипърските турци Мехмет Али Талят се срещна в сряда (6 януари) с председателя на Европейската комисия Жозе Мануел Барозу, за да обсъди хода на преговорите за обединяване на разделения остров. Талят каза по-късно, че кипърските турци са решени да намерят решение на въпроса, и призова ЕС да бъде "по-активен" в усилията за прекратяване на изолацията им. Талят и кипърският президент Деметрис Христофиас ще възобновят преговорите за обединяване идната седмица. (Уърлд Булетин, Анадолска информационна агенция - 07/01/10)
