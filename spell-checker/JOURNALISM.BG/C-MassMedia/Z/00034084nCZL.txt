Хърватски блогер беше задържан
					08/04/2010
					 
						ЗАГРЕБ, Хърватия -- В сряда (7 април) полицията задържа изтъкнат експерт по комуникации във връзка с изтичане на информация по интернет за регистъра на ветераните от войната. Марко Ракар беше отведен в полицейски участък за разпит, а апартаментът му беше претърсен. Ракар беше освободен преди полунощ. Полицията е започнала разследване, след като части от поверителен списък, съдържащ имена на хора, служили в армията па време на войната от 1991-1995 г., се появиха на един уебсайт във вторник.
						Ракар, който е много известен блогер, беше номиниран за съветник на президента Иво Йосипович, но назначението му отпадна поради данъчни проблеми. (ХРТ, Нова ТВ, Ютарни Лист, Вечерни Лист, Индекс - 07/04/10)
