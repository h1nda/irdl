Путин ще присъства на срещата между Русия и Съвета на НАТО в Букурещ
					28/03/2008
					 
						МОСКВА, Русия -- Президентът Владимир Путин ще участва в срещата на високо равнище на НАТО в Букурещ, на която е планирана среща между Русия и Съвета на НАТО, потвърди в четвъртък (27 март) външният министър Сергей Лавров. Освен това Путин и неговият американски колега Джордж Буш ще се срещнат в руски черноморски курорт няколко дни след срещата на високо равнище. Очаква се някои от темите да бъдат ядрената програма на Иран и предложената от САЩ система за противоракетен щит за части от Централна и Източна Европа.
						В интервю в четвъртък за националния румънски телевизионен канал ТВР1 Буш каза, че вярва, че срещата с Путин ще доведе до постигането на компромис за системата за противоракетна отбрана. Той прогнозира още, че срещата на високо равнище на НАТО ще бъде успешна въпреки наличието на някои "предизвикателства". (Найн o’клок - 28/03/08; Ромпрес, Медиафакс, Hotnews.ro, АФП - 27/03/08)
