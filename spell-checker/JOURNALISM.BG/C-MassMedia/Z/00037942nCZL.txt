Турция твърди, че оръжейната доставка, открита в Дубай, е незаконна
					27/03/2011
					 
						АНКАРА, Турция - Турското правителство съобщи в петък (25 март), че доставката на оръжие, турско производство, очевидно предназначена за Йемен, е незаконна. "Оръжейната доставка не е била разрешена от турските власти", заяви говорителят на Външното министерство Селчук Юнал. Турция спазва стриктна политика за износа на оръжие, особено по отношение на страни, в които има безредици. Води се следствие. 
						Доставката е била засечена в Дубай. Властите там твърдят, че е съдържала около 16 000 пистолети, произведени в Турция. (Aнадолска информационна агенция, Хюриет, НТВ, Заман - 25/03/11)
