ЕК официално призова БиХ да ускори реформите 
					27/01/2006
					 
						САРАЕВО, Босна и Херцеговина (БиХ) -- Европейската комисия (ЕК) вече губи търпение да чака БиХ да приеме необходимия закон за обществените радио и телевизия, предупреди директорът на Европейската комисия (ЕК) за Западните Балкани Райнхард Прибе в четвъртък (26 януари). След първото заседание на Групата за мониторинг на процеса на реформи, която ще следи за изпълнението на реформите и сътрудничеството с трибунала на ООН за военни престъпления, Прибе каза, че ЕК предпочита да не й се налага да отлага преговорите по Споразумението за стабилизация и асоцииране поради липса на напредък в реформите.
						Също в четвъртък министерският съвет на БиХ реши, че постоянното седалище на Държавната агенция за разследване и охрана ще бъде в община Лукавица в източната част на Сараево. Миналата седмица върховният представител Пади Ашдаун предупреди, че ефективността на агенцията може да бъде застрашена, ако мястото на седалището й не бъде избрано бързо. (Дневни аваз, Независне новине - 27/01/06; РТРС, ПБС БиХ, Фена - 26/01/06)
