ДПК на Косово провежда конгрес
					24/10/2010
					 
						ПРИЩИНА, Косово -- Управляващата Демократическа партия на Косово (ДПК) провежда конгрес в неделя (24 октомври) за избор на нови лидери и за да обсъди работата на партията през последните пет години, заяви представителят на ДПК Енвер Ходжа на пресконференция в събота. Ходжа заяви, че той няма информация дали ще има други кандидати за лидер на ДПК освен сегашния лидер Хашим Тачи. Партията също се очаква да обсъди институционалната криза, провокирана от решението на Демократическата лига на Косово преди една седмица да напусне управляващата коалиция. (Taнюг, Блиц, Експрес, Koха.нет, Teлеграфи - 23/10/10)
