Правителството на БиХ не спази поставения от СВП краен срок за изготвяне на законопроекта за разузнаването
16/12/2003
 
САРАЕВО, Босна и Херцеговина (БиХ) -- Правителството на БиХ не представи в парламента на БиХ до понеделник (15 декември), крайния срок, поставен от Службата на Върховния представител, законопроект за разузнаването. Съобщава се, че Правителственият комитет по вътрешните работи не е могъл да постигне съгласие и дискусията е била отложена за петък. Всекидневникът от Баня Лука &lt;I&gt;Независни новине &lt;/I&gt; цитира премиера на БиХ Аднан Терзич, според когото законът е бил блокиран поради двете напълно противоположни позиции по законопроекта от страна на двете автономни области. Той подсказа, че Върховният представител Пади Ашдаун може би ще трябва да се намеси.
Други новини: в понеделник правителството на република Сръбска създаде специална Комисия за истината, която ще разследва събитията в Сребреница през 1995 г. При клането са били избити повече от 7000 мъже и деца мюсюлмани. (БТА - 16/12/03; Източници на СВП, Независне новине - 16/12/03; БХТВ, РТРС, правителствен уеб-сайт на РС - 15/12/03)
