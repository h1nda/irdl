Посланикът на САЩ каза, че въпросът за статута на Косово е приключен 
					14/04/2010
					 
						ПРИЩИНА, Косово -- Във вторник (13 април) посланикът на САЩ в Прищина Кристофър Дел отново подчерта позицията на Вашингтон, че статутът на Косово като суверенна държава е приключен въпрос и Сърбия трябва да спре да настоява за нови преговори по него. Дел каза, че всяко време е подходящо за разговори между съседните страни, и призова за диалог по практически въпроси. Коментирайки стратегията за доминираното от сърбите Северно Косово, Дел каза, че тя има пълната подкрепа както на САЩ, така и на ООН, но осъществяването й изисква време. Дел беше на посещение в новата община Клокот, която беше създадена след местните избори през ноември. (Зери, Коха Диторе, Епока е Ре, Косова Сот - 14/04/10)
