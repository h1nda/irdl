Вътрешният министър на Сърбия Дачич предупреди за възможни погранични нападения от косовски албанци
					23/11/2008
					 
						БЕЛГРАД, Сърбия -- Вътрешният министър Ивица Дачич предупреди в събота (22 ноември), че Сърбия ще реагира твърдо на всеки опит от страна на албанските сепаратисти от Косово да застрашат граничната сигурност. Той се позова на съобщения за възможни опити от страна на "терористични групи на албански сепаратисти" да нарушат сигурността по административната граница и да извършат нападения в Сърбия. Тази информация идва във време, когато "Сърбия печели дипломатическите битки в Общото събрание на ООН и след съобщението, че Генералният секретар на ООН Бан Ки Мун ще приеме исканията на Сърбия [за мисията на ЕС ЮЛЕКС в Косово]," заяви Дачич по време на обиколка на няколко граничнопропускателни пункта.
						Други новини - В събота бившият премиер на Косово Агим Чеку заяви, че неговата млада страна скоро ще създаде свои собствени въоръжени сили, за да гарантират вътрешната сигурност. Чеку, който в миналото командваше и Армията за освобождение на Косово, заяви за телевизия Палма Плюс, че тези сили ще бъдат "нещо между армия и полиция". (Taнюг, РТС, Б92, Палма Плюс, Бета, Maкфакс - 22/11/08)
