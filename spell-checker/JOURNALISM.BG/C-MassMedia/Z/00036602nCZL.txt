Сръбското правителство ще окаже помощ на пострадалото от земетресение Кралево 
					04/11/2010
					 
						БЕЛГРАД, Сърбия -- В сряда (3 ноември) властите в централният град Кралево обявиха извънредно положение след земетресението със сила 5,4 по скалата на Рихтер, което разтърси района. Двама души загинаха, а десетки бяха ранени при земетресението. Някои части на града са все още без вода и електричество. Президентът Борис Тадич посети района и обеща помощ. Правителството отдели 47 000 евро за краткосрочна помощ за възстановяване на града. Министър-председателят Мирко Цветкович каза, че ще бъде отделена и допълнителна помощ след пълната оценка на щетите. 
						Междувременно земетресение с магнитуд 3,2 по скалата на Рихтер разтърси Загреб в сряда; неговият епицентър е бил на около 20 км югозападно от столицата. Не се съобщава за щети и жертви. (РТС, Бета, Танюг - 03/11/10)
