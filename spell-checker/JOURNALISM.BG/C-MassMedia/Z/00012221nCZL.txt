Прокурори разследват твърдения за корупция на висши български магистрати
					06/10/2004
					 
						СОФИЯ, България -- Главният прокурор Никола Филчев заяви във вторник (5 октомври), че прокуратурата е започнала проверки на серия от сигнали относно висши магистрати, подадени от вътрешното министерство. Той посочи, че в предполагаемата корупция са замесени прокурори, съдии и следователи, но отказа да конкретизира информацията, позовавайки се на това, че проверките текат в момента. Завършването на съдебната реформа се разглежда като решаващ фактор при планираното присъединяване на страната към ЕС през 2007 г. (Сега - 06/10/04; бТВ, Медиапул - 05/10/04)
