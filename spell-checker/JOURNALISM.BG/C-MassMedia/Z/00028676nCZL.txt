Черна гора ще подаде този месец молба за членство в ЕС
					12/12/2008
					 
						ПОДГОРИЦА, Черна гора – Правителството отново повтори в четвъртък (11 декември), че планира да подаде молба за членство в ЕС до края на годината. „Предприемайки тази стъпка, Черна гора се ангажира с процеса на присъединяване и стратегическата цел на изграждане на обединена Европа,” се казва в официално изявление.
						Други новини – Медиите предадоха в четвъртък, че мисия на МВФ, която е на посещение в Черна гора, е предупредила, че страната може да има проблеми с финансирането на публичния сектор без сериозни преки чуждестранни инвестиции. Представители на МВФ са казали също, че проектобюджетът на страната за 2009 г. е „нереалистичен” и „залага високи очаквания”. Те казаха, че очакват спад в публичните разходи и повишаване на държавния дълг. (Ройтерс, РТЧГ, Бета, Б92 - 11/12/08)
