В писмо Караджич твърди, че е невинен
					01/07/2009
					 
						ХАГА, Холандия -- Бившият босненски сръбски лидер Радован Караджич заявява в писмо, изпратено във вторник (30 юни) до Трибунала за военни престъпления в Хага, че е невинен по 11-те точки на обвинението срещу него. Караджич, който ще трябва да отговаря по обвинения в геноцид, убийства и изтезания, свързани с конфликта от 1992-1995 г. в Босна и Херцеговина, преди отказваше да заяви дали се признава за виновен. Делото срещу него се очаква да започне в края на август. (Б92, ФоНет, АП - 30/06/09)
