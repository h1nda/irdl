Белград е домакин на годишната среща на ЕБВР
					22/05/2005
					 
						БЕЛГРАД, Сърбия-Черна гора -- Белград е домакин на годишната среща на високо равнище на ЕБВР, която започна в петък (20 май) и ще продължи до неделя. Президентът на ЕБВР Жан Льомиер заяви, че банката е избрала Белград за домакин на двудневната среща, за да насърчи продължаването на икономическите реформи и позитивните промени в региона. В петък ЕБВР се съгласи да отпусне на Сърбия-Черна гора два заема на обща стойност 88 млн. евро. Междувременно Европейската инвестиционна банка съюбщи, че ще предостави на Сърбия заем от 251 млн. евро за строителство на нови училища и подобряване на транспортната система. (Политика - 22/05/05; Данас, AП - 21/05/05; Б92, AП - 20/05/05)
