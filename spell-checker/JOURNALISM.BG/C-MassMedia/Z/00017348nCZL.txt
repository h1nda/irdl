Британският външен министър Стро ще посети Кипър, Турция и Гърция 
					24/01/2006
					 
						АТИНА, Гърция -- Британският външен министър Джак Стро ще посети тази седмица Кипър, Гърция и Турция. Ситуацията в Кипър ще бъде главна тема на разговорите, заедно с въпроси, свързани с ЕС. Гърция предпазливо приветства посещението, като каза, че то би могло да подобри положението. Генералният секретар на ООН Кофи Анан похвали инициативата, като каза, че тя ще "допълни" усилията на ООН да бъде посредник при уреждането на проблема. Президентът на кипърските гърци Тасос Пападопулос обаче отказа да се срещне с външния министър поради намеренията на Стро да разговаря с лидера на кипърските турци Мехмет Али Талат.
						Междувременно, според съобщения в медиите от Анкара от вторник, Турция търси помощта на Москва за прекратяване на международната изолация кипърските турци. Русия е постоянен член на Съвета за сигурност на ООН. (EU Observer, НТВ, Катимерини - 24/01/06; АФП, Уеб сайт на ООН, TurkishPress.com, Turks.US, АНА - 23/01/06)
