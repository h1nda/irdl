ЕС дава ход на разследване за измама в дейността на румънски министър
03/09/2003
 
БУКУРЕЩ, Румъния -- Европейската комисия (ЕК) съобщи във вторник (2 септември), че започва разследване, за да определи как договори на ЕК на стойност 150,000 евро са били сключени с членове на семейството на румънския министър за европейска интеграция Хилдегард Пувак. Центърът на ЕС "Леонардо да Винчи" е финансирал четири проекта, предложени от съпруга и сина на министърката. Първоначално Пувак отхвърли обвиненията, твърдейки ,че средствата са били отпуснати преди назначаването й на съответния пост през декември 2000 година. Разкрито бе обаче, че членовете на семейството й са кандидатствали за финансиране на два от проектите през 2001 година. Министърката приветства решението да се изпратят одитори на ЕК, за да се изясни ситуацията. Управляващата Социалдемократическа партия изрази пълната си подкрепа за Пувак. (АКТ Медиа - 03/09/03; АФП, Ромпрес, Медиафакс - 02/09/03)
