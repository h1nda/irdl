Премиерът на РС и посланикът на ОССЕ обсъждат реформите в БиХ
25/02/2003
 
БАНЯ ЛУКА, Босна и Херцеговина (БиХ) -- Министър-председателят на Република Сръбска (РС) Драган Микеревич и ръководителят на мисията на ОССЕ в БиХ Робърт Бикрофт се срещнаха в понеделник (24 февруари), за да обсъдят процеса на реформите в БиХ. Разговорите се фокусираха предимно върху постигнатия до този момент напредък в образованието, човешките права, отбраната и изграждането на демокрацията, както и върху необходимостта от по-нататъшни реформи по пътя към интеграция в ЕС. Микеревич и Бикрофт заявиха, че създаването на Постоянен комитет по военните въпроси на БиХ е стъпка напред в изпълнението на критериите за членство в програмата на НАТО Партньорство за мир. (Източници на СВП - 25/02/03; ПБС БиХ, уебсайт на правителството на РС, СРНА, БиБиСи - 24/02/03)
