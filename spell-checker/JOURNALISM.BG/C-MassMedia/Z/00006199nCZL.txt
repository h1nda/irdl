Щайнер обсъжда с косовските сърби евентуални разговори с Белград
06/03/2003
 
ПРИЩИНА, Косово, Сърбия-Черна гора -- Ръководителят на ЮНМИК Михаел Щайнер се срещна с косовските сръбски политици в сряда (5 март), за да обсъди евентуалния диалог между Прищина и Белград. Щайнер и представителите на коалицията "Завръщане" изразиха общо съгласие за необходимостта от такива разговори. Сръбските политици обаче заявиха, че подкрепят позицията на Белград за провеждане на предварителни консултации преди започването на официалните разговори. Върховният представител на ЕС по сигурността Хавиер Солана, който се срещна в Брюксел с федералния министър на външните работи Горан Свиланович, също изрази подкрепа за диалога между Белград и Прищина. (Б92, ФоНет, Танюг - 05/03/03)
