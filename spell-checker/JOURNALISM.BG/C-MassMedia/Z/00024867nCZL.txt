Дел Понте каза, че провалите на опитите за арестуване на Младич и Караджич "слагат петно" върху нейните усилия
					14/12/2007
					 
						ХАГА, Холандия -- "Фактът, че Ратко Младич и Радован Караджич са все още на свобода, е петно върху нашата работа, петно върху всички тези големи постижения", каза напускащата поста главен прокурор на Трибунала на ООН за военни престъпления Карла дел Понте по време на прощалната си пресконференция в четвъртък (13 декември). Тя използва възможността отново да призове ЕС да се въздържи от подписването на Споразумение за стабилизация и асоцииране със Сърбия, докато босненският сръбски военновременен лидер Младич не бъде арестуван. Дел Понте отново подчерта своята позиция, че Младич се намира в непосредствения обхват на Белград, и предупреди, че ако ЕС не използва влиянието си сега, Младич никога няма да бъде изправен пред правосъдието. Дел Понте освобождава поста на 31 декември след осем години на поста. Тя ще бъде наследена от белгийския прокурор Серж Брамерц. (Ротерс, Би Би Си, Танюг Бета, РТРС, ПБС, АП, АФП, Дойче Веле - 13/12/07)
