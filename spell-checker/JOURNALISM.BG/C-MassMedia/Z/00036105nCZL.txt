Доклад констатира, че 238 деца са починали в държавни домове в България
					21/09/2010
					 
						СОФИЯ, България -- Общо 238 деца са починали в държавни домове в цялата страна през изминалото десетилетие, се казва в доклад на Българския хелзинкски комитет от понеделник (20 септември). Според документа три четвърти от смъртните случаи е можело да бъдат предотвратени: 31 са били причинени от глад, 84 в резултат на изтощение, а две деца са починали вследствие на насилие. В някои случаи децата са били завързвани към леглата или инвалидните си колички, или са били третирани със силни упойващи медикаменти с цел "химическо обездвижване". Главният прокурор Борис Велчев заяви пред репортери в понеделник, че вече се водят разследвания във връзка със 166 от докладваните смъртни случаи. "В тези случаи има достатъчно доказателства за подозрение в престъпна небрежност," каза той. (AП, Гардиън, Новините, бТВ - 20/09/10)
