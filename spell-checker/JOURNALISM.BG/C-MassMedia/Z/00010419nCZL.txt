Председателят на комисията за реформи в отбраната: "БиХ може да изпълни всички критерии за членство в ПзМ"
08/04/2004
 
САРАЕВО, Босна и Херцеговина (БиХ) -- Председателят на комисията за реформи в отбраната на БиХ, Джеймз Локър, заяви в сряда (7 април), че според него БиХ може да изпълни всички критерии за членство в програмата на НАТО "Партньорство за мир". По време на пресконференция в Сараево Локър каза, че страната вече отговаря на военните условия. Това, което все още ни се изплъзва, сподели той, са политическите условия - като пълно сътрудничество с Трибунала на ООН за военни престъпления.
Други новини: Заместник-министърът на външните работи на БиХ Лидия Ропич съобщи в сряда, че Сараево ще бъде домакин на форум на министрите на отбраната на страните от "Процеса на сътрудничество в Югоизточна Европа" (ПСЮЕ) на 21 април. Събитието ще отбележи и предаване на едногодишното ротационно председателство на ПСЮЕ от БиХ на Румъния. (Източници на СВП, Аваз - 08/04/04; ХИНA - 07/04/04)
