Румъния ще изтегли войските си от Ирак преди Коледа
					27/03/2007
					 
						БУКУРЕЩ, Румъния -- Министър-председателят Калин Попеску Търичану обяви в понеделник (26 март) своето решение да изтегли от Ирак румънските части преди Коледа съгласно график, който ще бъде съставен съвместно с коалиционните партньори на Румъния. Търичану отбеляза, че всички страни, участващи във военните операции в Ирак, вече са заявили своите планове за намаляване на числеността на войските си. Този въпрос в продължение на много време бе източник на разногласия между него и президента Траян Бъсеску. Румъния има 605 военнослужещи в Ирак. (Зиуа - 27/03/07; Медиафакс, АФП - 26/03/07)
