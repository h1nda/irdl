Сърбия и Черна гора започват процес на разделяне
					05/06/2006
					 
						БЕЛГРАД, Сърбия и Черна гора -- Сърбия и Черна гора започнаха процеса на разделянето си в неделя (4 юни) с реорганизация на армията и изтегляне на военнослужещите си. Началник-щабът на обединената армия, черногорецът Любиша Йокич, бе заменен, а федералният министър на отбраната Зоран Станкович заяви, че Сърбия ще изтегли силите си от Черна гора. Черногорците, които служат в армията, ще могат да се присъединят към въоръжените сили на новата държава, които ще бъдат създадени много скоро. Всяка страна ще запази военните съоръжения на своята територия. 
						Сръбският парламент ще приеме декларация за независимост. Белград ще обсъди също назначаването на министър на външните работи, за чийто пост най-вероятните претенденти са външният министър на Сърбия и Черна гора Вук Драшкович и бившият посланик във Великобритания, Владета Янкович. Централният парламент на държавния съюз бе разпуснат, като функциите му ще се поемат от народните събрания на двете страни. Новото черногорско външно министерство обяви, че е изпратило писмо до постоянните членове на Съвета за сигурност на ООН, страните членки на ЕС, всички съседни страни и няколко основни международни институции с призив за признаване на независимостта на страната. (AП - 04/06/06)
