Хиляди се събраха в Белград, за да отбележат годишнината от убийството на Джинджич
					13/03/2008
					 
						БЕЛГРАД, Сърбия -- В сряда (12 март) хиляди сърби почетоха паметта на бившия министър-председател Зоран Джинджич, който беше застрелян преди пет години. Неговата вдовица и двете му деца -- заедно със сръбския президент Борис Тадич и други членове на Демократическата партия (ДП) на Джинджич -- положиха цветя и запалиха свещи на гроба му. Министър-председателят Воислав Кощуница положи венец пред сградата на правителството, където Джинджич бе застрелян на 12 март 2003 г. Членове на правителството и хиляди граждани се събраха, за да отбележат убийството на първия демократично избран министър-председател на Сърбия. (АФП, Политика, Бета, Танюг, Б92 - 12/03/08)
