Сръбските общини в Централно Косово се оплакват от хронично прекъсване на електроподаването
					24/10/2006
					 
						ЛИПЛЯН, Косово, Сърбия -- В понеделник (23 октомври) сръбски жители от няколко общини в Централно Косово се оплакаха от непрекъснатите ограничения в електроснабдяването, като обвиниха косовските албански власти и електрическата компания на провинцията KEK в дискриминация. Заместник-кметът на Липлян Боривое Вигневич каза, че електроснабдяването на сръбските села в общината, както и в община Стръпче, се спира до 20 часа в денонощието, докато температурите падат. Червеният кръст в община Стръпче предупреди, че е възможна хуманитарна криза, ако проблемът не се реши бързо. (Политика - 24/10/06; Танюг, РТС - 23/10/06)
