В Албания започва проект за граничен контрол, подкрепен от ООН
					28/04/2005
					 
						ТИРАНА, Албания -- В сряда (27 април) в Албания бе дадено началото на проект, насочен към засилване на граничния контрол и борбата с незаконния трафик и организираната престъпност. Подкрепен от Офиса на ООН по наркотици и престъпност и финансиран от италианския Фонд за борба с наркотиците, проектът ще помогне на властите да увеличат своите професионални и технически възможности за откриване на незаконни наркотични вещества и разкриване на други видове незаконен трафик в граничните пунктове Морине, Блата, Кафе Тана и Капщица. Той също така ще спомогне за обмена на разузнавателна информация на регионално ниво. (Албейниън дейли нюз - 28/04/05)
