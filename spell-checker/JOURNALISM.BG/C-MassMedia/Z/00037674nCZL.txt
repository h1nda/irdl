Босненски генерал бе задържан в ареста в Австрия
					06/03/2011
					 
						САРАЕВО, Босна и Херцеговина (БиХ) - Съд в австрийския град Корнойбург в петък (4 март) задържа генерала от босненската армия Йован Дивяк за 14 дни в ареста, преди екстрадирането му. Дивяк бе задържан в четвъртък на виенското летище със заповед за арест, издадена в Сърбия. Той е издирван във връзка с нападението през май 1992 г. в Сараево срещу конвой на югославската народна армия, при което загинаха повече от 40 войници. Арестуването му предизвика протест в центъра на Сараево, където около 5000 души се събраха в събота с искания за незабавното освобождаване на Дивяк. (Независне Новине, РТРС, Фена, БХРТ, Бета - 04/03/11)
