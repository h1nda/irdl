Словения заяви, че много членки на ЕС са срещу Сърбия 
					25/11/2009
					 
						ЛЮБЛЯНА, Словения -- Президентът Данило Тюрк каза във вторник (24 ноември), че холандското правителство не е единственото, което се противопоставя на ратифицирането на Споразумението за стабилизация и асоцииране (ССА) между Сърбия и ЕС. Според Тюрк много членки на ЕС споделят това мнение. Той каза, че възможното размразяване на временното търговско споразумение, което е част от ССА, далеч не е сигурно и за него ще бъде взето решение само след като главния прокурор на Трибунала на ООН Серж Брамерц представи своята оценка за сътрудничеството на Белград. Съветът за сигурност на ООН ще изслуша и обсъди доклада на Брамерц на 3 декември. ЕС ще обсъди възможното размразяване на ССА или на временното търговско споразумение на своята среща на високо равнище в средата на декември. (Б92, Данас - 24/11/09)
