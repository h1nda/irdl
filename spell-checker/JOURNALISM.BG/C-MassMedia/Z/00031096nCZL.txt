Сърбия ще представи предложение за децентрализиране на Косово
					29/07/2009
					 
						БЕЛГРАД, Сърбия -- Правителството планира да предложи на ЕС и международната общност нов план за децентрализиране на Косово през септември. Оливер Иванович, висш служител в министерството за Косово и Метохия, заяви във вторник (28 юли), че Сърбия продължава да не приема плана на бившия специален пратеник Марти Ахтисаари като неизпълним, и посочи, че властта в Косово трябва да бъде децентрализирана, а на сръбските анклави да бъдат дадени повече права. Той призова "за създаване на нови общини, евентуални промени в компетенциите, но всичко това в рамките на пакет от мерки за неутрален статут, тъй като сръбското правителство и сърбите няма да подкрепят нищо, което започва с "независима" или каквато и да е Република Косово".
						Във вторник членове на Асоциацията на сръбските общини в Косово отправиха критики срещу сръбското правителство, заявявайки, че неговата политика по отношение на сърбите в Косово е равна на "предателство". По време на дебат в Северна Митровица членове на сдружението се оплакаха, че "косовските сърби са жертвани заради процеса на либерализация на визовия режим и по-добри условия [на живот] в Сърбия." (Експрес, Зери, Лайм - 29/07/09; Танюг, Б92 - 28/07/09)
