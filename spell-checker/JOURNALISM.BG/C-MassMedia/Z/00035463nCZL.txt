Италия арестува албанец за трафик на марихуана 
					28/07/2010
					 
						ТИРАНА, Албания -- Във вторник (27 юли) италианските власти задържаха плавателен съд, натоварен с 572 килограма марихуана. Съдът е бил управляван от 30-годишен албанец, който според твърденията се е опитвал да разтовари наркотика на брега на Лече. Полицията го е арестувала и съобщи, че е намерила 19 чувала с висококачествена марихуана, оценена на около 500 000 евро.
						Други новини -- Двама албанци са избягали от затвор в Пиза, Италия, като са използвали завързани един за друг чаршафи. Във вторник италианските медии съобщиха, че двамата затворници са очаквали присъди за убийство и грабеж, когато са избягали от затвора "Дон Боско". Властите съобщиха, че след това те са спрели преминаваща кола и са изчезнали с нея. (Шекули, Нюз 24, Топ Нюз, Ора Нюз, Balkan Web, Топ Ченъл - 27/07/10)
