Говорителка на МНСБЮ разкритикува сръбските власти за липсата на инициатива
		22/07/2005
		 
			БЕЛГРАД, Сърбия и Черна гора -- В интервю в петък (22 юли) за вестник "Данас", Флорънс Хартман, говорителка на прокурорите от Международния трибунал на ООН в Хага окачестви факта, че обвиняемият Ратко Младич е на свобода като "неприемлив". Тя потвърди, че прокурорите смятат, че Младич е в Сърбия и разкритикува липсата на инициатива от страна на Белград да изпълни задълженията си. Тя също подчерта, че хагските прокурори не са полицаи и че местните власти са тези, които трябва да събират информация за военнопрестъпниците. Тя повтори предупреждението на главния прокурор на трибунала в Хага Карла дел Понте, че политиката на доброволно предаване, към която се придържа правителството но сръбския премиер Воислав Кощуница, трябва да има някакви граници. (Данас - 22/07/05)
