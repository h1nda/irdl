Посланик Макелхъни подчерта, че САЩ вярват в БиХ
					20/11/2006
					 
						САРАЕВО, Босна и Херцеговина (БиХ) -- Американският посланик в Сараево Дъглас Макелхъни заяви, че страната му вярва в БиХ, инвестирала е много в гражданите на БиХ и няма да изостави страната. В интервю за осведомителните агенции "Фена" и СРНА, публикувано в неделя (19 ноември), Макелхъни определи БиХ като стъпила здраво на пътя към евроатлантическа интеграция. Той добави, че американското посолство възнамерява да организира редица прояви по повод на 11-ата годишнина от Дейтънското мирно споразумение следващия месец. (Дневни Аваз, Независне Новине - 20/11/06; ПБС БиХ - 19/11/06)
