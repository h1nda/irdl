Никозия е домакин на конференция на "Интерпол"
					26/05/2005
					 
						НИКОЗИЯ, Кипър -- Годишното общо събрание на "Интерпол" започна в Никозия в сряда (25 май). На него присъстват високопоставени служители от европейски правоохранителни агенции. Водещи в дневния ред на тридневната конференция са въпроси, свързани с координацията на действията при международни кризи, борбата с незаконния трафик на хора и наркотици и с организираната престъпност. В сряда президентът на Интерпол Джеки Селеби призова за повишена готовност за предотвратяване и борба с новите заплахи, като терористични нападения с биологични оръжия. (Катимерини - 26/05/05)
