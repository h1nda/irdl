Кюрдска група пое отговорността за самоубийствения атентат в Истанбул
					05/11/2010
					 
						АНКАРА, Турция -- Сепаратистката групировка "Соколи за свободата на Кюрдистан" (ТАК) пое в четвъртък (4 ноември) отговорност за нападението в неделя в центъра на Истанбул, при което бяха ранени 32-ма души. В декларация, публикувана на уебсайта на групировката, ТАК съобщава, че нападението е било "акт на отмъщение", насочен срещу турската полиция. Тя заявява също, че не признава едностранното прекратяване на огъня от терористичната Кюрдска работническа партия (ПКК). ПКК отрече всякакви връзки с нападението и вместо това продължи едностранното прекратяване на огъня с Турция до общите избори следващото лято. (Си Ен Ен, АП, АФП, Блумбърг - 04/11/10)
