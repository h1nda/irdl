Високопоставен служител на СЕ ще посети Албания, за да помогне за решаване на спора
					15/01/2006
					 
						СТРАСБУРГ, Франция -- Председателят на Конгреса на местните и регионални власти на Съвета на Европа (СЕ) Джовани Ди Стази ще направи двудневно посещение в Тирана от понеделник (16 януари) в опит да помогне за решаване на спора между централното албанско правителство и местните власти в Тирана. Според съобщение за печата на СЕ, публикувано в петък, Ди Стази ще проведе разговори с албанския президент Алфред Мойсиу, с премиера и лидер на Демократическата партия Сали Бериша, с кмета на Тирана и лидер на Социалистическата партия Еди Рама, както и с посланика на Европейската комисия в Албания Луц Салцман. 
						СЕ многократно призова албанските политици да разрешат спора, който се води вече няколко месеца, за строителния проект в Тирана. Сътрудничеството между институциите на централното и местното управление бе прекратено поради спора. (Уеб-сайт на СЕ - 13/01/06)
