ЕС е уверен, че Македония и Гърция ще постигнат компромис по спора за името
					18/11/2009
					 
						СКОПИЕ, Македония -- ЕС има оптимистични очаквания относно изгледите за компромис между Македония и Гърция във връзка с техния отдавнашен спор за името, дори преди външните министри от ЕС да се срещнат на 7 декември, заяви във вторник (17 ноември) шведският външен министър Карл Билд. Билд, чиято страна е настоящият ротационен председател на ЕС, каза, че е в постоянен контакт със своите колеги и в двете страни и че и двете правителства желаят да постигнат напредък.
						Междувременно във вторник посредникът на ООН в спора за името Матю Нимиц каза, че ще свика нов кръг от преговори, "ако и когато" се убеди, че една такава среща би била полезна. (МИА, A1, Макфакс, Сител, Алсат, АНА-МПА - 17/11/09)
