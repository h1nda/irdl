Хърватският премиер Санадер каза, че заплатите в държавната администрация може да бъдат увеличени с 5 % догодина
					04/08/2006
					 
						ЗАГРЕБ, Хърватия -- В четвъртък (3 август) премиерът Иво Санадер обяви, че заплатите в държавната администрация може да бъдат увеличени с 5 % от 2007 г. Той каза това по време на среща с представители на профсъюзите и на Хърватската асоциация на работодателите. Санадер предупреди, че реалните заплати не бива да се увеличават по-бързо от растежа на БВП, ако Хърватия иска да е конкурентна. В същото време той добави, че кабинетът ще обсъди възможността за въвеждане на минимална заплата в частния сектор.
						Също в четвъртък президентът Стипе Месич призова за разширяване и модернизиране на затворите в страната. По време на посещение в затвора в Лепоглава той разговаря със затворници и служители, които се оплакаха от недостатъчните ресурси. (Пословни Дневник, Весник - 04/08/06; ХРТ - 03/08/06)
