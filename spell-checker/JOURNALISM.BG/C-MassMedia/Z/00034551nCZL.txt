Турски журналист получи 166 години затвор за пропаганда
					14/05/2010
					 
						АНКАРА, Турция -- Съд в Диарбекир осъди в четвъртък (13 май) журналист от издаван на кюрдски език вестник на 166 години лишаване от свобода за разпространяване на пропаганда за терористичната Кюрдска работническа партия (ПКК). Ведат Куршун, бивш редактор на всекидневника "Азадия Велат", бе признат за виновен в разпространяване на информация в полза на ПКК в 103 различни случая чрез публикуване на новини и снимки, както и в "извършване на престъпление от името на терористичната организация". Той настоява, че в действията му не е имало престъпно намерение и смята да обжалва присъдата. Куршун се намира в следствения арест от февруари 2008 г. (AФП, Бианет, Си Ен Ен Тюрк - 13/05/10)
