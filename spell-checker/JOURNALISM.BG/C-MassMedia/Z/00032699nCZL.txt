Сръбски футболен запалянко бе осъден на 30 години затвор за убийство
					11/12/2009
					 
						БЕЛГРАД, Сърбия -- Белградският окръжен съд осъди в четвъртък (10 декември) футболен запалянко на 30 години лишаване от свобода за убийството на привърженик на противников отбор. Боян Хърватин, на 24 г., е бил член на група привърженици на клуба "Рад", които нападнали с ножове група привърженици на отбора "Вождовац" на жп гарата в Белград на 4 август 2006 г. Хърватин бе признат за виновен за причиняването на смъртта на жертвата си с нож. Трима други запалянковци на "Рад" получиха присъди между една и три години затвор за участие в сбиването. (Бета, Б92, РТС, АП - 10/12/09)
