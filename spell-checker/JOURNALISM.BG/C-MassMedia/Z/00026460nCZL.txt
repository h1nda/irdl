Посланикът на ЕС Фуере призова Македония да подобри своя имидж по време на предизборната кампания
					16/05/2008
					 
						СКОПИЕ, Македония -- Ако страната не подобри своя имидж по време на сегашната предизборна кампания и в деня на изборите, Македония може да получи отрицателна оценка и не може да очаква дата за започване преговорите за присъединяване към ЕС тази година, каза в четвъртък (15 май) за телевизионния канал "Алсат-М" посланикът на ЕС в Скопие Ерван Фуере. "Несъмнено това ще има отрицателно влияние. Това е трагедия, като се има предвид, че преди два месеца еврокомисарят (по разширяването, Оли Рен) беше тук и каза, че тази година може да е историческа за Македония и нейните граждани що се отнася до техните европейски надежди и амбиции", каза Фуере. Той призова властите и по-специално вътрешното министерство да открият отговорните за инцидентите, които белязаха официалното начало на предизборната кампания миналия уикенд, сред които и опит за убийство. (Вечер - 16/05/08; Макфакс, A1, Алсат-M - 15/05/08)
