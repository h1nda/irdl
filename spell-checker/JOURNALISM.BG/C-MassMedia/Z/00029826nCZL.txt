Разбита бе верига за незаконен трафик на хора
					03/04/2009
					 
						ЗАГРЕБ, Хърватия -- Хърватската полиция съобщи в четвъртък (2 април), че е арестувала 42-ма души по подозрения, че са въвели незаконно близо 200 незаконни имигранти в западноевропейски страни. Тя проведе операцията с цел да разбие верига за незаконен трафик на хора в сътрудничество с полициите на Босна и Херцеговина (БиХ), Словения и Австрия. Трафикантите са прекарвали незаконно имигранти през Турция, Сърбия, Черна гора, Македония, БиХ, Хърватия и Словения в Австрия и по-нататък в други страни от ЕС. (ХИНA, Ютарни Лист, Синхуа, ЮПИ, СТА - 02/04/09)
