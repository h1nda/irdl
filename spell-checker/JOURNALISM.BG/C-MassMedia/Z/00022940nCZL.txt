Държавите членки на ЕС отново потвърдиха готовността си да подпомогнат кандидатурата на Черна гора за НАТО и ЕС
					18/06/2007
					 
						ПОДГОРИЦА, Черна гора -- Посланиците на държавите членки на ЕС отново потвърдиха, че страните им са готови да подпомогнат Черна гора по пътя й към евроатлантическа интеграция, по време на разговори с министър-председателят Желко Щуранович в петък (15 юни). Срещата се проведе по инициатива на германския посланик Томас Шмит, чиято страна понастоящем е ротационен председател на ЕС. Посланиците на ЕС казаха, че очакват новата конституция на Черна гора да бъде приета скоро, което би било потвърждение за европейския курс на страната. (Виести, Победа - 16/06/07; РТЧГ - 15/06/07)
