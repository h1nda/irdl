Службата на върховния представител похвали регионалните усилия за задържането на бивш съратник на Караджич 
					19/08/2005
					 
						САРАЕВО, Босна и Херцеговина (БиХ) -- В четвъртък (18 август) Службата на върховния представител похвали предприетите в региона действия, които доведоха до арестуването на босненския сръбски бизнесмен Момчило Мандич, бивш съратник на Радован Караджич. Мандич бе задържан в Черна гора и екстрадиран в БиХ. Според говорителя на Службата на върховния представител, Лиляна Радетич, операцията е доказала важността на регионалното сътрудничество в борбата срещу престъпността. 
						Други новини от четвъртък -- Полицейската мисия на ЕС и Службата на върховния представител призоваха за въздържаност след инцидент с двама граничари на граничен пункт Металка между БиХ и Сърбия и Черна гора. В сряда сръбски граничар бе убит от свой босненски колега. Босненските сръбски селяни в граничния район реагираха с протести и блокираха пътища, твърдейки, че това е етническо нападение. (Независне новине - 19/08/05; ПБС БиХ, РТРС, Фена - 18/08/05)
