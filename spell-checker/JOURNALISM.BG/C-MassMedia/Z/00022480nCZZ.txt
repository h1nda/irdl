Наука и технологии: Нов център по имунология ще бъде открит в Пловдив
					07/05/2007
					Нов център в третия по големина български град ще спомогне за развитие на медицинските изследвания. Още новини от седмицата: Гърция възнамерява да увеличи държавната помощ за оплождане "ин витро".
					
 
					 
						
Пловдивският медицински университет разширява базата си. [Гети Имиджис]
						Медицинският университет в Пловдив, България, съобщи, че ще открие нов изследователски център по имунология. Създаването на центъра е част от специална програма на Министерството на образованието за развитие на медицинските изследвания в страната.
			
						*** 
						
Гръцкото министерство на здравеопазването обяви, че подготвя проектопредложение за увеличаване на държавната помощ за двойки, които се нуждаят от оплождане "ин витро". Според данни на министерството една на всеки пет двойки в Гърция не може да има деца по естествен път, а разходите за оплождане "ин витро" са от 2 000 до 6 000 евро. 
			
						*** 
						Представителят на УНИЦЕФ Едмънд Маклоуни похвали турските власти за усилията им в борбата с киберпрестъпността и действията им за превръщане на Интернет в по-безопасно пространство за децата. Маклоуни отбеляза, че много престъпления, включително трафик на наркотици, разпространяване на терористична пропаганда и детска порнография, се извършват по Интернет. 
			
						*** 
						Увеличава се интересът към биоземеделието сред гръцките производители на маслини в резултат на възможността за привлекателни субсидии по правителствената програма за биологично земеделие, посочва проведено неотдавна проучване, цитирано от вестник "Етнос". Според проучването над 1 000 производители на маслини са въвели методи от биоземеделието и други промени.
				
						*** 
						Нова специализирана търсачка за хърватски недвижими имоти, GoHome.hr, бе официално открита в Загреб. Проектът се управлява съвместно от местната агенция за недвижими имоти "Буяс и син" и компанията за информационни технологии "HelioBit". Търсачката предоставя достъп до около 45 000 записа в страната и ще бъде тествана на хърватския пазар в продължение на три месеца. 
			
						*** 
						
Румънският комитет за регулиране на съобщенията ANRCTI официално откри два нови телекомуникационни центъра в селата Магури и Персиор в Централна Румъния в рамките на проекта си за предоставяне на комуникационни услуги на населението в отдалечени райони. "Водафон Румъния" и "Радиоком" изградиха двата центъра. 
			
						
Различни източници – 30/04/07-07/05/07)
