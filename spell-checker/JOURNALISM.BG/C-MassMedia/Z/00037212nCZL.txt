Гръцката полиция арестува заподозрян терорист
					28/01/2011
					 
						АТИНА, Гърция -- Полицията за борба с тероризма съобщи в четвъртък (27 януари), че е арестувала млад мъж, заподозрян в извършване на поредица от атентати с колети-бомби през ноември. Заподозреният, на 22 г., е бил задържан в сряда в Атина, носейки оръжия и фалшива лична карта. Военизираната група "Конспирация огнените ядра" пое отговорност за бомбите, които бяха разпратени до посолства в цяла Европа към края на миналата година. 
						Междувременно плик, съдържащ куршуми и писмо, бе открит в четвъртък в гръцкото посолство в Мадрид. Гръцкото консулство в Барселона получи подобно писмо в сряда. 
						Други новини -- Две малки експлозии разтърсиха в Атина в четвъртък сутринта. Не се съобщава за пострадали, а само за дребни материални щети. Едната експлозия е станала близо до общинска сграда в централния квартал Зографу; другата е била пред заведение за бързо хранене. (AП, ДПA - 27/01/11)
