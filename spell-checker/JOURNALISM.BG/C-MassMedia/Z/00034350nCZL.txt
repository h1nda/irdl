САЩ призоваха Македония и Гърция да намерят решение на спора за името
					29/04/2010
					 
						СКОПИЕ, Македония -- В сряда (28 април) посланикът на САЩ Филип Рийкър призова Македония да намери решение на отдавнашния спор за името с Гърция, заявявайки, че нейното бъдеще зависи от това. Рийкър отново потвърди подкрепата на Вашингтон за европейската и евро-атлантическата интеграция на Скопие, добавяйки, че Македония и Гърция трябва да търсят взаимно приемливо решение на спора в най-скоро време. Рийкър каза също, че международната общност решително подкрепя Охридското рамково споразумение. (МИА, A1, Радио Свободна Европа, Алсат - 28/04/10)
