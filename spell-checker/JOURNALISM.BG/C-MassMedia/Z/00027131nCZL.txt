Ляич заяви, че Сърбия не знае къде се намират укриващите се от правосъдието Младич, Караджич и Хаджич
					21/07/2008
					 
						БЕЛГРАД, Сърбия -- Никой официален представител в Сърбия не знае къде са останалите укриващите се от Хагския трибунал военнопрестъпници, заяви в неделя (20 юли) Расим Ляич, ръководител на Националния съвет на Сърбия за връзки с Трибунала за военни престъпления на ООН в интервю за агенция "Танюг". "Не твърдим, че тримата обвиняеми - Ратко Младич, Радован Караджич и Горан Хаджич не се намират в Сърбия, но не можем да кажем със 100% сигурност, че те са в страната", каза Ляич. "Не става дума Сърбия да си търси алиби; факт е, че няма реална причина да не арестуваме и тримата", обясни Ляич, припомняййки, че Сърбия е предала повече от 43 обвиняеми на Хага, включително високопоставени военни, полицаи и политици.
						От своя страна в неделя началникът на полицията на Република Сръбска Урош Пена отрече, че Караджич, Младич и Хаджич се намират в Босна и Херцеговина (БиХ). "В този момент е сигурно, че никой от тримата укриващи се от правосъдието военнопрестъпници, не се намира на територията на БиХ", заяви Пена за всекидневника в Сараево "Дневни Аваз". (Танюг, Дневни Аваз, Maкфакс, Бета, РТРС, РТС, Блиц - 20/07/08)
