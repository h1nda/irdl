Главният прокурор на Хагският трибунал Брамерц е на посещение в Белград
					17/11/2008
					 
						БЕЛГРАД, Сърбия -- Главният прокурор на Хагския трибунал за военни престъпления Серж Брамерц пристигна в понеделник (17 ноември) на двудневно официално посещение в Белград. В неделя Брамерц изрази увереност във връзка с намерението на Белград да предаде на правосъдието всички оставащи на свобода военнопрестъпници – включително Ратко Младич и Горан Хаджич. В понеделник Брамeрц има срещи с председателя на сръбския национален съвет за връзки с Хагския трибунал Расим Ляич и с прокурора за военни престъпления Владимир Вукчевич. Във вторник са предвидени срещи с президента Борис Тадич, премиера Мирко Цветкович и други. В средата на декември Брамерц трябва да представи в Съвета за сигурност на ООН своя редовен полугодишен доклад за сътрудничеството на Сърбия с Трибунала. Оценката му остава важно условие за евентуалното членство в ЕС.
						В предишния си доклад Брамерц отчете големия напредък, постигнат от сръбските власти, особено с арестуването на бившия босненски сръбски политически лидер Радован Караджич. (Блиц, Бета, Танюг - 17/11/08; Б92 - 16/11/08)
