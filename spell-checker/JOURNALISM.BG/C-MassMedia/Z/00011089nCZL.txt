Комисарят на Скотланд Ярд призова България да се бори с корупцията
09/06/2004
 
СОФИЯ, България -- По време на посещението си в София във вторник (8 юни) комисарят от Скотланд Ярд сър Джон Стивънс призова българските власти да продължат усилията си в борбата срещу корупцията в публичната администрация. Според Стивънс страната е постигнала значителен напредък в тази област. По време на срещите си с главния секретар на МВР Бойко Борисов Стивънс обаче предупреди, че организираната престъпност остава проблем в София, както и в Букурещ, Румъния.
Други новини: Ново проучване на общественото мнение от вторник констатира солидно обществено одобрение за сегашния премиер Симеон Сакскобургготски. На въпроса кой политик биха искали да бъде ръководител на правителството, интервюираните посочват Сакскобургготски на първо място, следван от Стефан Софиянски и лидера на опозиционната БСП Сергей Станишев. Резултатите бяха публикувани от държавната агенция НЦИОМ. (Стандарт, Сега, Дневник - 09/06/04; Медиапул - 08/06/04)
