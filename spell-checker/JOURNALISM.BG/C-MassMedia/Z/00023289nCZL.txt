Румъния получи официално известие от Украйна за изпускането на токсични вещества 
					19/07/2007
					 
						БУКУРЕЩ, Румъния -- В сряда (18 юли) правителството бе официално уведомено от Украйна относно отровния облак от жълт фосфор, изпуснат в резултат от дерайлирането на влак в Западна Украйна в понеделник вечерта. Властите съобщиха, че няма опасност облакът да достигне Румъния. Министърът на околната среда Атила Короди все пак разкритикува закъснялата реакция на Украйна, като заяви, че това не е нормална реакция за една европейска държава. Короди съобщи, че Румъния, Полша и Унгария - също заплашени от аварията - са решили да се обърнат към ЕС във връзка със случая. Румъния е предложила също да окаже съдействие на украинските власти за адекватна реакция срещу токсичния облак. (Найн o'клок, Синхуа - 19/07/07)
