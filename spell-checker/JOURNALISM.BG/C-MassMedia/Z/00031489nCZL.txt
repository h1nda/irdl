Румънски съдии ще протестират срещу намаляването на заплатите
					01/09/2009
					 
						БУКУРЕЩ, Румъния -- Съдиите в Букурещ съобщиха в понеделник (31 август), че ще спират да работят по три часа всеки ден, започвайки в четвъртък, за да протестират срещу решението на правителството да намали заплатите им . В опит да намали държавните разходи, Румъния реши да премахне много бонуси, изплащани на държавни служители и да замрази заплатите в държавния сектор. За съдиите, по-специално, това означава да се лишат от бонусите за стрес на работното място, които грубо възлизат на половината от нетното им възнаграждение. Мона Пивничеру, председател на Асоциацията на румънските магистрати, разкритикува хода на правителството и предупреди, че протестите ще продължават всеки ден. Министърът на правосъдието Каталин Предою заяви, че спирането на работа е "незаконно". (Ройтерс, Агерпрес, МИА - 31/08/09)
