Белгийската полиция арестува 29 жени, заподозрени, че са обучавани от ПКК
					06/04/2008
					 
						БРЮКСЕЛ, Белгия -- При серия от акции в петък (4 април) белгийската полиция арестува 29 жени от различни националности, за които се подозира, че имат връзки с Кюрдската работническа партия (ПКК). Полицията е конфискувала документация и компютри при операцията, извършена едновременно в Брюксел, Лиж и Вервиер. Телевизионният канал RTL съобщи, че жените за били обучавани в лагери на ПКК в Белгия. 
						Междувременно в Турция хиляди демонстранти се опитаха да влязат в село Омерли в петък, където е роден лидерът на ПКК Абдула Очалан, който в момента е в затвора, за да отпразнуват неговия 59-ти рожден ден . Полицията използва гореща вода и сълзотворен газ, за да разпръсне демонстрантите, след като те започнаха да хвърлят камъни и бутилки, пълни с експлозивна течност. Извършени бяха многобройни арести. (AФП, Хюриет, AП, НТВ - 04/04/08)
