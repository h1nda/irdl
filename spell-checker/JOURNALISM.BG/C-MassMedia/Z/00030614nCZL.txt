Черногорската полиция арестува заподозрян крадец на бижута
					16/06/2009
					 
						ПОДГОРИЦА, Черна гора -- Полицията потвърди ареста в понеделник (15 юни) на Владимир Лекич, член на международната престъпна организация "Розовата пантера". Той е бил задържан в дома му в Цетине по силата на заповед за арест на Интерпол. Лекич е заподозрян в ограбването на бижутерски магазин във Франкфурт през декември 2003 г. заедно с други двама черногорци. По оценки стойността на откраднатата стока е около 1 милион евро. Съучастниците на Лекич са в затвор във Франция. Членовете на "Розовата пантера" са предимно от балканските страни и се смята, че те са отговорни за вълна от обири на бижутерски магазини през последното десетилетие в Европа, Азия и Персийския залив. (Б92, АП, Виести - 15/06/09)
