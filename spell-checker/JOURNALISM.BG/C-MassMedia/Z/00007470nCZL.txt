Чович става председател на тричленното президентство на БИХ
30/06/2003
 
САРАЕВО, Босна и Херцеговина (БиХ) -- Хърватският член на ръководството Драган Чович пое ротационното председателство на президентството на БиХ за следващите осем месеца в петък (27 юни). Той каза, че приоритетите му ще бъдат реформите в областта на сигурността и отбраната, фискалните въпроси и приключване на проучването за възможностите да се подпише Споразумение за стабилизиране и асоцииране. Предшественикът на Чович бе сръбският представител Борислав Паравац.
Други новини: ЕС заявява, че подготвя за публикуване списък на лица от Балканите, на които е забранено да влизат или преминават транзитно през държавите-членки на Съюза. Повечето са заподозрени в нарушаване на Дейтънските мирни споразумения или в оказване на финансова помощ на лица, обвинени във военни престъпления. (Източници от СВП - 30/06/03; Източници от СВП - 29/06/03; БХТВ, ПБС, БиХ, РТРС - 27/06/03)
