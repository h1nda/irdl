Турция твърди, че е постигнала успех в удара срещу ПКК в Ирак
					02/12/2007
					 
						АНКАРА, Турция -- Официални военни представители заявиха в събота (1 декември), че операция срещу база на терористичната Кюрдистанска работническа партия (ПКК) в Северен Ирак е нанесла тежки загуби на бунтовниците. Около 100 турски войници от специалните части са нападнали базата, когато командването е получило информация, че около 60 бойци на ПКК са се придвижили там. Според изявление на турската армия, военните действият ще бъдат насочени само срещу ПКК, а не срещу цивилни лица в северните части на Ирак. ПКК, както и лидерът на иракските кюрди Масуд Барзани, незабавно отрекоха, че е имало нахлуване от страна на Турция. (Ройтерс, AП, AФП, ДВ, ЮПИ, Алджазира, Би Би Си, НТВ, Заман, Сабах, Макфакс, РТРС, СРНА, БТА, Си Ен Ен Tърк - 01/12/07; Радикал, НТВ - 30/11/07)
