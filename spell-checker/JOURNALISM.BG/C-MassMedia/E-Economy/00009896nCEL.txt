България и Хърватия водят икономически преговори
19/02/2004
 
СОФИЯ, България -- България и Хърватия проведоха нов кръг от икономически преговори в сряда (18 февруари). Това бе четвъртата сесия на Общата българо-хърватска междуправителствена комисия за икономическо сътрудничество; членовете й обсъдиха възможности за развитието на връзките в химическата, петролната, металообработващата и електротехническата промишленост. Страните се договориха, че това може да се реализира чрез учредяването на свободни зони, като тези в Риека, Осиек и Вуковар по поречието на р. Дунав. (Дневник - 19/02/04; БTA, БНР - 18/02/04)
