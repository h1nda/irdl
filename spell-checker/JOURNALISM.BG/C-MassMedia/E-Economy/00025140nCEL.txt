Македонският министър на икономиката подаде оставка
					15/01/2008
					 
						СКОПИЕ, Македония -- Министърът на икономиката Вера Рафайловска подаде оставка в понеделник (14 януари), като посочи лични причини за това. Рафайловска, която е от Новата социалдемократическа партия, отрече слуховете, че е била подложена на натиск да подаде оставка. Според съобщения в местните медии решението на Рафайловска да подаде оставка е следствие от конфликти вътре в управляващата ВМРО-ДПМНЕ. Неотдавна Рафайловска и заместник министър-председателят Зоран Ставревски се скараха по повод продажбата на електроцентралата ТЕЦ "Неготино", един от ключовите приватизационни проекти на правителството. Рафайловска открито се противопостави на приватизацията на електроцентралата. (Вечер, Утрински Весник - 15/01/08; Синхуа, Макфакс, A1, БГНЕС - 14/01/08)
