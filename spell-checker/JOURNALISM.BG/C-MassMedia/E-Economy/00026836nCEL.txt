Министърът на икономиката на БиХ подаде оставка 
					20/06/2008
					 
						САРАЕВО, Босна и Херцеговина (БиХ) -- Министърът на външната търговия и икономиката на БиХ Слободан Пухалац подаде оставка в четвъртък (19 юни), според пресслужбата на Министерския съвет на БиХ. Премиерът на БиХ Никола Шпирич прие оставката. Пухалац заяви, че напуска по лични причини, а не поради някакъв конфликт с правителството. Той потвърди, че най-вероятно ще стане икономически министър на Република Сръбска, пост, който бе овакантен от Райко Убипарип през април по здравословни причини. (Независне Новине, Дневни Аваз - 20/06/08; РТРС, Pincom.info - 19/06/08)
