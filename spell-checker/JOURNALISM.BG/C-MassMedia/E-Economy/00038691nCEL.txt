Гръцките лидери не успяха да постигнат консенсус за новите икономически мерки
					29/05/2011
					
						AТИНА, Гърция - Министър-председателят Георгиос Папандреу не успя да убеди лидерите на опозицията в петък (27 май) да подкрепят строгите икономически мерки на неговото правителство, с помощта на които страната може да преодолее финансовата криза. Брюксел призова всички политически сили да постигнат консенсус по отношение на средносрочната програма за бюджета, която предвижда намаляване на държавните разходи с 14 милиарда евро и увеличаване на данъчните приходи с 9 милиарда евро до 2015 г. Тя също включва приватизационен план, който се очаква да донесе приходи от около 50 милиарда евро. Срещата в петък бе свикана от президента Каролос Папуляс в опит да бъде постигнат консенсус, но четиричасовите дебати приключиха без резултат. Консервативната партия "Нова демокрация" отхвърли мерките. След разговорите ЕС предупреди Атина, че "времето за приемане на програмата за новите икономически мерки, изтича". (AНА-MПА, СКАИ, ЕРТ - 27/05/11)
