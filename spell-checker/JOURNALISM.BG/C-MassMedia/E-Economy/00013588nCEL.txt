Румънската централна банка намалява лихвените проценти 
					14/02/2005
					 
						БУКУРЕЩ, Румъния -- Централната банка обяви в неделя (13 февруари), че намалява основния лихвен процент с 0.75 % на 15.75 % за депозити в местна валута след спада на инфлацията до най-ниските нива за последните 15 години. Според банката прекомерното количество валута на пазара благоприятства непрекъснатото покачване на стойността на леята и облекчава инфлационния натиск. Темпът на инфлацията в Румъния спадна на 8.9 % през януари, най-ниската стойност от 1990 г. насам. 
						Междувременно, съживяването на икономическото партньорство между Румъния и Русия е във фокуса на двудневната визита на президента Траян Басеску в Москва. Басеску ще се срещне с представители на правителството и водещи бизнесмени. 
						Други новини: Управляващата коалиция в Румъния обяви, че Адриан Видеану от Демократическата партия ще бъде нейният кандидат за кмета на Букурещ по време на изборите, насрочени за 3 април. Той е първият обявен кандидат. (Найн о'клок РИА Новости, Итар -ТАСС - 14/02/05; Блумбърг - 13/02/05; Найн o'клок - 11/02/05)
