Световната банка ще отпусне кредит от $225 млн. за развитие на инфраструктурата в Румъния 
					08/10/2004
					 
						БУКУРЕЩ, Румъния -- Световната банка е одобрила кредит в размер на $225 млн. за изграждане на инфраструктурни обекти, гласи съобщение на транспортното министерство от четвъртък (7 октомври). По-голямата част от кредита ще бъде използвана от Корпорацията за национална магистрална и пътна мрежа за изграждане на участъци от националната пътна мрежа. Остатъкът от $75 млн. ще бъде изпозлван за реконструкция на ж.п. линии. 
						Други новини: Двама членове от състава на комисията, разследваща архиви на тайната полиция, се оттеглиха в четвъртък след оповестяването на скандални разкрития. Андрей Плешу и Мирча Динеску подадоха оставка, след като комисията заключи, че Корнелиу Вадим Тудор, популярен кандидат за президент и приближен на покойния диктатор Николае Чеушеску, не е имал връзки с тайната полиция. (Ромпрес, Найн о'клок - 07/10/04)
