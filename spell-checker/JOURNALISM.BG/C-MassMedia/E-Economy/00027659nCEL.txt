Хиляди протестират срещу икономическата политика в Гърция
					07/09/2008
					 
						AТИНА, Гърция -- Повече от 10 000 души се събраха в Солун в Северна Гърция в събота (6 септември), за да протестират срещу икономическата политика на правителството. Протестът бе организиран от Общата конфедерация на работниците на Гърция. Протестиращите преминаха през града точно когато премиерът Костас Караманлис произнасяше годишната си реч за икономиката при откриването на Международния търговски панаир в Солун. Някои от протестиращите хвърлиха самоделни бомби, нанасяйки щети на много магазини. Полицията използва сълзотворен газ, за да разпръсне тълпата и арестува 10 души. Освен това четирима души бяха леко ранени по време на сблъсъците между две съперничещи си групи на протестиращите. (Kaтимерини, In.news, Нафтемпорики, ДПА - 07/09/08; AНА-MПА, ЕРТ, СКАИ, AП, AФП - 06/09/08)
