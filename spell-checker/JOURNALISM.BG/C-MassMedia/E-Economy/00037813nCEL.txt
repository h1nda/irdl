Посланикът на САЩ е разочарован от бойкота на Сърбия на икономически форум 
					16/03/2011
					 
						БЕЛГРАД, Сърбия -- Във вторник (15 март) посланикът на САЩ в Белград Мери Уорлик изрази разочарование от решението на Сърбия да не присъства на бизнес срещата на високо равнище САЩ-Балкани следващата седмица в американския град Балтимор и подчерта, че политическите въпроси трябва да бъдат отделени от свързаните с търговията и инвестициите. Белград ще бойкотира форума, защото Косово ще бъде представено като държава. Уорлик каза също, че Сърбия и Косово трябва да намерят начин да участват заедно в регионални форуми. (Б92, Бета, Танюг - 15/03/11)
