Официален представител на НАТО заявява, че съдебните и икономическите реформи са от изключително важно значение за кандидатурата на Македония за членство
					17/02/2005
					 
						СКОПИЕ, Македония -- Ръководителят на съветническия екип на НАТО в Македония, бригаден генерал Денис Блис, отново подчерта значението на съдебните и икономическите реформи за усилията на страната да се присъедини към пакта. В обръщение към участниците в съвещание около кръглата маса по въпроса в сряда (16 февруари) британският генерал заяви, че НАТО ще следи отблизо работата на македонските съдилища. Според последните социологически проучвания общественото доверие в съдилищата е изключително ниско в сравнение с това към други институции. 
						Други новини: Македонският премиер Владо Бучковски се срещна в сряда в Брюксел с еврокомисаря по разширяването Оли Рен. Рен заяви, че съюзът разглежда местните избори на 13 март и началото на процеса на децентрализация като основни тестове за македонското правителство.
						Същия ден македонският президент Бранко Цървенковски приключи посещението си в Словения и отпътува за Босна и Херцеговина, където в четвъртък ще се срещне с членове на тристранното председателство и други официални лица. (Утрински весник, Дневник, Вест - 17/02/05; A1 TВ, ПБС БиХ - 16/02/05)
