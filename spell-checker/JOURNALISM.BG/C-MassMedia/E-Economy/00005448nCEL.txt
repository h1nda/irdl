Албанският външен министър обсъжда икономическото сътрудничество с представители на Косово
20/12/2002
 
ПРИЩИНА, Косово, Югославия -- Албанският вицепремиер и външен министър Илир Мета се срещна в четвъртък (19 декември) с косовския министър на търговията Али Якупи, за да договорят по-нататъшно сътрудничество в областта на икономиката и търговията. На втория ден от визитата си в Прищина, Мета обсъди конкретните инициативи за двустранните връзки с представители на Икономическата камара на Косово. Мета се срещна и с командващия Корпуса за защита на Косово Агим Чеку, с когото дискутираха присъединяването на повече представители на етническите малцинства в Косово към корпуса и пълноценното му участие в процесите на интеграция на региона. (ATA - 19/12/02)
