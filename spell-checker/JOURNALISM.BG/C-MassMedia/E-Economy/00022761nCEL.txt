Косовската полиция арестува седем души във връзка със скандал за банкови злоупотреби 
					01/06/2007
					 
						ПРИЩИНА, Косовo, Сърбия -- В четвъртък (31 май) полицията претърси няколко къщи и арестува седем души в рамките на провеждащо се разследване за организирана престъпност, в което е замесена и една от банките в провинцията. Говорителят на полицията Ветон Елшани каза, че сред задържаните са няколко бивши членове на борда на директорите на местната "Банка за бизнес" (ББ), които са заподозрени в злоупотреби с над 10 милиона евро от средствата на банката. Разследването започна, след като миналогодишният одит на Централната банка констатира сериозни нередности в документацията на ББ. (Б92, АП, Сербиана, Kosovalive, Телеграфи, РТК, Balkanweb - 31/05/07)
