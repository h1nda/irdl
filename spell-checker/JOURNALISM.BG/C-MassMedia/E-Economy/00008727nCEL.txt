Атина увеличава бюджета си за осигуряване на мерки за сигурност по време на Олимпиадата
17/10/2003
 
АТИНА, Гърция -- Правителството и организационният комитет на Олимпийските игри през 2004 съобщиха в четвъртък (16 октомври), че бюджетът за осигуряване на мерки за сигурност ще бъде повишен на 677 млн. евро, което е около 10% от всички разходи за организиране на игрите. Отначало правителството възнамеряваше да похарчи 538 млн. евро за сигурността. Според новооповестените планове за мерките за сигурност около 41 000 полицаи, служители от бреговата охрана, войници и други служители по сигурността ще охраняват Олимпийското селце и местата, където ще се провеждат спортните прояви.
В друг новинарски източник се съобщава, че в четвъртък гръцката централна банка е изразила загриженост относно нивото на държавния дефицит и възможното му влошаване с оглед на планираните по-високи разходи преди изборите през пролетта. В годишния си икономически доклад пред парламента банката съобщава, че инфлацията остава висока, макар че процентът й спада. (АНА - 16/10/03; АП - 15/10/03)
