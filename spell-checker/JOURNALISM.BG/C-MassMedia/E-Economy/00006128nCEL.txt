Противоречиви стремежи и икономически предизвикателства
03/02/2003
&lt;FONT size="1" color="gray" face="verdana"&gt;Президентът на Република Сръбска Мирко Шарович (вляво) приветства върховния представител Пади Ашдаун в Баня Лука през май 2002 г. Ашдаун отбеляза, че законността, трудовата заетост и реформите в Босна са сред най-важните приоритети в неговата работа. [АФП]&lt;/font&gt;&lt;br&gt;&lt;br&gt;
Положителното развитие на Балканите вдъхва оптимизъм. Напрежения обаче продължават да съществуват, и би било неразумно регионът да излезе от полезрението на западните наблюдатели.
Даниел Дъяну за Southeast European Times от Букурещ - 03/02/03
 
 
Очевидният сблъсък на социални, политически и икономически интереси може да озадачи внимателните наблюдатели на страните от Западните Балкани. Тук се случиха редица положителни събития: войните и междуетническото насилие бяха прекратени, проведоха се демократично организирани избори и в целия регион бе установена политическа законност. Инфлацията беше овладяна, като нормите бяха значително снижени и дори настъпи известно възстановяване на икономиката. В действителност Югоизточна Европа, включително страните от Западните Балкани, надмина Централна Европа по ръст на БВП през 2001 г., и вероятно така ще бъде и за 2002 г.
Тези положителни тенденции често се подчертават - от международни представители като върховния представител на международната общност в БиХ Пади Ашдаун и ръководителя на МОНК Михаел Щайнер, от докладите на международните финансови институции (например от последния годишен доклад на ЕБВР) и от ръководителя на Пакта за стабилност д-р Ерхард Бусек. Би било неразумно да се подценяват тези положителни тенденции и да не се направи опит за извличане на полза от тях. От друга страна, би било неразумно също така да се игнорират тъмната страна на развитието и напреженията, които продължават да изострят отношенията в региона.
&lt;table border="0" align="left" width="288" height="182"&gt;
 &lt;tr&gt;
 &lt;td&gt;&lt;img src="../../images/photos/021230-DANIEL2.jpg" align="left" width="288" height="182"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Работници от мините в Косово протестират с искане да бъдат върнати на работа. Безработицата в Косово възлиза на 60 процента. [АФП]&lt;/font&gt;&lt;/td&gt;
 &lt;/tr&gt;
&lt;/table&gt;
Като цяло регионът страда от масова безработица, обхващаща 30 процента от цялото активно население в Сърбия и Македония, 40 процента в БиХ и повече от 60 процента в Косово. Такава безработица е в основата на нарастващата престъпност и сивата икономика. Нестабилно високите цени, заедно със западането на промишлеността, ни връщат към ранните години на миналия век, когато икономическата изостаналост на района накара известния икономист Пол Розенщайн-Родан да заговори за нуждата от "голям тласък" за подпомагане на развитието.
Наблюдава се нарастваща зависимост от чуждестранната помощ, чийто ефект отслабва до такава степен, при която вече не подпомага развитието на икономиките, а финансира главно потреблението. Вярно е, че тази помощ позволи възстановяването на инфраструктурата, но финансиране на потреблението вече е разточителство. Миграцията на младите и образовани хора нараства с бързи темпове, източвайки най-ценния актив на региона. Ниските норми на спестяване и инвестиции в областта показват, че настоящото възстановяване на икономиката има малък шанс да се превърне в устойчив икономически растеж, освен ако не бъдат въведени нови технологии, които да доведет до значително повишение в рентабилността на производството. Но дали това е осъществимо в кратки срокове? Търговският обмен между страните от региона все още е твърде слаб, без да използва напълно производството и ефективността на фирмите, които могат да доставят продуктите и услугите си в целия регион. Освен това в региона е широко разпространена организираната престъпност, често достигаща най-горните слоеве на правителствата.
Много хора са разочаровани от резултатите на неизбежно бавните и колебливи реформи, и това се отразява в проучванията на общественото мнение; наблюдава се растяща апатия сред електората (като пример може да се посочат последните президентски избори в Сърбия) и завръщане на националистическите партии. Въпросите, свързани с конституцията и самоопределението, както и продължаващото междуетническо несъгласие, могат лесно да доведат до нови кризи. На фона на тази твърде сложна ситуация е много важно политиците в региона и чужбина да запазят бдителността си. Регионът продължава да бъде горещата точка на Европа.
Вътрешните трудности за справяне с нерешените и често изглеждащи невъзможни предизвикателства, изпитвани от страните в Западните Балкани, могат да бъдат свързани със събитията извън региона. Едно от тях е борбата срещу тероризма, която постави нови приоритети и пренасочи ресурсите между главните външни участници. САЩ по очевидни причини вероятно ще намали военното си и финансово присъствие в региона, което ще наложи компенсиращи действия от страна на ЕС; последният ще трябва съответно да увеличи разностранното си участие. Това обаче не е единствен вариант или решение в период, в който Западна Европа също изпитва трудности в икономиката, и когато "голямата игра" изглежда е разширяването на ЕС. Икономическите трудности на Запада, заедно с не особено гладко протичащия процес на разширяването, могат да отместят вниманието от Западните Балкани. Точно в този момент обаче те остро се нуждаят от подкрепа на все още крехките демокрации и съдействие за постигане на напредък във възстановяването на икономиките и реформите.
&lt;table border="0" align="right" width="288" height="195"&gt;
 &lt;tr&gt;
 &lt;td&gt;&lt;img src="../../images/photos/021230-DANIEL3.jpg" align="right" width="288" height="195"&gt;&lt;/td&gt;
 &lt;tr&gt;
 &lt;td&gt;&lt;FONT size="1" color="gray" face="verdana"&gt;Срещата на ЕС в Копенхаген направи разширяването на съюза през 2004 г. необратимо. [АФП]&lt;/font&gt;&lt;/td&gt;
 &lt;/tr&gt;
&lt;/table&gt;
Ако регионът изчезне от полезрението на Запада, последиците за местното население и за цяла Европа ще бъдат твърде пагубни и непредвидими. Ето защо ЕС не трябва да позволява това да се случи. Срещата в Копенхаген изглежда направи разширяването през 2004 г. необратимо. На България и Румъния беше дадена целева дата за присъединяване през 2007 г. Срещата беше отлична възможност за държавните лидери на Европа да покажат - независимо от трудностите в тези неспокойни времена - че не са забравили за недовършената работа. Водещите политици на ЕС изпратиха послание, че страните от Западните Балкани също могат да бъдат поканени да започнат преговори по присъединяване, и че ще им бъде осигурена така нужната финансова помощ за процеса, в рамките на ясно определена програма. Тази помощ може да бъде увеличена - в случай, че регионът се нуждае от по-голяма подкрепа - и ще бъде предназначена за съживяване на икономиките. Известното прозрение на Розенщайн-Родан, че Югоизточна Европа се нуждае от "голям тласък", не е загубило актуалност. Може ли ЕС да се справи с това историческо предизвикателство? Същото се отнася и за отговорните местни политици на Западните Балкани - те ще трябва да продължат трудната битка за задълбочаване на демократичните процеси, за отслабване на междуетническата враждебност и заедно с това за подобряване на техните икономики.
