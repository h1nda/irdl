Световната банка отправи критики по отношение на бавната съдебна реформа в Румъния
					26/08/2007
					 
						БУКУРЕЩ, Румъния -- В нов доклад на Световната банка се твърди, че напредъкът на съдебната реформа в Румъния се е забавил и че в някои области напълно е спрял. От 2006 г. не са предприемани стъпки за намаляване броя на съдилищата, продължава практиката да се назначават съдии, без да бъдат подлагани на необходимите тестове, а Върховният съвет на магистратите (ВСМ) е блокирал инициативата за определяне на факторите, които спъват работата на съдебната власт, се казва в доклада, в който се цитират съобщения от медиите.
						Критиката на Банката предизвика остра реакция от страна на ВСМ, който я обвини, че превишава правомощията си. Той твърди, че финансираните от банката проекти за реформи ще бъдат завършени навреме. (Hotnews.ro, News in, Money channel - 24/08/07)
