Хърватската полиция арестува бивш министър на икономиката
					30/03/2010
					 
						ЗАГРЕБ, Хърватия -- Във вторник (30 март) полицията задържа бившия министър на икономиката Дамир Поланчец за разпит в Загреб във връзка с бизнес сделки, в които е намесен и местният производител на хранителни продукти „Подравка”. Миналата година няколко представители на фирмата бяха задържани по подозрения в участие в поредица от незаконни финансови операции, започнали през 2006 г. Разследващите твърдят, че заподозрените са възнамерявали да закупят дялове от „Подравка” и да превземат фирмата с нейни собствени пари, което е струвало на страната загуби от 34,5 милиона евро. Поланчец подаде оставка от кабинета през октомври в обстановка на остри критики от страна на обществеността. Той е работел в „Подравка”, преди да бъде назначен в правителството през 2005 г. (Вечерни Лист, ХРТ, Индекс, Нова ТВ, Танюг - 30/03/10)
