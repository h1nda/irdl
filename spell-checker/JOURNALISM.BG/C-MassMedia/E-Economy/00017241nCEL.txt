Управителят на сръбската централна банка отхвърли твърденията за подкуп
					15/01/2006
					 
						БЕЛГРАД, Сърбия-Черна гора -- Управителят на Националната банка на Сърбия (НБС) Радован Йелашич отхвърли обвиненията ан бившия шеф на банкрутиралата банка КЕВ Секула Певчевич, според когото ръководството на НБС е поискало подкуп от 2 милиона евро срещу връщането на отхвърлен лиценз на КЕВ. В събота (14 януари) Йелашич заяви, че обвиненията са опит за дестабилизиране на сръбската банкова система и че НБС ще подаде жалба за клевета. Спорът последва ареста миналата седмица на заместник-управителя на НБС Деян Симич по подозрения за вземане на подкуп от 100 000 евро срещу намеса в полза на КЕВ. Певчевич заяви, че Симич не е единственият замесен високопоставен служител. (Б92, РТС - 15/01/06; Данас, Бета - 14/01/06)
