Световната банка предупреди, че БиХ може да загуби 108 млн. долара финансова помощ
					06/03/2005
					 
						САРАЕВО, Босна и Херцеговина (БиХ) -- Директорът за БиХ в Световната банка Орсалия Каланцопулос предупреди в петък (4 март), че страната рискува да загуби 108 млн. долара помощ от банката поради забавяне на ключови социални и икономически реформи. Каланцопулос, която също е и координатор на Световната банка за Югоизточна Европа, прекара два дни в БиХ в края на миналата седмица, където се срещна с представители на централното и на общностите правителства. Тя призова за незабавни действия, за да се предотврати загубата на три кредита за банково преструктуриране - кредит за структурно преустройство, създаващо по-добра бизнес среда, втори кредит за структурно преустройство на социалния сектор и кредит за структурно преустройство на икономическото управление. Каланцопулос каза, че отменянето на кредитите може да се отрази неблагоприятно на отношението на бъдещите инвеститори и донори. (Уебсайт на Световната банка, Независне новине, Дневни аваз - 05/03/05; ПБС БиХ, Фена, РТРС - 04/03/05)
