Хърватски военнослужещи излизат в принудителен отпуск заради икономическата криза
					07/02/2010
					 
						ЗАГРЕБ, Хърватия – Началникът на щаба на армията Славко Барич заяви в петък (5 февруари) , че почти половината от военнослужещите в страната са били пуснати в дълъг неплатен отпуск поради затруднения в националния бюджет. В изявление по местния телевизионен канал ХТВ Барич добави, че отпускът на всички бригади, които не са оперативни, ще продължи до пролетта. Армията има 16 000 военнослужещи, 7000 от които нямат оперативни задачи. (ДПА, Билд - 05/02/10)
