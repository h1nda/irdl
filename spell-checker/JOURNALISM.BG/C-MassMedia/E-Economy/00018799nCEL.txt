Македонският външен министър Митрева обсъди в Атина двустранното икономическо сътрудничество
					02/06/2006
					 
						СКОПИЕ, Македония -- Външният министър Илинка Митрева бе в Атина в четвъртък (1 юни) за разговори с гръцкия заместник-министър на външните работи Еврипидис Стилянидис с акцент най-вече върху въпроси на икономическото сътрудничество. Съгласно изявление на канцеларията на Митрева двамата са обсъдили ускоряването на реализацията на проекта за Паневропейски транспортен коридор № 10, както и проекти, включени в гръцкия план за икономическо възстановяване на Балканите, който обхваща и Македония. След срещата бе обявено, че страните планират да започнат съвместен проект за изграждане на водопречиствателна станция в македонския граничен район Гевгелия. (Макфакс, АНА - 01/06/06)
