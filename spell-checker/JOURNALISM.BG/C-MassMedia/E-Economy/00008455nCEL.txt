Гърция очаква по-голям бюджетен дефицит
24/09/2003
 
АТИНА, Гърция -- Министърът на икономиката и финансите Никос Христодулакис заяви по време на годишната среща на Световната Банка и МВФ в Дубай във вторник (23 септември), че правителството е повишило прогнозите си за бюджетния дефицит за 2003 г. от 0.9 % на малко над 1 % от БВП за 2002 г. Дефицитът на Гърция бе 1.2 % през 2002 г. Министърът добави, че правителството е убедено, че ще може да поддържа низходящата тенденция през следващите години независимо от високите разходи във връзка с Олимпиада 2004.
Други новини: президентът Костис Стефанопулос се срещна във вторник със своя унгарски колега Ференц Мадъл, който е на посещение в Гърция. Двамата са обсъдили двустранното сътрудничество с оглед присъединяването на Унгария към ЕС през май 2004 година. (АП, АФП, АНА, МПА - 23/09/03)
