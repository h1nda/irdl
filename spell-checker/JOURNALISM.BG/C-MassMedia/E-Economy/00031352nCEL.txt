Управителят на Българска народна банка бе освободен от длъжност, поне засега
					20/08/2009
					 
						СОФИЯ, България -- Рано сутринта в четвъртък (20 август) парламентът прие оставката на управителя на централната банка Иван Искров, но се очаква скоро той да бъде назначен отново. Той трябваше да внесе оставката си заради нарушения в процедурата, при която беше избран за нов шестгодишен мандат: Искров беше избран, преди мандатът му да приключи официално, в нарушение на Закона за Българска народна банка. Преди по-малко от седмица новият премиер Бойко Борисов подчерта, че цени професионалистите в правителството, посочвайки изрично Искров. Преди да поеме ръководния пост в централната банка през октомври 2003 г., той е бил член на парламентарната комисия по бюджет и финанси и на комисията по европейска интеграция. (БГНЕС, БТА, Дарик, Дневник - 20/08/09)
