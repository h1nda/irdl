Хърватският премиер Косор взе участие в Европейския икономически конгрес в Полша
					17/05/2011
					
						ВАРШАВА, Полша -- Хърватският министър-председател Ядранка Косор каза в понеделник (16 май), че Хърватия е готова да приключи своите присъединителни преговори с ЕС до края на следващия месец, и увери, че страната й ще бъде надежден партньор. Косор присъства на третия Европейски икономически конгрес в Катовице. Полският министър-председател Доналд Туск, чиято страна поема ротационното председателство на ЕС през юли, похвали напредъка на Хърватия в изпълнението на критериите за членство в ЕС. (ХРТ, ХИНА, Пословни Дневник - 16/05/11)
