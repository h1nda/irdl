Според Световната банка темпът на обедняване в Румъния намалява
05/11/2003
 
БУКУРЕЩ, Румъния -- Световната банка съобщи във вторник (4 ноември), че темпът на обедняване в Румъния спада, но продължава да бъде висок. Изследването е констатирало, че 29 % от населението - или 6.5 млн. души - са живели под линията на бедността през 2002 г. в сравнение с 35 % през 2 000 г.
Други новини: във вторник правителството одобри националния план за подготовка за присъединяване към НАТО за 2003-2004 г. Това ще бъде последният пети цикъл в рамките на Плана за действие за членство в НАТО, преди Румъния да се присъедини към Алианса следващата година.
Също във вторник румънският министър на отбраната Йоан Мирча Пашку пристигна в Скопие, за да се срещне със своя македонски колега Владо Бучковски. Двамата са обсъдили общите проблеми при реформата на армията, стабилността в региона и участието в мироопазващи мисии. (Утрински весник - 05/11/03; МИА, А1 ТВ, АФП , Ромпрес - 04/11/03)
