Македония и Украйна се споразумяха да задълбочат икономическото си сътрудничество 
					28/06/2005
					 
						КИЕВ, Украйна -- Македония и Украйна планират да разширят своето икономическо сътрудничество, особено в областите на енергетиката, строителството и търговията, бе съобщено след среща в понеделник (27 юни) между президентите на двете държави, Бранко Цървенковски и Виктор Юшченко. По време на преговорите Цървенковски изрази волята на Скопие да разшири присъствието на македонски фармацевтични, селскостопански и хранителни продукти на украинския пазар. Юшченко на свой ред каза, че украинските фирми проявяват интерес към македонските дистрибутурни центрове за природен газ и петрол. 
						Други новини от понеделник: Най-новият доклад на ПРООН за ранно предупреждение заключава, че общественото доверие в държавните институции продължава да намалява. Според експертите сега е налице растящ песимизъм относно икономическите перспективи, докато състоянието на сигурност вече не безпокои хората.(Уеб сайт на македонското правителство, Вечер - 28/06/05; Teлма TВ, A1 TВ - 27/06/05)
