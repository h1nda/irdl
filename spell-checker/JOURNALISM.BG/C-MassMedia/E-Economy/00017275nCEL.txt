Мисията на Световната банка започна преговори с Македония по споразумение за ПЗР II 
					17/01/2006
					 
						СКОПИЕ, Македония -- Мисията на Световната банка, ръководена от Брус Кортни, започна в понеделник (16 януари) преговори с македонското правителство по втория Програмен заем за развитие (ПЗР) в размер на 30 млн. долара. През октомври управителният съвет на банката разреши изплащането на първия ПЗР от 30 млн. долара, предназначен за подпомагане на структурните реформи в страната, и потвърди плановете за предоставяне на още два заема на същата стойност.
						Също в понеделник демонстранти протестираха в Скопие срещу плановете на правителството да приватизира държавната енергийна компания "ЕСМ Дистрибуция". Критиците твърдят, че продажбата ще доведе до частен монопол и до увеличаване на цените на електричеството. Те смятат да продължат протестите и през следващите пет дни. (Телма ТВ, A1 ТВ, Макфакс - 16/01/06)
