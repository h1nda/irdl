ЕС дава положителна оценка на икономическото развитие в България
09/10/2003
 
СОФИЯ, България -- Делегация на Европейската комисия (ЕК) заяви в сряда (8 октомври), че ЕС е дал положителна оценка на икономическото развитие на България. Екипът, оглавяван от Еатиас Ройте от Генералната дирекция по разширяването на ЕС, се срещна с заместник министър-председателя Пламен Панайотов. По време на срещата Ройте каза, че България е станала по-атрактивна за чуждите инвеститори и че темпото на развитие ще спомогне скоро страната да постигне критериите за влизане в ЕС.
Също в сряда британският министър за Европа Денис Макшейн посети София и обеща пълната подкрепа на страната си в усилията на България за интеграция в ЕС. Той заяви, че България е отбелязала сериозен напредък по пътя към членството си. (Дневник, Труд, 24 Часа - 09/10/03; БНТ, БТA, БНР, бТВ - 08/10/03)
