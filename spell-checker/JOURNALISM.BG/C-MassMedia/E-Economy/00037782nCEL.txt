Косовското правителство одобри бюджета за 2011 г. 
					14/03/2011
					 
						ПРИЩИНА, Косово -- В петък (11 март) правителството одобри проектобюджета в размер на 1,43 милиарда евро. Той включва 50 % увеличение на заплатите в публичния сектор, стъпка, на която се противопоставя МВФ, който заяви, че правителството не трябва да повишава заплатите до нивата, обещани по време на предизборната кампания през 2010 г. МВФ подкрепя максимално увеличение от 20 % поради опасения, свързани с дефицита. Различията ще се дискутират с МВФ по време на двуседмичните преговори в Прищина. Правителството може да изгуби безвъзмездни помощи в размер на 200 милиона евро от международните финансови институции, ако пренебрегне препоръките на МВФ. (Коха Диторе - 14/03/11; Зъри, Косова Сот, Експрес - 12/03/11)
