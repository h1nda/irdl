ЕС ревизира докладваните от Гърция бюджетни дефицити
					22/09/2004
					 
						БРЮКСЕЛ, Белгия -- Европейската комисия е направила корекции "нагоре" в данните за бюджетните дефицити, докладвани от Гърция през последните няколко години, заяви говорител във вторник (21 септември). Той отказа да разкрие числа преди официалното изявление на Евростат, което се очаква до края на седмицата или в началото на другата. Германски вестник съобщи, че данните за 2000, 2001 и 2002 г. са били ревизирани на фона на констатациите, че бюджетният дефицит е бил много по-голям от това, което е докладвала Атина. Гръцкото правителство вече е посочило по-висока цифра за бюджетния дефицит за 2003 г. и е изчислило, че общият дефицит за тази година ще достигне 5,3% , доста над тавана от 3 %, определен от ЕС. (АФП - 21/09/04)
