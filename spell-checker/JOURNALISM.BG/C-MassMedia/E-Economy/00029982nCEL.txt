Инцко призова за икономически реформи в БиХ
					17/04/2009
					 
						САРАЕВО, Босна и Херцеговина (БиХ) -- Върховният представител в БиХ Валентин Инцко каза в четвъртък (16 април), че лидерите на страната трябва да разглеждат настоящата икономическа криза като шанс за прилагане на икономическите реформи. „Кризата е време на шансове, точно както е и време за промени,” отбеляза той. Инцко каза, че правителството трябва да ускори реформите, за да може да получи заем от МВФ в размер на 675 млн. евро. (Танюг, Б92 - 17/04/09)
