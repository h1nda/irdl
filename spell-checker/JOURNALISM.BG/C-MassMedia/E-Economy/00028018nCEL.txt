Албанските банки няма да пострадат от международната криза, заяви МВФ
					10/10/2008
					 
						ТИРАНА, Албания -- Международният валутен фонд (МВФ) увери наблюдателите в четвъртък (9 октомври), че албанските банки няма да изпитат негативните последици от сегашната международна финансова криза, тъй като на албанския банков сектор му липсва интеграция със световната икономика, каза представителят на МВФ в Тирана Ан-Маргрет Уестин. „Факт е, че банките в Албания не са изложени на така наречените „токсични” финансови инструменти, които са източник на кризата,” отбеляза Уестин. Тя посъветва правителството да се придържа към внимателни финансови политики, за да гарантира на инвеститорите, че е способно да поддържа макроикономическата стабилност. (Шкип, Панорама - 10/10/08; Топ Чанъл, Топ Нюз - 09/10/08)
