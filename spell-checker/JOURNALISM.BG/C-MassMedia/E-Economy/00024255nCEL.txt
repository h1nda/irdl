Водещите политици в БиХ се споразумяха да работят за възстановяване на икономиката
					17/10/2007
					 
						САРАЕВО, Босна и Херцеговина (БиХ) -- Във вторник (16 октомври) лидерите на двете автономни области в БиХ и на централното правителство подписаха споразумение, имащо за цел възстановяване на линеещата икономика. Министър-председателят на БиХ Никола Спирич, министър-председателите на Федерация БиХ и Република Сръбска - Неджад Бранкович и Милорад Додик и кметът на Бръчко Мирсад Джапо приеха документ, изброяващ най-спешните икономически реформи. Тяхната Платформа за действие споменава привличането на инвестиции, увеличаване на заетостта и повишаване на стандарта на живот като най-важни и непосредствени предизвикателства пред трите правителства. (ДПА - 16/10/07)
