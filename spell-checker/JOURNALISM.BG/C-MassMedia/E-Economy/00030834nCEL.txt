Сърбия ще поиска от МВФ да увеличи лимита на бюджетния дефицит
					06/07/2009
					 
						БЕЛГРАД, Сърбия -- Правителството възнамерява да поиска от МВФ да увеличи бюджетния дефицит, предвиден в споразумението с финансовата институция, поради световната икономическа криза, каза за "Танюг" в неделя (5 юли) министър-председателят Мирко Цветкович. Когато представителите на МВФ посетят Белград следващия месец, властите ще поискат лимитът да бъде увеличен на 4,5 % от БВП през тази година, вместо сега договорените 3 %. През април Сърбия подписа с МВФ споразумение за заем от 2,9 милиарда долара и получи първия транш от 1,1 милиарда долара в края на май. (Танюг, БТА - 05/07/09)
