Според МВФ икономическата ситуация в Македония се подобрява
					09/06/2006
					След години на слаб растеж икономиката на Македония започва да набира скорост, заяви мисията на МВФ. Още в деловите новини: "Акор Груп" възнамерява да инвестира 300 млн. евро в турски хотели; "Хюлет Пакард" откри нов център за поддръжка в София; сръбското правителство смята да поиска от Парижкия клуб опрощаване на дългове на стойност 1 милиард щатски долара.
					
 
					 
						
От дясно на ляво: Юха Хаконен, съветник на директора на Европейския сектор на МВФ, македонският финансов министър Никола Поповски и управителят на Македонската национална банка, Петър Гошев. [Томислав Георгиев]
						В изказване след преговори с македонските власти представители на МВФ заявиха, че икономическата ситуация в страната е започнала да се подобрява. "Имаше дълъг период, в който Македония имаше нисък икономически растеж, но през последните няколко години той достигна 4 % и дори повече, инфлацията е под контрол, държавният резерв се увеличава и структурните реформи започнаха," каза Юха Хаконен, съветник на директора на Европейския сектор на МВФ, по време на пресконференция на 5 юни. 
						*** 
						Групата за туризъм и хотелиерство "Акор" със седалище в Париж обяви намерението си да инвестира около 300 милиона евро в изграждане на 50 нови хотела в Tурция до 2015 г. Хотелите ще бъдат разположени в големи градове в Западна Турция, които привличат повечето от чуждите туристи, но някои ще бъдат построени в югоизточните райони, като Газиантеп и Санлъурфа на сирийската граница. 
						*** 
						"Хюлет Пакард" откри новия си глобален център за поддръжка в София. В центъра ще работят над 1000 млади българи -- най-вече компютърни и информационни специалисти. Той ще обслужва клиенти от Европа, Близкия Изток и Африка. 
						*** 
						
						Сърбия ще се обърне с официално искане към кредиторите от Парижкия клуб за отписване на задължения в размер на 1 милиард евро, обяви сръбският финансов министър Младжан Динкич по време на официалното си посещение в Гърция. Ако искането бъде удовлетворено, приходите ще се използват за доизграждане на магистралата между Ниш и българската и македонската граница. 
						*** 
						
						Българската компания "Йорсет Холдинг" бе единственият кандидат за фирмата за производство на алуминий от Скопие "Алумина". Съобщава се, че инвеститорът е предложил да плати 12,3 милиона евро за банкрутиралата фабрика. Правителството ще вземе решение по предложението до няколко дни. 
						*** 
						
						Гъцката строителна фирма "Актор" заяви, че е подписала споразумение за сътрудничество с руската "Газпром" за строеж на тръбопровод, който ще пренася руски нефт от Бургас на българското черноморие до пристанище Александруполис на егейското крайбрежие. Бюджетът на проекта възлиза на 1 милиард евро. 
						
						(Различни източници – 02/06/06 – 09/06/06)
