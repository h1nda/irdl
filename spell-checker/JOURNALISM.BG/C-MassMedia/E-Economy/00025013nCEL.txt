Сръбска банка бе взривена в Косово
					02/01/2008
					 
						ПРИЩИНА, Косово, Сърбия -- Мощен взрив разтърси офисите на сръбска банка в южната част на Косово късно във вторник (1 януари). Никой не е бил ранен при инцидента, станал край Драгаш, близо до границата с Македония. Експлозията е била предназначена за единствената сръбска банка, на която ЮНМИК разреши да функционира в провинцията.
						Други новини -- Бившият специален пратеник на ООН за Косово Марти Ахтисаари предсказа във вторник, че бъдещето на провинцията ще се реши в първите три месеца на 2008 г. Той заяви, че не е изненадан от блокирането на въпроса в Съвета за сигурност на ООН, който не успя да постигне съгласие преди месеци. (AП, Фокус, Свобода - 02/02/08; Ройтерс, AП, РТТ Нюз - 01/01/08; Косовалайв, РТК, Пословни Дневник - 31/12/07)
