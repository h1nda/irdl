Министрите на икономиката на страните от Черноморския регион се споразумяха да засилят взаимното сътрудничество 
		08/12/2005
		 
			БУКУРЕЩ, Румъния -- Министрите на икономиката и търговията на 15 страни от Черноморския регион и Централна и Югоизточна Европа (ЮИЕ) се споразумяха да засилят сътрудничеството в областта на инфраструктурата и енергетиката на среща в Букурещ в сряда (7 декември). Потвърдено бе също, че Централноевропейското споразумение за свободна търговия (ЦЕФТА) ще бъде разширено и ще приеме други страни от ЮИЕ, освен България, Хърватия и Румъния. В обръщение към участниците в конференцията, министърът на икономиката на Румъния Йоан Кодрут Серес потвърди, че неговата страна, като членка на НАТО и бъдеща членка на ЕС, поема ангажимента да подкрепи кандидатурите на съседни страни за членство в ЕС и НАТО. (Найн o'клок - 08/12/05; Ромпрес - 07/12/05)
