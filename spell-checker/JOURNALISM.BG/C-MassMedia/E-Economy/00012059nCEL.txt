Българската икономика нарасна с 6 % през второто тримесечие 
					21/09/2004
					 
						СОФИЯ, България -- Икономиката нарасна с 6 % през второто тримесечие на 2004 г., надхвърляйки прогнозите на анализаторите, че растежът ще бъде равен на стойността от 5.3 % , регистрирана през първото тримесечие. Правителството прогнозира икономически растеж от 5 % за годината, цифра, която сега се преценява за консервативна. 
						Други новини от понеделник (20 септември): Заместник-министърът на правосъдието Марио Димитров подаде оставка на фона на скандали, свързани с осиновявания на деца от чужденци. Публикации в българската и западната преса неотдавна разкриха няколко канала за нелегален "износ" на български бебета. В повечето случаи български роми са раждали децата за пари. (Труд - 21/09/04; ЮПИ, бТВ - 20/09/04)
