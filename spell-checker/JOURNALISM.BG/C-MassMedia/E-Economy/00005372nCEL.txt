Икономически обзор:
13/12/2002
Преглед на бизнес и икономически новини от Балканите след 6 декември.
(Различни източници -- 06/12/03 - 13/12/03)
 
 
Преглед на бизнес и икономически новини от Балканите след 6 декември:
Около 2 000 служители от държавния сектор протестираха в сряда (11 декември) пред сградата на Сръбския парламент, като блокираха движението в централната част на Белград. Протестиращите настояваха за право на участие в приватизацията, колективен трудов договор, премахване на изискванията за минимален трудов стаж и смяна на министъра на труда и работната сила Драган Милованович.
***
Международната общност очаква ДДС да бъде въведен на държавно ниво в Босна и Херцеговина(БиХ) до 2004 г., според първият заместник на Върховния представител Доналд Хейз. На 10 декември той се срещна с представители на парламента на Република Сръбска, за да обсъдят създаването на единно икономическо пространство в БиХ.
***
Още десет общини в БиХ ще бъдат включени в Проекта за финансиране и изпълнение на общинските инфраструктури на ОССЕ през 2003 г., съобщи мисията. 45 общини вече се възползват от програмата за техническа помощ, насочена към модернизиране на местните административни области.
***
Мисията на МВФ, водена от Юха Кахконен, пристигна в Турция на 9 декември, за да преразгледа тригодишното стенд-бай споразумение. Посещението ще продължи до 20 декември.
***
Турция отчете 7,8 процента растеж на БВП през третото тримесечие, като показа бързо икономическо възстановяване. За същия период през 2001 г., икономиката показа спад с 9,1 процента.
***
Албанската държавна телекомуникационна компания "Албтелеком" ще бъде приватизирана до края на 2003 г., заяви Министърът на транспорта и съобщенията Спартак Почи. Инвеститорът, който ще придобие активите на "Албтелеком", ще получи и лиценза за трети мобилен оператор в страната. .
***
Холандският министър за развитие на сътрудничеството Агнес ван Арден подписа споразумение с Македонската фондация за развитие на предприятията, което осигурява 5,7 млн евро безвъзмездна помощ за Македония. Финансирането ще подкрепи развитието на малкия бизнес.
***
Американската агенция за международно развитие (USAID) стартира проект за 12 млн щатски долара за насърчаване на конкурентноспособността на частния сектор в Македония. Проектът ще продължи четири години.
***
Хърватска и МВФ подписаха ново едногодишно стенд-бай споразумение за 140 млн щатски долара. Предоставянето на кредита ще зависи от постигането на целите за намаляване на дълга на Хърватска.
***
Според споразумението, подписано от "Нюклиърелектрика" и банковия синдикат, ще бъде отпуснат заем от 400 млн евро за завършването на втория реактор на румънската АЕЦ "Черна вода". Споразумението беше подписано на 10 декември в Букурещ.
***
Световната банка одобри кредит от 11 млн щатски долара, който да помогне на Югославия в приватизацията, насърчаването на растежа и изграждането на банковата система. Около 8 млн щатски долара ще бъдат отпуснати за преструктуриране на компании, докато останалите средства са предназначени за финансовия сектор.
