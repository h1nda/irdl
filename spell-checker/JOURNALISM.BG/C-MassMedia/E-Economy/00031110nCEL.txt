Новият министър на финансите на България прогнозира икономически спад
					30/07/2009
					 
						СОФИЯ, България -- Новият кабинет проведе своето първо заседание в сряда (29 юли), на което финансовият министър Симеон Дянков съобщи някои отрезвяващи новини: той прогнозира, че спадът в икономиката тази година ще бъде 6,3 %. Той цитира последните прогнози на Агенцията за икономически анализи, както и прогнози на своето министерство. Според експертите вероятно отсега нататък министерството ще използва работната прогноза вместо очаквания от неговия предшественик Пламен Орешарски спад от 2,5 %. Дянков допълни, че през тази година неговото министерство ще трябва да набере допълнителни 1,3 млрд. евро, половината чрез съкращения в разходите и половината от събираните данъци. (Дневник, Пари, Фокус, Сега, Би Ти Ви - 29/07/09)
