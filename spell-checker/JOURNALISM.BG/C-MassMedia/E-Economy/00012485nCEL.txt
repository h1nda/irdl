Македония и Косово се надяват да разширят двустранното икономическо сътрудничество
					31/10/2004
					 
						СКОПИЕ, Македония -- Министърът на икономиката Стевко Якимовски се срещна с министъра на търговията и индустрията на Косово Али Якупи в Скопие в петък (29 октомври). След срещата те посочиха, че двете страни работят за разширяване на икономическото и търговското сътрудничество. Мерките могат да включват подписване на споразумение за свободна търговия, отделно от това, подписано между Македония и Сърбия и Черна гора. По думите на Якимовски предложението е дошло от Косово. Той добави, че Скопие има политическата воля за директни разговори с институциите на Косово. (Вест, A1 TВ, КосоваЛайв - 30/10/04)
