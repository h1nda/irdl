Хърватия и Албания ще засилят икономическото си сътрудничество
					21/05/2009
					 
						ЗАГРЕБ, Хърватия -- Президентът Стипе Месич и гостуващият му албански колега Бамир Топи обещаха в сряда (20 май) да засилят двустранното сътрудничество и укрепят икономическите връзки между страните. Като част от тридневната визита на Топи в Хърватия двамата лидери се срещнаха и договориха, че след осъществяването на присъединяването към НАТО сега интеграцията в ЕС е стратегическа цел и за двете страни. "Ние съзнаваме, че пътя към ЕС е дълъг", каза Топи, обещавайки, че Албания ще осъществи всички необходими съдебни реформи, за да отговори на стандартите на ЕС. На свой ред Месич отбеляза, че граничният спор на Хърватия със Словения е блокирал процеса на присъединяване на Загреб. Хърватия е за прекратяване на спора посредством арбитраж. (ХРТ, Весник, Явно, ХИНА - 20/05/09)
