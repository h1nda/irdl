Банковите сметки на македонския телевизионен канал А1 бяха деблокирани 
					09/02/2011
					 
						СКОПИЕ, Македония -- Във вторник (8 февруари) съд в Скопие реши да размрази банковите сметки на телевизия А1. Сметките на популярния телевизионен канал и на всекидневниците „Шпиц”, „Време” и „Коха е Ре” бяха блокирани в края на януари като част от разследване срещу десет компании, регистрирани на адреса на А1. Тази стъпка стана причина за започването на парламентарен бойкот от страна на някои опозиционни партии, водени от СДСМ, които твърдяха, че решението е политически мотивирано. (Макфакс, A1, Канал 5, Сител - 08/02/11)
