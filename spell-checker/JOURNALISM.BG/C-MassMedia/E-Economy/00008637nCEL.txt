Ашдаун дава оптимистичен отчет за икономиката на БиХ
09/10/2003
 
НЮ ЙОРК, Съединени щати -- Пади Ашдаун, върховният международен представител в Босна и Херцеговина (БиХ), даде оптимистичен отчет за бъдещето на икономиката на страната в сряда (8 октомври). В кратко изявление пред Съвета за сигурност той заяви, че неговата служба е започнала "да гази с булдозер през огромната бюрокрация и разпоредби, които спъват деловата активност, пречат на предприемчивостта и отблъскват инвестициите". Ашдаун обеща основен ремонт на настоящата данъчна система и въвеждане на ДДС до 2005 г.
Пред Съвета Ашдаун отбеляза също, че усилията за залавянето на Радован Караджич и други заподозрени във военни престъпления са повишени чрез атакуване на мрежите, които ги подпомагат.
Също в сряда полицейската мисия на ЕС в БиХ заяви, че планира разширяване на обхвата на своите операции срещу мрежите за трафик на хора в страната. БиХ се използва като транзитна зона при трафика на хора от Югоизточна към Западна Европа. (Дневни лист - 09/10/03; АФП, СРНА, ФЕНА - 08/10/03)
