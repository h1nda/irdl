Сърбия, Хърватия и Словения ще засилят икономическото сътрудничество
					03/04/2011
					
						БЕЛГРАД, Сърбия - Президентът на Сърбия Борис Тадич и премиерите на Хърватия и Словения Ядранка Косор и Борут Пахор потвърдиха в петък (1 април) готовността си да засилят икономическото сътрудничество и да участват заедно на пазари в трети страни. Тадич и Косор изразиха готовност да хвърлят светлина върху съдбата на изчезналите по време на конфликтите в бивша Югославия през 1990-те години и съобщиха, че през септември ще се проведе донорска конференция за жилищните проблеми на бежанците. Пахор каза, че неговата страна ще подкрепи Хърватия в опитите й да приключи присъединителните преговори с ЕС до юни и усилията на Сърбия да получи статут на страна кандидатка за членство в ЕС до края на годината. (Бета, Taнюг, Б92 - 01/04/11)
