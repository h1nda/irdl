Хърватският кабинет създава Икономически съвет
25/02/2004
 
ЗАГРЕБ, Хърватия -- Премиерът Иво Санадер заяви във вторник (24 февруари), че правителството планира да създаде нов съвещателен орган, Съвет за икономическа политика. Министрите се очаква да одобрят съответно постановление за учредяване на съвета в сряда. Следващата седмица правителството и Съветът за конкурентноспособността се очаква да представят поотделно 55 икономически мерки за стимулиране на експорта. Санадер изрази надежда, че органите на ЕС ще дадат на Хърватия статут на официален кандидат в близко бъдеще с оглед подкрепа на местната икономика.
Други новини във вторник: ръководителят на мисията на ОССЕ в Хърватия Питър Семнъби говори пред парламентарната Комисия по външна политика в опит да оптимизира програмата за завръщане на бежанците в страната. Той представи приоритетите на политиката, следвана от мисията и похвали местните власти за напредъка в много области, свързани със завръщането на бежанците. Той обаче отбеляза наличието на проблеми с настаняването и създаването на благоприятна социална среда. (ХИНА, ХРТ, Виесник - 24/02/04)
