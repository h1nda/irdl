Българският министър на икономиката определи новите приоритети на кабинета
27/04/2004
 
СОФИЯ, България -- Министърът на икономиката Лидия Шулева заяви в понеделник (26 април), че кабинетът формулира новите си приоритети. Макар че все още се обсъждат няколко алтернативи, ясни са четири основни насоки: подобряване на националната пътна структура, засилване на конкурентноспособността и насърчаване на инвестициите, осъществяване на образователна реформа и решаване на проблемите на местното самоуправление.
Други новини: правителствената комисия по изграждането на нова атомна централа съобщи в понеделник, че ще бъде избран инвеститор чрез преки преговори, а не чрез тръжна процедура. България ще изгради ново съоръжение в Белене, за да компенсира затварянето на няколко блока на атомната централа "Козлодуй". (24 часа - 27/04/04; БТА, Стандарт - 26/04/04)
