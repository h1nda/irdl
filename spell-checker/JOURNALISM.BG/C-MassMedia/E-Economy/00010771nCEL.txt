Световната банка замразява временно отпускането на заем за Босна и Херцеговина
12/05/2004
 
САРАЕВО, Босна и Херцеговина (БиХ) -- Световната банка обяви във вторник (11 май), че е замразила временно отпускането на заем на стойност 12 млн. щ.д. за ускоряване на реформата на системата за висше образование на БиХ. Дърк Райнерман, ръководител на офиса на Банката в Сараево, заяви пред репортери, че целият проект е анулиран, тъй като парламентът на БиХ не е приел нов закон за висшето образование до 7 май. Преговорите продължават вече пета година. Банката призовава настойчиво властите да изпълнят други изисквания за получаване на средства, предназначени за подкрепа на социалните реформи. Според Райнерман Банката все още не е решила дали да предостави заем за преструктуриране на стойност 34 млн. щ.д. (Източници на СВП - 12/05/04; АФП, Фена, ПБС БиХ - 11/05/04)
