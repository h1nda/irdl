Сръбското правителство отдели 1 милиард евро за подкрепа на икономиката през 2009 г.
					10/12/2008
					 
						БЕЛГРАД, Сърбия -- Правителството е отделило над 1 милиард евро за подкрепа на икономиката през следващата година и облекчаване на отражението на финансовата криза върху местните компании, каза във вторник (9 декември) заместник министър-председателят Младжан Динкич. Той добави, че около 590 милиона евро ще послужат като държавни гаранции за банкови заеми за местната индустрия. Други 240 милиона евро ще бъдат използвани за финансиране на развитието на малки и средни предприятия и за подпомагане на предоставянето на заеми за започване на бизнес. Други мерки, целящи обръщане на тенденцията към забавяне на икономическото развитие, ще включват стабилизиране на цените и обменните курсове на валутите, намаляване на държавните разходи и бюрокрацията и увеличаване на капиталовите инвестиции с близо 30 %. (АФП, Блиц, Б92, Бета, Вечерне Новости - 09/12/08)
