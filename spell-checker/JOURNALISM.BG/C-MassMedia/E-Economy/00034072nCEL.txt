Управителният съвет на сръбската централна банка прие оставката на гуверньора й 
					07/04/2010
					 
						БЕЛГРАД, Сърбия -- Оставката на гуверньора на централната банка Радован Йелашич беше приета от управителния съвет на Националната банка на Сърбия, съобщиха местните медии във вторник (6 април). Според съобщенията партиите от управляващата коалиция са постигнали договореност за неговия наследник на поста, въпреки че номинацията му изисква формално предложение от финансовата комисия на парламента и трябва да бъде одобрена от депутатите. Йелашич връчи своята оставка на 23 март, посочвайки лични причини за това. (Бета, РТС, Б92 - 06/04/10)
