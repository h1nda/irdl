Лидерът на кипърските турци се надява, че ЕС ще сложи край на икономическата изолация до юни 
					01/03/2007
					 
						БРЮКСЕЛ, Белгия -- Лидерът на кипърските турци Мехмет Али Талат изрази надежда, че ЕС ще изпълни обещанията си и до юни ще сложи край на търговската и икономическа изолация на окупирания от Турция Северен Кипър. Талат каза пред АП в сряда (28 февруари), че очаква германското председателство на ЕС да осигури пробив в тази насока преди края на мандата му през юни. Той каза това след разговори с високопоставени представители на ЕС и Белгия в Брюксел по-рано тази седмица. (Заман - 01/03/07; AП - 28/02/07)
