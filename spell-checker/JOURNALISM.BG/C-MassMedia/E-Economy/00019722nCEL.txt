Членове на новото коалиционно правителство на Македония обещаха да съживят икономиката
					25/08/2006
					 
						СКОПИЕ, Македония -- В четвъртък (24 август) лидери на политическите партии в новото коалиционно правителство подписаха ангажимент да съживят икономиката на страната. Представители на ВМРО-ДПМНЕ и на седем други партии обещаха през следващите четири години да работят за по-добър стандарт на живот. Сред основните цели са намаляване на бедността, създаване на благоприятен за инвестиции бизнесклимат и подобряване на инфраструктурата. (MИA, Макфакс, A1 ТВ - 24/08/06)
