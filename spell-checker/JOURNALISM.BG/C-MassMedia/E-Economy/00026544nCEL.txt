Бъсеску призова румънските политици да проявят отговорност по отношение на икономическата и социална политика
					25/05/2008
					 
						БУКУРЕЩ, Румъния -- Румънският президент Траян Бъсеску призова политическите партии в петък (23 май) по време на откриването на социален и икономически форум да действат отговорно по отношение на икономическата политика, така че Румъния да може да приеме еврото през 2014 г. Сред областите, които се нуждаят от подобрение, той включи производителността, енергийната ефективност, съдебната прозрачност, сигурността на пенсиите и помощта за социално слабите граждани. Бъсеску също посъветва официалните представители да актуализират системата на държавната администрация, да привлекат по-голяма помощ от страна на Европейската комисия и да модернизират железниците, за да стимулират инвестиции във всички сектори. (Hotnews.ro - 24/05/08; Ромпрес - 23/05/08)
