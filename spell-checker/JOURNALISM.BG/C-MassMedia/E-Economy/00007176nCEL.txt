Сърбия и Черна-Гора одобряват план за икономическа хармонизация
03/06/2003
 
БЕЛГРАД, Сърбия-Черна Гора -- В понеделник (2 юни) правителствени делегации от Сърбия и Черна Гора одобриха окончателния вариант на план за действие, насочен към хармонизиране на икономическите връзки в рамките на новия съюз. Черногорският финансов министър Мирослав Иванишевич и сръбският вицепремиер Чедомир Йованович заявиха, че планът ще бъде разгледан от републиканските правителства в четвъртък. Йованович поясни, че след като републиканските парламенти одобрят плана, той ще бъде представен на федералното правителство. Документът следва да бъде готов преди срещата на върха на ЕС, която ще се проведе на 21 юни. (Б92, ФоНет, Монтенегрин Мина, Би Би Си, Танюг - 02/06/03)
