Икономиката и технологиите нанасят тежък удар върху румънските медии
		10/08/2009
		В ексклузивно интервю за SETimes, председателят на федерацията Кристи Годинац разговаря за влиянието на икономическата криза върху румънските медии и за бъдещето на сектора онлайн.
		От Киприан Кочилет за Southeast European Times в Букурещ – 10/08/09
 
		 
			
Председателят на румънската федерация на журналистите "МедиаСинд" Кристи Годинац. [Архив]
			Румънската федерация на журналистите "МедиаСинд", която бе създадена преди пет години чрез обединението на четири медийни съюза, представлява повече от 8000 служители. Организацията изигра фундаментална роля при прокламирането на свободата на словото в страната и при посредничеството между работници и работодатели. През 2004 г. бе подписан първият колективен трудов договор, регулиращ равнищата на заплатите и условията на работа в медиите, за което "МедиаСинд" изигра решаваща роля. 
			Една година по-късно "МедиаСинд" се присъедини към най-голямата организация на журналистите в света, Международната федерация на журналистите. 
			Ролята на "МедиаСинд" не е лека в условията на икономическа криза, която силно се отрази и на румънските медии. Федерацията реагира своевременно на произволни и незаконни уволнения и излиза с конкретни предложения, целящи да помогнат на сектора да оцелее в тези трудни времена. 
			Кристи Годинац, председател и основател на "МедиаСинд" разговаря със SETimes за трудностите, породени от икономическата криза и за това как съюзът ще ги преодолее. 
			
				SETimes: Знаем, че румънските медии пострадаха тежко от икономическатта криза. Можете ли да прецените колко журналисти са били уволнени? Има ли признаци, че уволненията ще продължат? 
			
				Кристи Годинац: За съжаление румънското правителство отказа да приеме фискални мерки за намаляване ефекта от икономическата криза и за подпомагане на медийната индустрия. 
			
Традиционните медии, главно вестниците, са на изчезване според Годинач. [Гети Имиджис]
			Следователно мнозинството медийни институции трябва да прибегнат до съкращения. Те го мотивират с икономическата криза и необходимостта от вътрешна реорганизация. Данните ни сочат, че около 1000 служители са били съкратени досега. Сред медийните тръстове, които трябваше да уволнят хора са "МедиаПро","Рингиер","Гардианул", "Интакт", "Адеварул", "Романиа Либера", както и много други институции в останалата част от страната. Изглежда, че нещата няма да спрат дотук. Съществува информация, че ще има още вълни на уволнения в медиите, така че гореспоменатата цифра може де се удвои до края на годината. 
			
				SETimes: Какво ще стане с хората, които губят работата си? Търсят ли работа в същата област или търсят другаде? 
			
				Годинац: Макар че много от уволнените са журналисти с дългогодишен опит, някои от тях не успяха да си намерят работа в печата и неколцина създадоха собствени блогове в опит да го превърнат в източник на доходи. 
			
				SETimes: Смятате ли, че уволненията ще променят качеството на журналистиката? 
			
				Годинац: За съжаление няколко работодатели съзнават, че човешките ресурси са най-важният източник на доходи. Макар че пазарът на рекламата чувствително се сви, журналистическият продукт може лесно да се продаде, ако се създава от качествени хора. Ако работодателите пренебрегнат качеството и условията на работа и предпочетат да намалят работната сила, вместо да съкратят други разходи, то тогава бъдете сигурни, че медийните институции ще банкрутират и качеството на журналистиката ще пострада. 
			
				SETimes: Смятате ли, че пътят на журналистиката неизбежно е онлайн? 
			
				Годинац: Технологическият прогрес неизбежно ще доведе до безпрецедентно развитие на сектора онлайн. Икономическата криза може само да ускори това. Ден след ден забелязваме, че все повече публикации намаляват тиража си и обръщат все повече внимание на този сегмент. Засега доходът от реклами в сектора онлайн е много малък в сравнение с този от печатните издания. Битката за реклами онлайн и новото поколение потребители, които отделят по-малко време за вестници и телевизия предизвика паника сред медийната индустрия. 
			
"Журналистиката е контролният механизъм срещу корупцията и поддържа демокрацията в света", каза Годинач. [Гети Имиджис]
			
				SETimes: Как румънската журналистическа общност подкрепя развитието и разширяването на онлайн сектора? 
			
				Годинац: Tова е главният проблем, който трябва да решим. Бъдещите журналисти, независимо дали работят в печатни издания, онлайн, аудиовизуалната индустрия, трябва да спазват правилата на браншовата деонтология. Дори ако след пет, десет или 15 години повечето публикации излизат онлайн, правилата на журналистиката трябва да се спазват: деонтологическия код, статута на журналиста и авторските права, колективния трудов договор и т. н. 
			За съжаление днес онлайн сегментът се регулира от малко правила. "МедиаСинд" , заедно с професионални и работодателски организации в тази област трябва да приеме настоящите правила за онези, които работят в печата и за онези в онлайн сектора. Така например, на основата на едно общество за да управлява колективните права на журналистите ще бъде добре дошла идея. В същото време правата на журналистите в онлайн сектора трябва да бъдат гарантирани и спазвани от работодателите. 
			
				SETimes: Как виждате бъдещето на румънските медии и на "МедиаСинд" ? 
			
				Годинац: [Това бе] обсъдено на Общото събрание на Европейската федерация на журналистите, което се проведе във Варна, България, [през май]. Главните заключения бяха, че драматичното реорганизиране на медиите [повдига] сериозни въпроси към работещите в тази индустрия. 
			Докато блоговете и интернет мрежите станаха звезди, традиционните медии, главно вестниците са на изчезване. За съжаление икономичиската криза също оказа влияние и върху начина, по който се отразяват темите, свързани със социалната и политическата сфера и върху демокрацията. ...Реорганизацията на медийния пазар е неизбежен и има потенциал да създаде по-отворена общност, по-свързана и информирана при условие, че защитава обществените и професионалните цели на журналистиката - да образова, да стимулира и информира, да предизвиква публични дебати и да държи отговорни онези, които притежават властта в обществото. 
			Журналистиката е контролният механизъм срещу корупцията и поддържа демокрацията в света. В отговор на този феномен Европейската федерация на журналистите смята, че бъдещето на медиите трябва да бъде в центъра на дебатите в национален и международен мащаб, като централните дискусии трябва да се съсредоточат върху решаващата роля на журналистиката в изграждането на демокрацията на основата на стабилност, социална справедливост и коректност. 
			Независимо от комуникационната среда, решаването на проблемите, пред които са изправени румънските медии, е увеличаването на професионализма в журналистиката. И това е и целта на федерацията на румънските журналисти "МедиаСинд" .
