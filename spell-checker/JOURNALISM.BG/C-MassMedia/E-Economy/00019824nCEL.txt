Албания ще започне проверки за изобличаване на сивата икономика
					04/09/2006
					 
						ТИРАНА, Албания -- Заместник-министърът на финансите Флорион Мима съобщи в неделя (3 септември) за започването на национална операция за борба със сивата икономика. На пресконференция Мима заяви, че ще бъдат проверени работодатели и хора със собствен бизнес, в усилие да се разкрият нарушенията по отношение на регистрирането на служителите и заплащането на социални осигуровки. Компаниите също ще бъдат проверявани дали редовно си плащат данъците. (Албейниън нюз - 04/09/06; Газета сот - 03/09/06)
