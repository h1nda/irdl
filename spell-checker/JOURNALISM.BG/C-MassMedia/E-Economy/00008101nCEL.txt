Има ли в Румъния функционираща пазарна икономика?
25/08/2003
&lt;FONT size="1" color="gray" face="verdana"&gt;Подобрената икономическа перспектива на Румъния и неотдавнашните повишения на кредитния й рейтинг от редица международни рейтингови агенции са убедителни аргументи в полза на издигане статута на страната, смята бившият румънски министър на финансите Даниел Дъяну. [Илюстрация на SE Times]&lt;/font&gt;&lt;br&gt;&lt;br&gt;
Подобрената икономическа перспектива на Румъния и неотдавнашните повишения на кредитния й рейтинг от редица международни рейтингови агенции са убедителни аргументи в полза на издигане статута на страната, смята бившият румънски министър на финансите Даниел Дъяну.
От Даниел Дъяну за Southeast European Times от Букурещ - 25/08/03
 
 
Европейската комисия (ЕК) изисква от страните, стремящи се към членство в ЕС, да изпълнят две главни условия: да имат "функционираща пазарна икономика" и да могат да противостоят на конкурентния натиск от страна на Съюза. Второто условие предполага значително ограничаване на обсега на националната икономическа политика в областта на общата монетарна политика, където търговските бариери между отделните страни вече не съществуват. Дванадесет страни-членки на ЕС имат обща валута, с други думи ЕРМ2 (механизмът на валутните курсове в ЕС) сдържа валутната политика в останалите страни. Двете изисквания се считат за съществени с оглед стимулиране на номиналното и реалното сливане на страните, без което Съюзът щеше да бъде подкопан от вътре.
Страните в преход, които ще бъдат приети в ЕС през 2004 г., получиха статута на функциониращи пазарни икономики преди доста време. България също получи този статут миналата година. Повишаването на икономическия рейтинг на една съседна страна, както и дебатът около Турция и другите страни, кандидатки за членство, вдигнаха залога за Румъния в надпреварата, която става все по-предизвикателна в светлината на икономическите и геополитическите обстоятелства, съпътстващи разширението.
Съществуват ли в Румъния основни пазарни институции? Цените ли са този механизъм, който разпределя ресурсите в по-голямата им част? Определено "да": Румъния има функционираща пазарна икономика. Съществуват обаче сериозни слабости, в това число липса на финансова дисциплина, недостатъчно прилагане на пазарните механизми, слаба прозрачност и нестабилност на нормативната база, неефикасна държавна администрация, незадоволителна съдебна система и т. н. Така че, Румъния има да измине дълъг път, за да стане високо резултатна пазарна икономика. Ще може ли икономическият статут на страната да бъде променен до края на тази година?
Отделни икономически факти подсказват, че това е възможно. Възстановяването продължава; БВП нарасна с 5.7% и 4.9% съответно през 2001 и 2002 г. Вероятно тази година темпът на растеж ще спадне на 4% главно поради икономическата стагнация на Запад и лошата реколта в страната. Инфлацията, този бич на миналото десетилетие, намалява решително. От 30.3% през 2001 г. тя спадна на 17.8% през 2002 г. и най-вероятно ще слезе на 13% тази година. Банковата система е много по-стабилна сега, след като бе проведена масова операция по прочистването й, а финансовият резерв скочи значително през последните години. Общият държавен дълг е под 30% от БВП, от който външният дълг (който е държавно гарантиран) е около 75%, а краткосрочната задлъжнялост на страната е относително ниска. Бюджетният дефицит се поддържа на ниво под 3% през последните няколко години, а дефицитът на текущия баланс е средно около 5%.
Това положение не остана незабелязано от големите рейтингови агенции, които повишиха кредитния рейтинг на Румъния от В- на ВВ-. Това е все още под нивото на инвестиционния рейтинг, но перспективите за по-нататъшни позитивни промени са доста обещаващи. Подобрената икономическа картина окуражи висшите румънски служители, които очакват положителна оценка от Комисията в доклада й през ноември.
Могат да бъдат използвани и други доводи в полза на Румъния. Някои страни регистрираха силно влошени икономически показатели (дефицити в бюджета и текущия баланс) далече преди присъединяването им към ЕС през 2004 г., докато икономическите резултати на Румъния през същия период се подобриха доста забележимо. Освен това, когато отдавнашни членове на ЕС се затрудниха да изпълнят отделни критерии от Маастрихт, има ли смисъл да бъдем прекалено стриктни по отношение на Румъния? Разбира се, може да се обърне обратно логиката на този въпрос: ако добре функциониращи пазарни икономики могат да изпитват такива трудности вътре в Съюза, как биха могли по-слабо функциониращи икономики да се справят с проблемите след влизането им в "клуба". Отговорът зависи от разглеждането на такива други основни въпроси, като способността им да се откажат от независимата политика (като средство за смекчаване на сътресенията) до такава степен, до каквато изисква членството. Нуждаят ли се критериите от Маастрихт от промени, така че политиката да може по-добре да реагира в тежки периоди? Тези въпроси тревожат в еднаква степен членовете и кандидат-членовете на Съюза.
Има също такива фактори, които намаляват възможностите на Румъния да получи по-висок рейтинг. Строгите бюджетни ограничения не действат повсеместно и губещите в големи мащаби компании произвеждат значителни квази-фискални дефицити, особено в енергийния сектор. Пенсионната система е обхваната от задълбочаваща се криза; инвестициите в страната са твърде малки, за да поддържат дългосрочен растеж; проблемите в селското стопанство са бреме, което тревожи партньорите в ЕС; държавната администрация се нуждае от мащабна реформа. Повечето от тези проблеми не могат да бъдат решени бързо, тъй като те имат структурен характер. Някои от тях обаче не се отнасят само до Румъния; те съществуват в голям мащаб и в други страни, които са в процес на присъединяване към ЕС. Освен това, кризата на пенсионната система е също проблем на сегашните членовете на ЕС.
Крайният извод е, че промяната в статута на страната има смисъл, ако двойните стандарти бъдат избегнати и бъде признат действителният икономически напредък. В същото време Комисията трябва отново да отбележи факта, че румънската икономика има важни специфични слабости; че 2007 г. представлява график за приемане, а не твърдо решение на Съюза; че периодът преди приемането дава относителна свобода на румънските власти да провеждат самостоятелна икономическа политика, която трябва да бъде използвана (без да се злоупотребява), за да бъдат преодолени икономическите слабости на страната; и че популизмът не бива да отклонява икономическата политика от нейния път през предстоящата изборна година. Брюксел има мощни стимули в диалога си с румънското правителство. Например, Румъния може да се възползва от финансовата помощ, възлизаща на около 1 млрд. евро годишно, ако икономическият и институционалният напредък продължат в стабилно темпо.
Би било голямо разочарование за по-голямата част от румънските избиратели, ако ЕС реши да изчака да види по-нататъшни признаци на икономическо и институционално подобрение, за да повиши статута на страната. Въпреки всичко, трябва да помним, че ние провеждаме реформи главно за самите нас и, че каквото и решение да бъде взето през ноември, няма сигурна гаранция, че Румъния ще влезе в ЕС през 2007 г., ако не бъдат преодолени структурните слабости с пълна решимост и не бъдат убедително увеличени по-добрите резултати, в това число и усвояването на т. нар. Acquis (нормативната база на ЕС). Румъния се нуждае от значително по-добре функционираща пазарна икономика, за да се присъедини успешно към ЕС.
