Гърция планира да намали бюджетния си дефицит наполовина
					30/09/2004
					 
						АТИНА, Гърция -- Финансовият министър Георгиус Алогоскуфис обяви в сряда (29 септември) проектобюджета за следващата година, имащ за цел да намали дефицита на страната до 2,8% от сегашните 5,3%. Изявлението му бе направено няколко часа след като Европейската комисия заяви, че може да отреже помощи за Атина в размер на близо 600 млн. долара, ако тя не съумее да приведе бюджета си в съответсвие с тавана на ЕС от 3%. 
						Други новини: В сряда управляващата партия "Нова демокрация" предложи да бъде учредена парламентарна комисия за разследване на обвиненията в нередности около военни доставки срещу бившето правителство на ПАСОК. Предмет на спора са въпроси, свързани с някои държавни поръчки на оръжие. (Файненшъл таймс, AНA - 30/09/04; MПA - 29/09/04)
