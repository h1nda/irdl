Световната банка обещава да продължи да финансира Албания
11/06/2004
 
ТИРАНА, Албания -- Световната банка възнамерява да продължи финансирането на проекти в Албания, заяви Шигео Кацу, регионален вицепрезидент на банката за Европа и Централна Азия. Той се срещна в четвъртък (10 юни) с президента Алфред Мойсиу и премиера Фатос Нано, за да обсъди операциите на банката в страната. Кацу заяви, че банката ще продължи да финансира най-големия инфраструктурен проект в страната - строежа на пътя Дуръс-Кукеш. Освен това финансова подкрепа ще бъде оказана на всички приоритетни сектори в стратегията за национално развитие. (Албейниън дейли нюз - 11/06/04)
