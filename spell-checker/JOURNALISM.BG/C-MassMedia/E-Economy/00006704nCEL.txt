Буш подкрепи икономическите реформи в Турция
24/04/2003
 
ВАШИНГТОН, САЩ -- Президентът Джордж Буш е провел телефонен разговор с турския премиер Реджеп Тайип Ердоган в сряда (23 април), за да изрази подкрепата си за икономическите реформи на Анкара и споразуменията й с МВФ. Говорителят на Белия дом Ари Флайшер съобщи пред репортери, че "двамата потвърдиха отново добрите отношения между САЩ и Турция, дългогодишни приятели и съюзници". Буш е изразил благодарност за помощта на Турция в снабдяването на американските войски, както и за поетите от нея ангажименти за стабилността и възстановяването на Ирак. Ердоган от своя страна е благодарил на Буш за оказваната икономическата помощ.
В други новини, турският вестник &lt;I&gt;Хюрриет&lt;/I&gt; съобщи в сряда, че Турция се е съгласила да изпрати мироопазващи войски в Ирак, в отговор на молба от Вашингтон. Турция се очаква да изпрати военен персонал и цивилни експерти за участие в доставките на хуманитарна помощ и във възстановителните дейности. (АФП, Анадолска агенция, Хюрриет - 23/04/03)
