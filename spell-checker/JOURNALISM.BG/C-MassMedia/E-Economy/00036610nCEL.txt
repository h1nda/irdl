Албанското правителство прие бюджета за 2011 г.
					04/11/2010
					 
						ТИРАНА, Албания -- В сряда (3 ноември) правителството прие бюджета за 2011 г., най-големия в историята на страната. Пътната инфраструктура ще получи най-големите капиталови инвестиции, каза министър-председателят Сали Бериша и добави, че догодина ще влязат в сила нови увеличения на заплатите и пенсиите в размер, вариращ от 5 до 10 %. Мнозинството в парламента има необходимите гласове за приемането на закона, но той първо трябва да бъде обсъден в парламентарните комисии. 
						Други новини от сряда -- Заместник министър-председателят Илир Мета каза пред членове на своята партия, Социалистическо движение за интеграция, че Албания е постигнала много за 20 години. В реч по време на ежегодната среща с партийната младеж Мета каза, че страната се е променила от точка на масово изселване в държава, приближаваща се към евроинтеграцията. Албания е изпълнила също така условията на Европейската комисия за либерализиране на визите в рекордни срокове, каза Мета. (Телеграфи, Алсат, Топ Ченъл, Клан, Гласът на Америка, Шекули - 03/11/10)
