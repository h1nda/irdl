Световната банка одобри заем от 1 милиард щатски долара за Турция
18/06/2004
 
ВАШИНГТОН, Съединени щати -- Световната банка одобри в четвъртък (17 юни) третия заем от 1 милиард щатски долара по Програмата за модернизиране на финансовия и публичния сектор (PFPSAL III) за Турция. С него ще бъде оказана подкрепа на приоритетните реформи на правителството във финансовия и публичния сектор и ще се осигури задоволително финансиране и по-точна насоченост на социалните програми.
Също в четвъртък премиерът Реджеп Тайъп Ердоган предрече, че ЕС ще започне преговорите с Турция за присъединяване през март 2005 г. Преговорите ще започнат, ако докладът на Европейската комисия за Турция е положителен, отбеляза той. Ердоган е в Брюксел, където участва в срещата на върха на ЕС. (Световна банка, Търкиш дейли нюз, НТВ, Анадолска агенция, TРT 2 - 17/06/04)
