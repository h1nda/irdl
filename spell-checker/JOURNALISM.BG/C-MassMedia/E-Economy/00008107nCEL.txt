Македонският министър на икономиката очертава мерки за насърчаване на чуждестранните инвестиции
25/08/2003
 
СКОПИЕ, Македония -- Министърът на икономиката Илия Филиповски очерта възможни мерки в неделя (24 август) за стимулиране на чуждестранните инвестиции в Македония. В интервю за радио "Свободна Европа" той каза, че най-важната стъпка следва да бъде създаването на единна структура, която да се занимава с инвестициите, вместо сегашната система от няколко органа, които отговарят за процеса. Другите мерки включват премахването на подкупите и корупцията, както и създаването на здравословен бизнес климат. Филиповски направи и предложение губещи предприятия, които не са привлекли инвеститорски интерес в процеса на приватизация, да бъдат обявени за свободни икономически зони и предложени на чуждестранни инвеститори. (МИА, А1 ТВ, Макфакс - 24/08/03)
