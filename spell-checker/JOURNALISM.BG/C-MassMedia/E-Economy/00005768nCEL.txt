Мета: Икономическото сътрудничество между Албания и Косово се засилва
24/01/2003
 
ТИРАНА, Албания -- Сътрудничеството между Албания и Косово се разширява с бързи темпове, особено в икономическия, банковия и финансовия сектор, заяви албанският външен министър Илир Мета. На пресконференция в четвъртък (23 януари) след срещата си с Айри Бегу, председател на Управлението на Косово за банкови операции и разплащания, Мета заяви че е решил в бъдеще да засили още повече това сътрудничество. Той изрази също настояването си избраните представители на Косово да поемат повече задължения, заставайки зад становището на ръководителя на МОНК Михаел Щайнер, изложено преди няколко дни. (ATA -23/01/03)
