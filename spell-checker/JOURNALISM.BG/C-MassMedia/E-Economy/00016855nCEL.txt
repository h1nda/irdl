Барозо заяви, че предложението за бюджета на ЕС застрашава присъединяването на България, Румъния и Турция
					06/12/2005
					 
						БРЮКСЕЛ, Белгия -- Председателят на Европейската комисия Жозе Мануел Барозо предупреди в понеделник (5 декември), че предложеният компромис в разногласията по отношение на бюджета на ЕС ще направи невъзможно присъединяването на България и Румъния през 2007 г, както и присъединяването на Турция към Съюза на по-късен етап. Сегашното британско председателство трябва да направи по-справедливо предложение, добави той. Предложението предвижда големи съкращения на помощта за новите и съществуващите страни-членки, както и на приноса на най-богатите страни. Изявлението на Барозо бе направено след среща с министър-председателя на Румъния Калин Попеску Таричану в Брюксел. (Айриш Икзаминър - 05/12/05)
