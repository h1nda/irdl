Икономически преглед
30/05/2003
Преглед на бизнес и икономическите новини от Балканите след 23 май.
(Различни източници -- 23/05/03 - 30/05/03)
 
 
Преглед на бизнес и икономическите новини от Балканите след 23 май:
Средната печалба на основните турски съкровищни бонове падна на 49.3% по време на търг, проведен на 28 май. Печалбите паднаха от 50.5% на предишния търг поради очакванията, че Централната банка на Турция ще намали лихвените проценти.
***
Използването на икономическия капацитет на Турция спадна леко до 74.8% през първото тримесечие на 2003 г. в сравнение с 74.9% през последното тримесечие на 2002 г., според данни на Държавния статистически институт. Държавният сектор е работил с 81.4% от капацитета си.
***
Българската фирма за облекла Биляна Петрич подписа договор да снабдява една от водещите вериги магазини в Европа Маркс енд Спенсър. Биляна Петрич ще направи съвместни предприятия с няколко европейски фирми, за да изпълнява поръчките.
***
Международната агенция за рейтинги Стандард енд Пуърс повиши дългосрочните рейтинги на България с една степен на ВВ+ за бонове в чуждестранни валути и на ВВВ-/А-3 за бонове в местна валута. Агенцията обясни решението си с бързото падане на външната задлъжнялост, добрите макроикономически показатели и частичния напредък на структурните реформи. Общата перспектива по новите рейтинги е "стабилна".
***
Румънското правителство реши да прехвърли цялата собственост на нефтената компания Петром на министерството на промишлеността. Решението бележи началото на приватизацията на най-голямата компания в страната.
***
Хърватският производител на хартия Дунапак започна проект за построяване на нов завод в страната. Цялостната инвестиция ще възлезе на 23 млн. евро. Първите продукти се очаква да излязат на пазара тази есен.
***
Македонското правителство и Майкрософт корпорейшън преговарят за подписване на стратегически договор и отваряне на офис на Майкрософт в Македония. По информация на компанията, 85% от използвания софтуеър в страната е незаконен.
***
Македонският министър на транспорта и комуникациите Миляим Айдини и зам.-ръководителят на германското посолство Хилдегарт Дункел подписаха споразумение за безвъзмездна помощ от 5.11 млн. евро за втората фаза на програмата за социалната инфраструктура. Проектът цели да подобри комуналната инфраструктура, да подпомогне опазването на околната среда и да увеличи трудовата заетост в македонските общини.
***
Европейската комисия отпусна 4.5 млн. евро на Босна и Херцеговина (БиХ) за екологични проекти. Представители на правителството на БиХ и делегация на ЕС в Сараево подписаха това споразумение за безвъзмездна помощ на 26 май.
***
Правителството на Република Сръбска внесе в парламента за одобрение икономическата си програма за 2003 г. Тя предвижда ръст от 4% на БВП и 3%-но нарастване на инфлацията.
***
Белградският филиал на базирания във Великобритания Енерджи Фаинансинг Тим финализира споразумение за износ на електричество за Гръцката енергийна компания. Според споразумението стойността на електричеството не трябва да надвишава 25 млн. евро.
