Полицията предотврати атентат с кола бомба срещу банка в предградие на Атина
					18/02/2009
					 
						АТИНА, Гърция -- Рано сутринта в сряда (18 февруари) полицията предотврати опит за атентат с кола бомба срещу офисите на "Ситибанк" в атинското предградие Кифисия. Служители от звеното за обезвреждане на бомби са обезвредили устройство с часовников механизъм в кола, паркирана пред офисите на банката. Охранител от района е известил полицията за подозрителното превозно средство. Никой не е поел отговорността за атентата.
						Късно във вторник въоръжен мъж е произвел изстрели и е хвърлил самоделно взривно устройство срещу офисите на частната телевизия "Алтер ТВ" в западната част на Атина. Според съобщенията устройството не е експлодирало. Нападението е причинило незначителни щети на коли, паркирани пред сградата, но ранени няма. (АНА-МПА, СКАЙ, АП, Ройтерс, АФП - 18/02/09; In.news, ЕФЕ - 17/02/09)
