Европейската инвестиционна банка подкрепи български инфраструктурни проекти
18/09/2003
 
СОФИЯ, България -- В сряда (17 септември) транспортният министър Николай Василев се срещна с Райнер Зарбек от Европейската инвестиционна банка (ЕИБ) в търсене на подкрепа за редица инфраструктурни проекти. ЕИБ одобри графика за изпълнение на проектите за реконструкция и разширение на летище София, възстановяване на пристанищния комплекс в Лом и подобряване на железопътното трасе Пловдив - Свиленград. Банката ще спомогне за финансирането на тези проекти, както и за построяването на нов мост над р. Дунав при Видин - Калафат.
Други новини: Международна конференция по контрол върху оръжията бе открита в сряда в София. Тя е част от усилията на България да подобри контрола върху износа на оръжие и сигурността в контекста на присъединяването на страната към НАТО. (Дневник, Пари - 18/09/03; БТА, БНТ, Нова ТВ - 17/09/03)
