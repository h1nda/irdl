Бомбен атентат разтърси атинска банка
					12/05/2009
					 
						АТИНА, Гърция -- Мощна бомба избухна рано сутринта във вторник (12 май) пред клона на "Юробанк" в югоизточната част на Атина, като причини големи материални щети, но ранени няма. Полицията съобщи, че бомбата е представлявала куфарче с 20 кг експлозиви, оставено на входа на банката. Полицията е научила за предстоящия атентат половин час по-рано от анонимно обаждане в местен полицейски участък и във всекидневника "Елефтеротипия".
						Междувременно подпалвачи атакуваха офисите на гръцката "Държавна електрическа компания" в южното атинско предградие "Агиос Димитриос", като причиниха щети, но няма пострадали. Гърция преживява вълна от всекидневни бомбени атентати и палежи, насочени срещу банки и офиси на международни компании от декември 2008 г., когато полицай застреля един тийнейджър, с което отприщи най-сериозните безредици в Гърция от десетилетия насам.
						Други новини -- Сомалийските пирати освободиха в събота гръцки танкер, който бяха пленили край бреговете на Сомалия през март. Всичките 19 членове на екипажа на м/т "Нипаи" са невредими. Собствениците отказаха да коментират дали са платили откуп. (АНА-МПА, In.news, Ройтерс, АП, ДПА - 12/05/09; Нафтемборики, НЕТ, ДПА, АП - 11/05/09)
