България и Световната банка подписаха меморандум 
					11/08/2010
					 
						СОФИЯ, България -- Във вторник (10 август) кабинетът и президентът на Световната банка Робърт Зелик подписаха меморандум за сътрудничество в подобряването на инфраструктурата на страната. Според споразумението Световната банка ще предостави техническа помощ за подобряване на усвояването на европейските фондове, както и за развитието на ключови сектори, като енергетиката, административния и съдебния капацитет. Финансовото министерство подчерта, че кабинетът не взема допълнителни заеми. Министър-председателят Бойко Борисов заяви, че експертите на банката ще помогнат за определянето на качествени проекти за усвояването на кредитни линии в размер на почти 1 милиард евро от различни международни институции. (Фокус, Труд, БТА, Дарик - 10/08/10)
