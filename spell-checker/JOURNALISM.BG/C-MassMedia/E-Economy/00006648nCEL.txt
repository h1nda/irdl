Албания и ОССЕ проведоха кръгла маса по въпросите на икономическата политика
18/04/2003
 
ТИРАНА, Албания -- Финансовото министерство и мисията на ОССЕ в Албания организираха дискусия около кръглата маса в петък (18 април) по въпросите на социалната и икономическа стратегия на страната. Разговорите ще се фокусират върху напредъка, постигнат от правителството, в осъществяването на текущите мерки и ще обсъдят предложенията за по-нататъшни действия. За първи път националната стратегия се обсъжда на такава широка основа. Това е част от проекта на ОССЕ за модернизиране възможностите на парламента. (АТА, информация за пресата на ОССЕ - 17/04/03)
