Ръководители на балканските страни обсъдиха регионалните действия срещу глобалната икономическа криза
					23/11/2008
					 
						СКОПИЕ, Maкедония -- Държавните ръководители на шест страни от Югоизточна Европа участваха в петия годишен Регионален икономически форум в петък (21 ноември) в Охрид. Президентите на Македония, Албания, Босна и Херцеговина, България, Хърватия и Черна гора обсъдиха общи мерки за справяне с глобалната финансова и икономическа криза. Македонският президент Бранко Цървенковски призова колегите си да намерят "общо решение на новите икономически предизвикателства", възникнали в резултат на кризата. Участниците предупредиха, че глобалната криза може да забави икономическия растеж и да спре чуждестранните инвестиции в региона. На форума също бяха обсъдени регионални инфраструктурни проекти, включващи строителство, пътища и телекомуникации и енергийните пазари на Балканите.
						Други новини - Гръцкият парламент прие пакет от 28 милиона евро за банковия сектор в страната, за да му помогнат да преодолее международната финансова криза. Депутатите одобриха законопроекта въпреки опозицията на лявата партия ПАСОК, която окачестви плана като "зле замислен". (Maкфакс, MИА, AП, AФП, Taнюг - 21/11/08; AНА-MПА, Ройтерс, Kaтимерини, СКАИ, In.news - 20/11/08)
