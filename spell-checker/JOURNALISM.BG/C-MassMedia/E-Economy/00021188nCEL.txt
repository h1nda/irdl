Бившият румънски министър на икономиката бе обвинен във връзка с приватизационен скандал
					08/01/2007
					 
						БУКУРЕЩ, Румъния -- В петък (5 януари) прокуратурата предяви обвинения срещу бившия министър на икономиката Кодрут Серес в държавна измяна и предоставяне на поверителна информация във връзка с продължаващ приватизационен скандал. Става въпрос за придобиване на държавни активи и икономически шпионаж, които според твърденията са били в полза на транснационална престъпна групировка. Според съобщения в медиите от уикенда обвинителният акт включва записи на няколко телефонни разговора между Серес и предполагаемия престъпен бос Стамен Станчев, български гражданин. Серес подаде оставка и напусна правителството през декември, след като Консервативната партия, на която е член, напусна управляващата коалиция. Той отхвърли обвиненията. (Котидианул - 08/01/07; Медиафакс, Гъндул - 06/01/07)
