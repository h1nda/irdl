ЕБВР заявява, че България е "отличник" в икономическите реформи
					18/11/2004
					 
						СОФИЯ, България -- ЕБВР твърди, че България е лидер в Югоизточна Европа по отношение на икономическите реформи. "От страна в криза преди седем години България се превърна в отличник спрямо съседките си по отношение на прехода", заяви в сряда (17 ноември) Питър Санфи, главен икономист на ЕБВР за региона. Той предупреди обаче, че темпото на приватизация и реструктуриране не бива да отслабва и че София трябва да работи още за реформиране на съдебната си система. 
						Други новини: Три основни фигури в българското правителство -- министърът по европейските въпроси Меглена Кунева, външният министър Соломон Паси и финансовият министър Милен Велчев -- споменаха в сряда в отделни изказвания, че договорът за присъединяване на България към ЕС може да се забави поради обвързването му с този на Румъния. Букурещ още не e затворил всички глави по присъединителните преговори, за разлика от София. (Дневник - 18/11/04; AФП, бТВ - 17/11/04)
