Сърбия договори заем от 800 млн. щатски долара със Световната банка
					18/04/2011
					
						ВАШИНГТОН, Съединени щати -- Сръбското правителство постигна споразумение със Световната банка за четиригодишен заем в размер на 800 млн. щатски долара, каза премиерът Мирко Цветкович в неделя (17 април) след среща с главния директор на банката Нгози Оконджо-Ивеала във Вашингтон. С половината от заема ще се финансира фискалният дефицит, а другата част ще бъде разпределена по конкретни проекти. Сърбия ще може да тегли максимум по 200 млн. щатски долара годишно. Цветкович потвърди още, че правителството ще се стреми да сключи предпазно споразумение с МВФ, което отчасти има за цел да подкрепи доверието на инвеститорите. (Б92, Танюг - 17/04/11)
