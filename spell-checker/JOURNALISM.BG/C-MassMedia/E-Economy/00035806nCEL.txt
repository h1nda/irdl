В Косово бяха арестувани заподозрени в измами с банкови карти
					26/08/2010
					 
						ПРИЩИНА, Косово -- Полицията арестува в сряда (25 август) в Прищина седем души по обвинения в злоупотреби с банкови карти и кражби в размер на близо 150 000 евро. Смята се, че групата е копирала банкови карти, главно собственост на граждани на САЩ на работа в Косово. "Това са хакери и те са крадели данни по интернет и след това са копирали банкови карти," обясни говорителят на косовската полиция Баки Келани. Полицията е конфискувала оръжие, лаптопи и друго оборудване, за което се предполага, че е използвано от групата за извършване на престъпленията. (Експрес, Коха Диторе, Зери, Косова Сот - 26/08/10)
