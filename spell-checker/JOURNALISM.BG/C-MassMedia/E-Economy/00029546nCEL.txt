Бомба избухна зад банка в Атина
					09/03/2009
					 
						АТИНА, Гърция -- Бомба избухна в понеделник сутринта (9 март) край клон на "Ситибанк" в атинското предградие Психико. Взривът е причинил сериозни поражения на паркираните автомобили, но пострадали няма. Никой не се обадил да предупреди или да поеме отговорност за нападението. На 18 февруари полицията обезвреди мощна бомба със закъснител, поставена край централата на "Ситибанк" в окръг Кифисия. Според полицията тя е съдържала достатъчно експлозив да събори четириетажна сграда.
						Други новини -- Подпалвачи хвърлиха в неделя сутринта запалителни бомби по два офиса на гръцката Организация по заетостта и магазин за спортни стоки в Атина. Бомбите са причинили значителни материални щети, но пострадали няма. (AНA-MПA, In.news, СКАИ, АФП, АП, Би Би Си, РИА Новости - 09/03/09; АФП, АНА-МПА - 08/03/09)
