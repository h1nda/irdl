Бивш министър на икономиката на РС беше арестуван
					28/05/2009
					 
						САРАЕВО, Босна и Херцеговина (БиХ) -- Полицията на Република Сръбска (РС) задържа в сряда (27 май) в Зворник бившия министър на икономиката Милан Богичевич. Той ще бъде разпитан от специален прокурор във връзка с договор между петролната рафинерия в Босански Брод и британската компания "Витол". Полицията арестува и бившия директор на рафинерията Илия Дърпа, който през 2003 г. е сключил неизгодната сделка без одобрението на правителството. През 2004 г. тогавашният върховен представител Пади Ашдаун отстрани Богичевич от поста му на министър на икономиката, енергетиката и развитието на РС и от другите политически и партийни постове, които заемаше. Ашдаун заяви, че той спъва осъществяването на мирния процес. (Фена, СРНА, БХРТ, Пинком, Независне Новине, БТА - 27/05/09)
