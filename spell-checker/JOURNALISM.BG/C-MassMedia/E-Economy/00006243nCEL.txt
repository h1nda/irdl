Световната банка критикува проектобюджета на Турция за 2003 г.
11/03/2003
 
АНКАРА, Турция -- Световната банка няма да подкрепи проектобюджета на Турция за 2003 г. в сегашния му вид, заяви представителят на банката в Турция Аджей Чибер. В интервю за Ройтерс в понеделник (10 март) той заяви, че бюджетът насърчава укриването на данъци чрез въвеждането на нов механизъм за данъчни облекчения. Чибер разкритикува и правителството, че не е предвидило преки мерки за подпомагане на фермерите.
Според други новини от понеделник, МВФ обяви, че до няколко месеца ръководителят на мисията в Турция Юха Каконен ще бъде сменен от Реза Могадам. Понастоящем Могадам е съветник на първия заместник-управляващ директор на фонда Ан Крюгер. (Анадолска агенция, МВФ - 10/03/03)
