Подпалвачи опожариха осем банки в Гърция
					21/02/2008
					 
						АТИНА, Гърция -- Осем банки, четири автомобила и офисът на една охранителна компания бяха подпалени късно вечерта в сряда (20 февруари). Всички палежи са извършени в период от десет минути. Полицията заяви, че организирана група младежи е разбила прозорците и след това е хвърлила "коктейли Молотов" в сградите и в автомобилите. Никой не е пострадал.
						Други новини -- Земетресение с магнитуд от 6,2 по скалата на Рихтер е било регистрирано в морето край бреговете на Метони в Южен Пелопонес късно вечерта в сряда. Град Каламата е бил обхванат от тревога, но няма жертви или значителни поражения. (АНА-МПА, Катимерини, АП, ДПА - 21/02/08; Фокус, Ройтерс, ЮПИ - 20/02/08)
