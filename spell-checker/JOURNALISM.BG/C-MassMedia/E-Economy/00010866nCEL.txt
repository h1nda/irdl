Световната банка е удовлетворена от икономическия напредък на Сърбия
20/05/2004
 
БЕЛГРАД, Сърбия и Черна гора -- Световната банка е удовлетворена, че са положени основите на работата по поддържане и насърчаване на икономическия растеж, заяви Рори О'Съливан, бившият представител на банката в Белград. В края на мандата си той заяви, че структурните реформи са може би най-важната област, в която властите трябва да съсредоточат своите усилия, за да се увеличи икономическият растеж. Като добави, че инвестициите имат ключово значение, той призова за разширяване на законовата рамка с цел привличането им в по-голям процент. Банката изигра стратегическа роля в насърчаването на растежа, намаляването на бедността и оказването на помощ по конкретни проекти, отбеляза О'Съливан. (Б92, Танюг - 19/05/04)
