Сръбските законодатели одобриха бюджета за 2006 г., който е в съответствие с политиката на реформи на МВФ
					29/11/2005
					 
						БЕЛГРАД, Сърбия и Черна гора -- В понеделник (28 ноември) сръбският парламент прие бюджета на страната за 2006 г., който според официални представители отговаря на изискванията на МВФ. Приемането на одобрен от МВФ бюджет е обвързано със споразумение между Белград и Парижкия клуб на държавите кредиторки. Групата на 19-те най-богати държави се съгласи да опрости 730 млн. долара от външния дълг на Сърбия, ако Белград следва насоките на МВФ за икономически реформи и благоразумна фискална политика. Според анализаторите приемането на бюджета от парламента е важна проверка за правителството на малцинството на премиера Воислав Кощуница. (Данас - 29/11/05; AП, РТС, Бета - 28/11/05)
