Турски министър обсъжда икономическото сътрудничество с представители на БиХ
					08/05/2005
					 
						САРАЕВО, Босна и Херцеговина (БиХ) -- Турският държавен министър Безир Аталай обсъди двустранното икономическо сътрудничество с БиХ по време на посещението си в Сараево в петък (6 май). Аталай бе в босненската столица за откриването на Втория панаир на турския износ. Над 75 турски фирми участват в събитието, което също така бележи подписването на протокол за сътрудничество между истанбулската търговска палата и палатата за външна търговия на БиХ. Аталай се срещна с бошняшкия член на председателството Сюлейман Тихич и с премиера Аднан Терзич. (TurkishPress.com, Анадолкса агенция - 07/05/05; Фена - 06/05/05)
