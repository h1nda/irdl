Пухалац бе назначен за нов министър на икономиката на РС
					02/07/2008
					 
						БАНЯ ЛУКА, Босна и Херцеговина (БиХ) -- Във вторник (1 юли) министър-председателят на Република Сръбска (РС) Милорад Додик назначи бившия министър на икономиката на БиХ Слободан Пухалац за нов министър на икономиката, енергетиката и развитието на РС. Той наследява Райко Убипарип, който напусна поста през април по здравословни причини. Пухалац подаде оставка от правителството на БиХ в средата на юни, като се позова на лични причини. Тогава местната преса го определяше като един от най-неефективните членове на кабинета, без сериозни постижения, които да могат да бъдат посочени. Въпреки това на пресконференция във вторник Додик каза, че Пухалац има опита и ентусиазма, необходими за ускоряване на икономическия растеж на РС, засилване на развитието на енергийния сектор и оказване на съдействие за изготвянето на нова комплексна икономическа стратегия. (Независне Новине - 02/07/08; РТРС, Pincom.info - 01/07/08)
