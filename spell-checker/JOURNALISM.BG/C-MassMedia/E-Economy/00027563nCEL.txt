Гръцките профсъюзи ще протестират срещу икономическата политика
					28/08/2008
					 
						АТИНА, Гърция – Общата конфедерация на трудещите се в Гърция (ОКТГ), която е най-големият профсъюз в страната, съобщи във вторник (26 август), че планира голяма демонстрация на 6 септември в знак на протест срещу икономическата политика на правителството. Съобщението е в отговор на изявлението на министъра на финансите Георгиос Алогоскуфис, който заяви, че правителството няма планове да променя своята икономическа политика, независимо от последствията. През изминалата седмица министър-председателят Костас Караманлис проведе няколко срещи с представители на профсъюзите и бизнеса, на които потвърди, че правителството няма да одобри “специална субсидия на солидарност” за най-ниско платените работници. Воденият от ОКТГ протест ще съвпадне с откриването на Международния търговски панаир в Солун, където министър-председателят традиционно оповестява икономическите планове на правителството за следващата година. (Та Неа, Елефтерос Типос - 27/08/08; АНА-МПА, Катимерини - 26/08/08)
