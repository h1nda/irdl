Никозия предлага пакет от мерки за икономическа помощ за кипърските турци
					03/04/2007
					 
						НИКОЗИЯ, Кипър -- Правителството внесе в Председателството на ЕС пакет от проектомерки за осигуряване на икономическа помощ за кипърските турци и задълбочаване на нивото на сътрудничество между двете общности на разделения остров. Говорителят на правителството Христодулос Пасхиардис заяви в понеделник (2 април), че предложението е било предадено в края на седмицата, но съдържанието му засега ще остане поверително. Пасхиардис подчерта, че пакетът няма връзка с исканията на Турция за вдигане на ембаргото върху пряката търговия с т. нар. "Севернокипърска турска република". (Си Ен Ей, АНА-МПА, Фокус - 02/04/07)
