България и Турция обсъждат приватизацията и икономически въпроси
13/05/2003
 
СОФИЯ, България -- Външният министър Соломон Паси и неговият турски колега Абдула Гюл се срещнаха в понеделник (12 май) и обсъдиха временното преустановяване на износа на електричество за Турция. След разговорите Паси изрази увереност, че въпросът ще бъде разрешен по време на посещението на енергийния министър Милко Ковачев в Турция на 29 май. Турция временно прекрати вноса на електроенергия от България през април, твърдейки, че София не изпълнява условията на договора.
Други новини: правителството започна в понеделник преговори с турски консорциум за продажбата на Българската телекомуникационна компания. Тези разговори се провеждат след неуспешните преговори с американския инвестиционен фонд Адвент Интърнешънъл. (Труд, Дневник, 24 часа, Стандарт - 13/05/03; БТА, БНТ, БТВ, АФП, БНР - 12/05/03)
