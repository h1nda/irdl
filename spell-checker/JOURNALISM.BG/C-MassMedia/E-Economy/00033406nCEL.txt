Папандреу обвинява ЕС, че използва Гърция като изкупителна жертва за по-големи икономически проблеми
					14/02/2010
					 
						АТИНА, Гърция -- Премиерът Георгиос Папандреу обвини в петък (12 февруари) блока, че използва Гърция като изкупителна жертва за прикриване на собствените неуспехи на блока от 27 страни членки. На заседание на правителството само ден след като лидерите на ЕС се съгласиха да помогнат на Гърция да се справи с финансовите си проблеми, Папандрау подчерта, че поради "престъпната политика на предишното" дясноцентристко правителство на "Нова демокрация", той не само е трябвало да убеди партньорите си в политическата си воля да осъществи необходимите радикални промени, но също и че е трябвало да се бори срещу силни атаки от страна на международни спекуланти. "Съюзът, Комисията и дори Евростат е трябвало да проявят бдителност и да посочат на предишното правителство, че се движи по хлъзгава плоскост", заяви той. Папандреу добави, че положението се е утежнило от многобройните изявления, които са създали впечатлението, че Гърция е на ръба на колапса. (Kaтимерини - 13/02/10; AНА-MПА, Би Би Си, Ройтерс, Синхуа - 12/02/10)
