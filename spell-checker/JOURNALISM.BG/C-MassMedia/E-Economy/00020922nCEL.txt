Служител на българското Министерство на икономиката бе арестуван за злоупотреба със служебното положение
					10/12/2006
					 
						СОФИЯ, България -- Високопоставен служител в Министерството на икономиката и енергетиката бе арестуван в петък (8 декември) по подозрения за злоупотреба със служебното положение, свързано с класифицирана информация, съобщиха прокурори. Павел Павлов, началник на Дирекция "Информационно и комуникационно осигуряване" в министерството е обвинен, че е използвал секретна информация, доставена от Министерството на вътрешните работи, Министерството на отбраната и разузнавателните служби, за да се облагодетелства незаконно и да подкрепя дейности, свързани с пране на пари. Други двама колеги на Павлов - Таня Танчева, и бизнесменът Румен Обрешков също бяха задържани. (бТВ, Дарик - 08/12/06)
