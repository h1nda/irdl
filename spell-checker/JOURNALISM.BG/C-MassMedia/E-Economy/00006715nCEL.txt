ОИСР критикува Турция и Гърция за увеличени бюджетни разходи и инфлацията
25/04/2003
 
АНКАРА, Турция -- ОИСР предупреди Гърция и Турция в четвъртък (24 април), че трябва да намалят бюджетния дефицит и да ограничат правителствените разходи. В същото време организацията прогнозира, че бюджетният дефицит на Гърция, който в момента е 1.2% от БВП, ще намалее до 0.7% през 2004 г. Инфлацията се очаква да остане 3.5%, което е доста над средното в еврозоната.
В доклада на ОИСР за Турция се казва, че инфлацията в страната ще остане в рамките на 30% през тази година, а икономическият ръст ще спадне на 4%, при 8% за миналата година. Анализаторите отбелязват увеличения външен дълг и по-големите от очакваното плащания по лихвите на дълга, което създаде голям бюджетен дефицит през 2002 г. (АП, АФП - 24/04/03)
