Турският външен министър Бабаджан посети Русия в опит за засилване на икономическото сътрудничество
					19/02/2008
					 
						МОСКВА, Русия -- Турският външен министър Али Бабаджан пристигна във вторник (19 февруари) на двудневна визита в Москва за обсъждане на търговските и икономическите оношения. Очаква се да бъдат обсъдени и връзките между Москва и Анкара в рамките на Организацията за черноморско икономическо сътрудничество, създадена през 2001 г. за гарантиране на сигурността в региона на Черно море. В понеделник руският външен министър Сергей Лавров каза, че Турция и Русия искат да постигнат всеобхватно партньорство, като отбеляза, че търговията между двете страни вече възлиза на най-малко 15 милиарда евро. Той каза пред "Си Ен Ен Търк" и НТВ, че Русия и Турция провеждат редовни консултации по международни и регионални въпроси, включително по положението в Ирак, иранската ядрена програма и преговорите за обединяване на Кипър. (Търкиш Дейли Нюз - 19/02/08; Прайм-ТАСС, РИА Новости, Си Ен Ен Търк, НТВ - 18/02/08)
