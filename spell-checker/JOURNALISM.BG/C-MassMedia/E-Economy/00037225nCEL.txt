Кипърските турци протестират срещу строгите икономически мерки
					30/01/2011
					 
						НИКОЗИЯ, Кипър - Десетки хиляди кипърски турци се присъединиха към протеста в петък (28 януари) срещу строгите икономически мерки, наложени от Турция, която контролира северната част на разделения остров. Според организаторите около 40 000 души се събрали на централния площад "Инону" в турската част на Никозия. В същото време се проведе и обща стачка. 
						Протестиращите критикуваха властите, че се поддават на натиска от Анкара и налагат мерки, които водят до по-високи разходи за живот. Някои носеха плакати, призоваващи кипърският пробем да бъде решен бързо, за да могат кипърските турци да се присъединят към ЕС. (AП, Синхуа, КНА - 28/01/11)
