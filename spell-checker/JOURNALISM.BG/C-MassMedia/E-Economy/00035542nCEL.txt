Гърция си назначи икономически съветник 
					04/08/2010
					 
						АТИНА, Гърция -- Във вторник (3 август) правителството съобщи за назначаването на бившия италиански финансов министър Томазо Падоа-Скиопа за съветник на министър-председателя Георгиос Папандреу по икономическите въпроси. Падоа-Скиопа беше избран поради значителните му познания и опит в планирането на икономическите политики, заяви правителството. Той беше финансов министър на Италия от 2006 до 2008 г. и е оглавявал международния валутен комитет на борда на директорите на МВФ. Съобщението идва в момента на приключване на проверката в Атина на мисия на ЕС, ЕЦБ и МВФ преди поредния транш от пакета от помощи в размер на 110 милиарда евро, имащ за цел да помогне на страната да преодолее кризата с дълга си. (АНА-МПА, Бизнесуик, Синхуа - 03/08/10)
