Икономическият екип на гръцкото правителство започна подготовката на държавния бюджет за 2004 г.
31/07/2003
 
АТИНА, Гърция -- Икономическият екип на правителството започна подготовката за изготвянето на държавния бюджет за следващата година, съобщи всекидневникът &lt;I&gt;Катимерини&lt;/I&gt; в сряда (30 юли). Екипът трябва да прегледа заявките на отделните министерства, някои от които са поискали значително увеличение на предназначените за тях фондове. Задачата още повече се усложнява поради огромните разходи, свързани с домакинството на Летните олимпийски игри през 2004 в Атина. Също в сряда финансовият министър Никос Христодулакис предупреди да не бъдат смекчавани правилата за евробюджета, имайки предвид специално действията на Франция и Германия. (Катимерини, ЕС Обзървър - 30/07/03)
