Бизнес: "Муудис" сваля рейтинга на пет гръцки банки
					02/04/2010
					Докато Националната банка на Гърция е сред петте гръцки банки, които са получили негативен рейтинг от рейтинговата агенция "Муудис", ЕБВР отпуска 245 милиона евро за развитие в Хърватия. Още в деловите новини: Черна гора обмисля взаимоотношенията си с МВФ.
					 
						
Националната банка на Гърция. [Гети Имиджис] 
						Финансовата рейтингова агенция "Муудис Инвестърс Сървис" съобщи в сряда (31 март), че намалява рейтинга на пет гръцки банки на фона на мрачната икономическа перспектива в страната. Рейтинга на Националната банка на Гърция бе намален от А1 на А2, на EFG Eurobank, Alpha Bank и Emporiki бе намален на A3/Прайм-2 от A2/Прайм-1, и на Piraeus Bank до Бaa1-Прайм-2 от A2/Прайм-1. Агенцията запазва негативната прогноза за рейтингите на всичките пет банки. 
						*** 
						Шарлот Руе, ръководител на офиса на ЕБВР в Загреб, съобщи във вторник (30 март), че международната банка е инвестирала около 245 евро в Хърватия и планира да инвестира същата сума тази година като част от инвестиционната си стратегия за 2010-2013. Ключови области продължават да бъдат туризмът, поддържането на разрастването на регионалната търговия и подобряване на конкурентоспособността на местните компании. Освен това по-голямо внимание ще бъде отделено на инвестициите за възобновяеми енергийни източници и за подобряване на енергийната ефективност в държавния и частния сектор. 
						*** 
						
						Черногорският министър на финансите Игор Луксич заяви в сряда (31 март), че Подгорица ще реши за възможно споразумение с МВФ през април. Той добави, че страната би трябвало първо да хармонизира пакет от закони, свързани с банковия сектор. Мисия на МВФ посети страната през февруари. 
						*** 
						Представителството на ЕБВР в Босна и Херцеговина (БиХ) и финансовото министерство подписаха споразумение в сряда (31 март) за държавно гарантиран заем от 25 милиона евро за международното летище в Сараево. Заемът ще финанасира допълнение към пътническия терминал, както и обновяване и разширяване на пистата и паркинга. Инвестициите се налагат поради растящия брой на пътниците. 
						*** 
						Парламентът прие във вторник (30 март) закон, свързан с развитието на южна Aлбания. Проектът на стойност 11 милиона евро се очаква да увеличи енергийните доставки за региона, които спъват развитието на туризма. 
						*** 
						
						Румънската Централна банка намали в понеделник (29 март) основния лихвен процент с 50 базисни пункта, до рекордно ниските 6,5%. Това е третото поредно намаляване на лихвения процент от началото на годината. 
						*** 
						
						Maкедонците продължават да предпочитат да плащат в брой въпреки растящата популярност на картите за разплащане. Според данни на Държавната статистическа служба, кешовите плащания представляват 90,7% от всички търговски трансакции през 2009 г.. 
						
						(Различни източници -- 26/03/10-02/04/10)
