МВФ заяви, че икономиката на Румъния ще отбележи ръст тази година 
					09/02/2011
					 
						БУКУРЕЩ, Румъния -- Икономиката показва признаци на възстановяване и ще консолидира ръста си тази година благодарение на продължаващия силен износ и нарастващото вътрешно търсене, каза на пресконференция във вторник (8 февруари) Джефри Франкс, ръководителят на мисията на МВФ за Румъния. Той очаква БВП да нарасне с 1,5 % тази година и с над 4,0 % през 2012 г. Франкс отбеляза също, че румънските власти са изпълнили ангажиментите, поети по време на предишната мисия за преглед на изпълнението. Седмата мисия за преглед на изпълнението на споразумението с МВФ завърши във вторник заедно със стендбай споразумението, което Румъния има с Фонда, защото румънската страна реши да не тегли последния транш по него. (Медиафакс, Зиарул Финанчиар, Евениментул Зилеи, Адевърул - 08/02/11)
