Косово стана член на МВФ и Световната банка
					30/06/2009
					 
						ПРИЩИНА, Косово -- В понеделник (29 юни) във Вашингтон президентът Фатмир Сейдиу и министър-председателят Хашим Тачи подписаха споразумения с МВФ и Световната банка, с което Косово стана член на двете международни финансови организации. "Членството укрепва суверенитета и открива перспективи за икономическо развитие и създаване на работни места в независимо Косово", каза Тачи. "Присъединяването към тези важни финансови институции ще превърне Косово във функционираща държава и ще убеди много страни да го признаят като най-новата държава в света", каза финансовият министър Ахмет Шала на пресконференцията във Вашингтон. (Зери, Коха Диторе, Експрес - 30/06/09; РТК, Телеграфи, АФП, АП - 29/06/09)
