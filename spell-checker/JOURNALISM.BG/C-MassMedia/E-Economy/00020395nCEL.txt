Македония и Хърватия ще засилят икономическото си сътрудничество
					25/10/2006
					 
						СКОПИЕ, Македония -- Президентът Бранко Цървенковски и гостуващият в страната хърватски президент Стипе Месич обещаха във вторник (24 октомври) да засилят двустранното икономическо сътрудничество. Двамата държавни ръководители подписаха съвместна декларация, с която определят основните принципи на сътрудничеството и обещават да съдействат за укрепване на мира, стабилността, просперитета и евроатлантическите перспективи на региона.
						Също във вторник македонският министър на отбраната Лазар Еленовски се срещна с германския си колега Франц Йозеф Юнг в Берлин. Юнг изрази подкрепа за стремежите на Македония за членство в НАТО и ЕС. Министрите обсъдиха също продължаващите реформи в отбраната и участието в Международните сили за поддържане на сигурността в Афганистан. (Вечер - 25/10/06; MИA, A1 ТВ, Телма ТВ, ХИНА - 24/10/06)
