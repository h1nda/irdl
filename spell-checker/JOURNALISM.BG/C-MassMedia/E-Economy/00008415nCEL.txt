Световната банка призна икономическия напредък на Сърбия
21/09/2003
 
БЕЛГРАД, Сърбия-Черна Гора -- Майкъл Клайн, вицепрезидент на Световната банка за развитието на частния сектор, заяви в четвъртък (18 септември), че Сърбия е постигнала значителен икономически напредък през последните няколко години. По време на посещението си в Белград Клайн отбеляза, че чуждестранните инвеститори все повече желаят да инвестират в страната. Той призова правителството да завърши процеса на приватизация, като премахне административните ограничения. (Бета - 19/09/03)
