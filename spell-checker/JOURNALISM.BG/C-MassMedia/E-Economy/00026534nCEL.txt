Българското правителство прие средносрочните икономически прогнози за периода 2009-2011 г.
					23/05/2008
					 
						СОФИЯ, България -- В четвъртък (22 май) правителството прие своите ревизирани средносрочни икономически прогнози за периода 2009-2011 г. Двете главни цели са устойчивото покриване на критериите на ЕС за влизане в икономическия и монетарен съюз и високия икономически ръст, базиран на повишаване на производителността. Очаква се БВП да нарасне с 6,5 % през 2009 г., а инфлацията да намалее до средногодишна стойност от 5,1 %, като в края на годината достигне 4,2 %. Правителството има намерение да провежда предпазлива фискална политика, като отново предвижда бюджетен излишък от 3 % от БВП, както и 40 % таван на публичните разходи. Правителството си поставя за цел и увеличаване на социалните придобивки: увеличаване средно с 19,7 % на пенсиите и с 9,1 % на минималната заплата. (Дневник, БТА - 22/05/08)
