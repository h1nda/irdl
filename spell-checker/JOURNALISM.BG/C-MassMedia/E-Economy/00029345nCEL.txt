Световната банка призна за грешки в проект в Албания
					18/02/2009
					 
						ТИРАНА, Албания -- Световната банка заяви, че има сериозни проблеми в осъществяването на един от нейните проекти за развитие на крайбрежните райони в Южна Албания, съобщиха медиите в сряда (18 февруари). Тя по погрешка е разрушила къщи и друга собственост като част от своя проект за разчистване на крайбрежните райони от "незаконни постройки". "Действията на банката по този проект са скандални, включително управлението на проекта и лошата комуникация с Управителния съвет", заявява президентът на банката Робърт Зелик в свое изявление. Той обеща, че банката ще предприеме стъпки за засилване на контрола, поправяне на грешките и подпомагане на семействата, които са загубили домовете си. (Шекули, BalkanWeb, Нюз 24, Топ Нюз - 18/02/09)
