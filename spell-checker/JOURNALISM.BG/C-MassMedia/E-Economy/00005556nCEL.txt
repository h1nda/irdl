САЩ обещават до 15 млрд. щатски долара икономическа помощ за Турция
03/01/2003
 
АНКАРА, Турция -- Американският посланик в Турция Робърт Пиърсън заяви, че в случай на военна операция в съседен Ирак, Вашингтон ще осигури между 4 и 15 милиарда щатски долара икономическа помощ за Анкара. В четвъртък (2 януари) Пиърсън не постави като изрично условие за получаване на помощта подкрепата на Турция в операцията. Той обаче увери Турция, че нейната икономика ще е в състояние да посрещне трудностите в резултат на евентуален сблъсък. Междувременно, премиерът Абдула Гюл започва в събота дипломатическа обиколка в Близкия изток, в опитите си да постигне консенсус. (NTVMSNBC, Анадолска агенция - 02/01/03)
