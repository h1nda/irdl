Турският министър на икономиката е на работно посещение в САЩ
08/09/2003
 
ВАШИНГТОН, САЩ -- Турският министър на икономиката Али Бабаджан започва тридневно посещение в САЩ в понеделник (8 септември), което ще се фокусира върху разговори с потенциални американски инвеститори относно най-новите развития в турската икономика. Също така се очаква той да обсъди конкретните детайли на пакета с финансова помощ от САЩ за Турция на стойност 8.5 млрд. долара. Говорителят на Министерството на финансите Роб Никълс потвърди в неделя, че решението за отпускане на заема не е обвързано с евентуалното решение на Турция за разполагане на миротворци в Ирак.
Други новини: в неделя турският премиер Реджеп Тайип Ердоган се срещна в Рим с италианския си колега Силвио Берлускони. След срещата Берлускони определи Турция като стълб на европейската отбрана и сигурност и допусна, че тя може да стане член на ЕС по-рано от очакваното. Италия е понастоящем ротационен председател на ЕС. (Хюрриет, Миллиет - 08/09/03; Анадолска агенция, НТВ, Дуня, АФП, ТРТ 2 - 07/09/03)
