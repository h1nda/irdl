Клинтън и Папандреу обсъждаха Египет и гръцката икономика
					14/02/2011
					 
						АТИНА, Гърция -- Държавният секретар на САЩ Хилари Клинтън се обади в неделя (13 февруари) на премиера Георгиос Папандреу, за да обсъди ситуацията в Египет и състоянието на гръцката икономика. Папандреу заяви, че страната му иска да допринесе конструктивно за развитието на събитията в Египет. Той запозна Клинтън и с резултатите от неотдавнашното посещение на делегацията на Европейската комисия, Европейската централна банка и МВФ с цел проверка на напредъка на усилията на Гърция да постави икономиката си отново под контрол. (Етнос, Нафтемборики, АНА-МПА, Елефтеротипия, Вима - 13/02/11)
