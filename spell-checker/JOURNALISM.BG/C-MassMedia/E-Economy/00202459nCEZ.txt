Черногорците искат правителството да се справи с икономическите проблеми
					21/03/2012
					Жителите на Черна гора желаят конкретни резултати в борбата срещу корупцията. Други бизнес новини: България може да се оттегли от сделката си с руската държавна ядрена компания "Атомстройекспорт".
					 
						
Хиляди души се събраха в Подгорица в неделя (18 март), за да протестират срещу корупцията и социално-икономическата ситуация в страната. [Reuters]
						В неделя (18 март) повече от 10 000 души се събраха на площад "Република" в Подгорица в протест срещу бедността и корупцията в Черна гора. Те настояха правителството да демонстрира конкретни резултати в справянето с икономическите проблеми и призоваха за разследване на предполагаемите корупционни практики при приватизацията на държавна собственост.
						*** 
						
						Албания трябва да бъде внимателна по отношение на националния си дълг, който е висок за страна със средни приходи, каза в Тирана в събота (17 март) Индермит Гил, главен икономист на Световната банка за Европа и Централна Азия. Дългът на Албания възлиза на около 60% от БВП, а според Гил трябва да бъде сведен до 40%. 
						*** 
						
						Босна и Херцеговина (БиХ) се нуждае от турски инвестиции, заяви в събота (17 март) Бакир Изетбегович, който в момента оглавява председателството на БиХ. По време на среща в Сараево с турския вицепремиер Али Бабаджан и министъра на храните, селското стопанство и животновъдството Мехди Екер, Изетбегович изрази надежда, че ще види много турски бизнесмени на третото издание на Бизнес форума в Сараево между 16 и 18 май. 
						*** 
						В петък (16 март) бъ
						лгарският премиер Бойко Борисов заяви, че страната му вероятно ще се оттегли от споразумение с руската държавна ядрена компания "Атомстройекспорт" за строежа на атомна централа в град Белене, който се намира на брега на река Дунав. България ще плати за един от поръчаните реактори, който вече е изграден, допълни Борисов. 
						*** 
						В понеделник (19 март) хъ
						рватската компания "Адрия Сол" пусна в експлоатация най-голямата соларна електроцентрала, изграждана някога в страната. Съоръжението в Кукуляново, близо до Риека на северното адриатическо крайбрежие, е разположено на покрива на завода за преработка на сол на компанията. Годишният му производствен капацитет е повече от 300 000 kWh, което е достатъчно за покриване на нуждите от електричество на около 100 домакинства. 
						*** 
						
						Гърция ще продължи да бъде в рецесия тази година, която ще е петата поредна в отрицателна икономическа зона, се казва в официалния доклад на Централната банка на страната, който беше оповестен в понеделник (19 март). Според прогнозата икономиката на изпадналата в дълбока криза държава ще се свие с 4,5% през 2012 г., преди да започне да се възстановява през 2013 година. 
						*** 
						В петък (16 март) Румъния одобри проектозакон, който предвижда либерализация на цените на електричеството за индустриалните потребители и домакинствата в страната, в съответствие с ангажиментите, поети пред МВФ и ЕС. Според документа регулираните цени на електричеството за бизнеса постепенно ще бъдат либерализирани до края на 2013 г., като началото ще бъде поставено през септември, като същото ще се случи с цените за домакинствата до края на 2017 г. със старт през юли 2013 година. За да влезе в сила, проектозаконът трябва да бъде одобрен от парламента. 
						*** 
						Правителството на Босна и Херцеговина (БиХ) обяви на 14 март, че ще започне преговори с МВФ за ново стендбай споразумение. През 2009 г. страната подписа с финансовата институция тригодишна стендбай сделка на стойност 1,1 милиарда евро, която изтича през юни. 
						*** 
						Външният дълг на Сърбия е нараснал 2,4 пъти от 2000 г. насам, сочат данни, публикувани от Сръбската търговска камара в понеделник (19 март). Към края на 2011 г. външният дълг на страната е възлизал на повече от 24,1 милиарда евро. 
						
						(Различни източници -- 14/03/12-21/03/12)
					
					
				
			
					 
					
 
 
