Симитис смята, че Олимпиадата ще стимулира гръцката икономика
05/10/2003
 
АТИНА, Гърция -- Премиерът Костас Симитис заяви в събота (4 октомври), че Летните олимпийски игри през 2004 г. ще стимулират икономиката на страната и ще засилят туристическия сектор. "Олимпиадата е културна и икономическа инвестиция с висок риск, но и висока печалба", каза той в интервю за местен вестник. Правителството се надява, че икономическата обстановка след Олимпиадата ще спомогне за намаляване на огромния държавен дълг, добави той.
В други новини, Гърция подписа споразумение за сътрудничество с Хърватия в петък, с което ще предостави финансова помощ за усилията по ликвидиране на пехотните мини. Гърция ще отпусне на Хърватия 700000 евро в период от три години. Гръцка неправителствена организация ще извърши демонтажа на мините. (AФП - 04/10/03; AНA - 03/10/03)
