ЕК ще направи оценка на съкращенията на бюджетните разходи в Румъния
					12/08/2009
					 
						БРЮКСЕЛ, Белгия -- Европейската комисия (ЕК) ще направи през октомври собствена оценка как Румъния се е съобразила с поетите от нея ангажименти като част от неотдавнашното споразумение за финансиране, преди да извърши плащането по втория транш от заема от 5 милиарда евро, се казва в изявление на ЕК от вторник (11 август). Първият транш в размер на 1,5 милиарда евро беше изплатен през юли. Проблемът е нарастващият бюджетен дефицит. Настоящата оценка на МВФ и на румънското правителство планира бюджетен дефицит от 7,3 % от БВП за 2009 г., в сравнение с 4,6 % в началото на програмата. За 2010 г. бяха договорени допълнителни мерки за намаляване на дефицита, включително намаляване на заплатите в публичния сектор и орязване на разходите за стоки и услуги.
						Междувременно финансовият министър Георге Поджа обяви във вторник, че служителите от публичния сектор трябва да си вземат десет дена неплатен отпуск до края на тази година или да комбинират неплатен отпуск с намалено работно време. Всеки извънреден труд ще бъде компенсиран с почивни дни, а не със заплащане за извънреден труд, добави Поджа. (Котидианул - 12/08/09; Зиаре, АФП - 11/08/09)
