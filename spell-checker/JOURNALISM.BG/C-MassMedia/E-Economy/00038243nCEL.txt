Световната банка прогнозира растеж за България и Румъния през 2012 г.
					20/04/2011
					
						ВАШИНГТОН, Съединени щати -- Румъния и България ще регистрират най-висок икономически растеж сред десетте бивши комунистически държави, членки на ЕС, се казва в доклад на Световната банка за новите страни членки, публикуван във вторник (19 април). Две години и половина след началото на световната икономическа криза икономическата активност в ЕС-10 се възстановява успоредно на тази в ЕС-15, така наречените стари членки на блока. Банката заявява, че темпът на икономическо възстановяване в страните от ЕС-10 ще се ускори през тази и следващата година. Очаква се Румъния да бъде лидерът през 2012 г. с икономически растеж от 4,4 % според Каталин Пауна, икономист на Световната банка и съавтор на доклада. В България Световната банка очаква растеж от 3,4 % през 2012 г. (Агерпрес, БТА, АКТМедиа, София ехо, Зиарул Финанчиар, Ромъния Либера - 19/04/11)
