Шварц-Шилинг назначи бившия управител на Централната банка на БиХ за шеф на АНДО
					06/07/2006
					 
						САРАЕВО, Босна и Херцеговина (БиХ) -- В сряда (5 юли) върховният представител Кристиан Шварц-Шилинг назначи бившия управител на Централната банка на БиХ Питър Никол за председател на управителния борд на Агенцията за непряко данъчно облагане (АНДО). Никол наследи на този пост Джоли Диксън, чийто удължен мандат приключи на 30 юни. Макар че по закон този пост трябва да се заема от чужденец, Шварц-Шилинг каза, че е избрал Никол, който е с двойно гражданство -- на Нова Зеландия и на БиХ, защото все още висящият въпрос за разпределението на постъпленията от непреки данъци между автономните области се нуждае от "местни решения". (Дневни Аваз, Независне Новине - 06/07/06; Източници на СВП - 05/07/06)
