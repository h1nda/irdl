Турският министър на икономиката очерта политическите цели за четвъртото тримесечие
18/09/2003
 
АНКАРА, Турция -- В сряда (17 септември) икономическият министър Али Бабаджан начерта основните моменти в правителствената икономическа програма за оставащото тримесечие до края на годината. Главните цели включват постепенно отпадане на държавните гаранции за банковите депозити, намаляване на съотношението външен дълг-БВП до 85 процента до 2004 г., успешно приключване на шестия преглед на изпълнението от Турция на стендбай споразумението й с МВФ и продължаване на изпълнението на програмите на Световната банка. Бабаджан добави, че главна цел е да се избегне прибягване до ползването на заем от 8.5 млрд. щ. д. от Съединените щати. (Хюрриет, Миллиет - 18/09/03; Анадолска агенция, НТВ - 17/09/03)
