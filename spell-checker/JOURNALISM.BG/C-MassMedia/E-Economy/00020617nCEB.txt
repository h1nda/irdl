Доклад на Световния икономически форум: Не съществува лесна рецепта за конкурентноспособността
					13/11/2006
					Здрава макроикономическа среда, стабилни и прозрачни институции и високо равнище на образованието и технологическия ноу-хау са сред факторите, които могат да помогнат на страните да се конкурират в глобалната икономика, според Световния икономически форум.
					От Георги Митев-Шантек за Southeast European Times в Белград – 13/11/06
 
					 
						
В Доклада за глобалната конкурентноспособност се оценяват икономическите условия в 125 страни в света. [СИФ]
						Спъвани от неразвити институции, неефективни пазари и недостатъчни инвестиции във висшето образование, повечето балкански страни изостават по отношение на глобалната конкурентноспособност, според годишен доклад на Световния икономически форум (СИФ). 
						Индексът за глобалната конкурентноспособност през 2006 г. оценява икономическите условия в 125 страни в света. Той цели да осветли ключовите фактори за икономическия растеж и да помогне за обяснението на причините, поради които някои страни успяват повече от други в осигуряването на по-високи приходи и възможности. Според тазгодишния индекс, Швейцария е на първо място, докато Съединените щати са слезли от първа на шеста позиция. Ангола е в края на класацията, а преди нея са Бурунди, ЧАД, Тимор-Лесте и Мозамбик. 
						Най-конкурентноспособни сред страните на Балканите са Словения (33-та) и Гърция (47-ма). Най-голям напредък в сравнение с миналата година е постигнат от Хърватия, която прескочи 12 позиции и се класира на 51-во място, както и от Турция, която от 71-во място през миналата година, стигна 59-то през 2006 г. От друга страна България плати скъпо за нерешителните реформи и слезе с 11 позиции до 72-ро място. 
						Страните от ЮИЕ с най-малко реформи в региона са Албания (98-ма) и Босна и Херцеговина (89-та). И двете страни се постигнали символичен напредък в сравнение с индекса за 2005 г. Вече несъществуващият държавен съюз на Сърбия-Черна гора слезе с две позиции в класацията до 87-мо място. Македония слезе с пет позиции до 80-то място. 
						
Технологиите и образованието се смятат за ключов фактор за конкуронтноспособността в глобалната икономика. [Гети Имиджис]
						Какво могат да направят страните, за да станат по-конкуронтноспособни? Отговорът на този въпрос не зависи само от един фактор, се казва в доклада на СИФ. Например Швейцария, която е на първо място, се слави не само с висока бизнес култура, но и с висок капацитет за иновации и ангажираност с изследователска и развойна дейност. Институциите й са прозрачни, съдебната система е ефективна и властва върховенството на закона. 
						В по-успелите страни позитивните фактори действат съвместно за увеличаването на конкурентноспособността. Така например скандинавските страни упражняват финансова дисциплина, което води до излишъци, които след това могат да се инвестират в образованието и за изследователска дейност. Тези страни показват, че "прозрачните институции и отличният макроикономически мениджмънт, съчетани с образование на световно ниво и концентрация върху технологиите и иновациите, представляват успешната стратегия за поддържане на конкурентноспособността в малки, високоразвити страни", пише Аугусто Лопес-Кларос, главен икономист и директор на Глобалната мрежа за конкурентноспособност на Световния икономически форум. 
						В контраст на това, много страни на Балканите се намират в омагьосан кръг от фактори, които унищожават конкурентноспособността. Без образование и технологии, те не могат да се движат напред. Но без приток на повече средства, правителствата не могат да инвестират достатъчно в образованието и технологиите. 
						Както посочва Мирослав Здравкович от Института по икономика в Белград, скандинавските страни имат БВП на глава от населението десет пъти по-висок в сравнение с този на Балканите. Така те също разполагат с пари за инвестиции. Здравкович твърди, че това положение бавно се промена и в ЮИЕ. 
						Цялостната оценка на една страна според индекса за глобална конкурентноспособност е цялостно представяне на нейния напредък, оценен според многобройни критерии, групирани от СИФ в девет "стълба". Те са: институции, инфраструктура, макроикономика, здравеопазване и основно образование, висше образование и квалификация, пазарна ефективност, технологична готовност, експертно равнище на бизнеса и иновациите. 
						
Обвързаността с изследователската и развойна дейност превърна Швейцария в една от най-конкурентноспособните страни. [Гети Имиджис]
						 Страните в преход като тези на Балканите често показват непостоянни резултати в областта на деветте ключови "стълба", а именно - отлични постижения в една област и сериозни недостатъци в други. Например по отношение на макроикономическия мениджмънт, Македония (която е на 30-то място по този параметър) и България (35-та) се справят добре, докато резултатите на Гърция (102-ра) са катастрофални, а на Турция (111-та) - се още по-лоши. Докато Албания е на опашката по много показатели - включително висшето образование (92-ро място) и инфраструктурата (121-ро място), тя се класира сравнително високо по отношение на здравеопазването и основното образование (34-то място). 
						Петнайсет години след края на комунизма, институциите продължават да бъдат особено слабо място в страните от ЮИЕ. Много от тях са в края на класацията по този параметър, включително Румъния (87-мо място) и България (109-то място), които ще се присъединят към ЕС на 1 януари 2007 г. Кипър (35-то място), Гърция (41-во), и Турция (51-во място) са страните с най-добри постижения в това отнашение. 
						Успешната политика може да зависи от осъзнаването на това колко силно свързани са многобройните фактори - по позитивен или негативен начин - и от способността да се определят ключовите фактори на определен етап от развитието, се посочва в доклада. Финансовата предпозливост например може да се окаже важна почти навсякъде и особено в страни с дълга история на бюджетна нестабилност. Лошото управление на държавните финанси може да бъде особено вредно в среда, където растежът зависи от създаването на по-привлекателен бизнес климат. 
						 "Най-конкурентноспособните икономики в света ще бъдат естествено тези, където се полагат общи усилия за разработването на цялостна политика, тоест онези, които признават значението на широк спектър от фактори, тяхната взаимосвързаност и необходимостта да се отстраняват съществуващите слабости по действен и ефективен начин", казват в заключение авторите на доклада.
