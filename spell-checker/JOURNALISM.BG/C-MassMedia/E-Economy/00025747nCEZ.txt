Наука и технологии: Първата банка за стволови клетки за лично ползване бе открита в Загреб
					10/03/2008
					Институтът по кръвопреливане в Болничния и клиничен център в Загреб откри първата банка за стволови клетки за лично ползване в Хърватия. Още новини от седмицата: гражданите на Черна гора могат да имат онлайн достъп до информация за президентските избори; България получи съвременна технология за роботизирана хирургия. 
					 
						
Първата банка за ембрионни стволови клетки за лично ползване бе открита в Хърватия. [Гети Имиджис] 
						Първата банка за стволови клетки за лично ползване бе открита на 29 февруари в Института по кръвопреливане в Болничния и клиничен център в Загреб. Банката ще даде възможност на родителите да запазят стволови клетки от пъпната връв на своите новородени срещу 2 000 евро, които при необходимост може по-късно да се използват за лечение на някои видове заболявания. 
						*** 
						Нова достъпна онлайн база данни позволява на гражданите на Черна гора да проверяват по интернет имената и личните си данни в избирателните списъци за грешки. Президентските избори ще се проведат на 6 април. 
						 *** 
						В сряда (5 март) британското посолство в Македония дари част от оборудването за финансиран от посолството проект, наречен "Въвеждане на нови стандарти и технологии в македонската археология". Оборудването бе дарено на музея в Скопие и ще се използва в археологическия район в близост до столицата. 
						 *** 
						По време на пътно строителство на гръцкия остров Лефкада бе открита древна гробница от микенския период, съобщиха властите в сряда (5 март). Някои от откритите в гробницата предмети са от преди 3 000 години и предоставят допълнителна информация за древната история на Западна Гърция. Това е първото свидетелство за микенска култура на Лефкада. 
						*** 
						Първата роботизирана хирургическа операция в България бе извършена на 25 януари от белгийския хирург Петер ван Дам. Медицинският университет в Плевен, България, първи в Югоизточна Европа въведе съвременната технология за гинекологична хирургия. Хирургическият робот “Да Винчи” не прави хирургически грешки и представлява първата система за дистанционна хирургия, осигуряваща висока точност. 
						 *** 
						В сградата, където се помещава турският парламент в Анкара, се разработва нова система за сигурност. Системата има за цел да обедини предаване на звук, цифрови данни и видеоизображения. 
						
(Различни източници – 03/03/08-10/03/08)
