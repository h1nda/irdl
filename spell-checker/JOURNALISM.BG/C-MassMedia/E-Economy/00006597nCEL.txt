Конгресът на САЩ обвързва икономическата помощ за Турция с политиката й в Северен Ирак
14/04/2003
 
ВАШИНГТОН, САЩ -- Конгресът реши да обвърже икономическата помощ за Турция с политиката на Анкара спрямо Северен Ирак. Според окончателния проект на документа, представен на американския президент Джордж Буш в петък (11 април), Турция не трябва да изпраща войски през границата без да координира действията си с Вашингтон. Освен това, Турция се задължава да позволи и занапред превозването на хуманитарна помощ за Ирак през нейните граници, ако получи 1 млрд долара от САЩ. Също според проекта, държавният секретар Колин Пауъл трябва да определи дали Турция изпълнява условията.
В други новини, турският външен министър Али Бабаджан се срещна в неделя със заместник-министъра на финансите Джон Тейлър. Бабаджан е във Вашингтон във връзка с пролетните заседания на ВМФ и Световната банка.
Също в неделя, турският вестник &lt;I&gt;Радикал&lt;/I&gt; съобщи, че бързият успех на водената от САЩ операция по разоръжаването на Ирак ще се отрази благоприятно на туризма в Турция. Според Съюза на хотелиерите в Турция, през март и април броят на резервациите е спаднал, но се очаква през май отново да нарасне. (Анадолска агенция, AФП - 13/04/03)
