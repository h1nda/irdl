Според британски мозъчен тръст присъединяването на България и Румъния ще се отрази добре на икономиката на кралството
					25/04/2006
					 
						ЛОНДОН, Обединено кралство -- Престижен британски мозъчен тръст заяви във вторник (25 април), че притокът на работници от България и Румъния, който се очаква след присъединяването на страните към ЕС, ще се отрази добре на британската икономика. Според Института за изследване на публичната политика (ИИПП) около 56000 работници ще потърсят работа в Обединеното кралство -- 15000 от България и 41000 от Румъния. Тази прогноза се базира на данни, събрани след май 2004 г., когато десет източноевропейски държави се присъединиха към ЕС. Великобритания бе една от малкото европейски държави, които отвориха трудовия си пазар за работници от новоприсъединилите се държави. "Присъединяването на България и Румъния трябва да се разглежда като възможност, а не като заплаха," каза заместник-директорът на ИИПП Дани Срискандараджа. (Ройтерс - 25/04/06)
