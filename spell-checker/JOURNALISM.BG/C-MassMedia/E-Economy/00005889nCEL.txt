Гръцкото правителство ще одобри икономическа помощ за Сърбия
04/02/2003
 
БЕЛГРАД, Югославия -- Очаква се гръцкото правителство да одобри помощ в размер на 232 млн евро за подпомагане възстановяването на икономиката на Сърбия. Новината бе публикувана в бюлетин на Асоциацията на индустриалците и предприемачите в Югославия, издаден в понеделник (3 февруари). Според бюлетина новината е обявена по време на двудневната конференция в Гърция за реконструкция на балканския регион. 45 млн евро от общата сума ще бъдат предназначени за инвестиционни проекти в частния сектор. Междувременно, организациите на индустриалците и предприемачите на Югославия и Гърция подписаха споразумение за сътрудничество, насочено към по-ефективното използване на гръцката помощ. (Танюг, Б92 - 03/02/03)
