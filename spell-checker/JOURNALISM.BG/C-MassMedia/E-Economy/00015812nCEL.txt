Представител на Световната банка призова Хърватия да ускори реформите
					04/09/2005
					 
						ЗАГРЕБ, Хърватия -- По време на посещението си в Загреб в петък (2 септември) вице-президентът на Световната банка за Европа и Централна Азия Шигео Кацу призова Хърватия да ускори свързаните с ЕС реформи, за да може да настигне България и Румъния. Кацу, който проведе разговори с хърватския премиер Иво Санадер и финансовия министър Иван Шукер, посочи специално необходимостта от ускоряване на социалните и образователните реформи, а така също и приватизацията. Той подчерта, че банката скоро ще одобри заем за програмирано преустройство от 150 млн. евро, а също и заем от 66.3 млн. евро за модернизация на хърватския образователен сектор. (Нови лист, Хина - 03/09/05)
