Социологическо проучване показва, че от новото правителство в Македония се очаква да се съсредоточи върху икономиката
					14/08/2006
					 
						СКОПИЕ, Македония -- Преобладаващото мнозинство от хората очакват от новия, оглавяван от ВМРО-ДПМНЕ, кабинет да се съсредоточи върху икономиката, според социологическо проучване, публикувано в края на седмицата. Проучването на Центъра за изследване и политика е установило, че 84,2 % от отговорилите очакват мерки за подобряване на икономическата ситуация, 32,6 % очакват нови работни места, а 16,8 % очакват намаляване на бедността. Едва 1,5 % от анкетираните са споменали междуетническите отношения. (Вечер, МРТ - 12/08/06)
