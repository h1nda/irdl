Арестуван бе управителят на Косовската централна банка
					23/07/2010
					 
						ПРИЩИНА, Косово -- ЮЛЕКС съобщи, че управителят на Косовската централна банка Хашим Реджепи е бил арестуван в петък (23 юли) в Прищина в рамките на разследване на корупция. Внезапни проверки бяха проведени в офиси на Централната банка, една частна фирма и частните имоти на четирима заподозрени, между които и Реджепи. ЮЛЕКС заяви, че обиските са започнали след разкриването на информация, сочеща за злоупотреби с власт, корупция, укриване на данъци и пране на пари. Проверките са били разпоредени от съдия на ЮЛЕКС от Районния съд в Прищина. (Телеграфи, Koha.Net, Ройтерс, АФП - 23/07/10)
