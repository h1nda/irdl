Координационният съвет за икономическо развитие на БиХ ще проведе заседание в Сараево в понеделник
12/05/2003
 
САРАЕВО, Босна и Херцеговина (БиХ) -- В понеделник (12 май) в Сараево се очаква да се открие сесия на Координационния съвет за икономическо развитие и интеграция в ЕС на БиХ. Съветът включва министъра на външните работи Младен Иванич, министъра на външната търговия и икономическите връзки Мила Гаджич, както и представители на Службата на Върховния представител, Световната Банка, МВФ и Европейската комисия.
Междувременно Гаджич заяви пред всекидневника от Баня Лука &lt;I&gt;Независне новини&lt;/I&gt;, че мерките, които са наложени след избухване на скандала "Орао" за продажба на оръжие, ще предотвратят рецидиви на нелегален експорт. Скандалът доведе до сериозни кадрови промени в Република Сръбска (РС).
В други новини: премиерът на РС Драган Микеревич проведе неофициална среща с посланиците на САЩ, Хърватска, Словения и Сърбия-Черна Гора. Те са обсъдили политическата и икономическата ситуация в региона, като са подчертали необходимостта от съвместни действия за борба с организираната престъпност. (ПБС БиХ, Източници на СВП, Независне новине - 12/05/03)
