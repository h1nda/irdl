Румъния арестува французин, осъден за голяма банкова измама 
					11/08/2010
					 
						БУКУРЕЩ, Румъния -- Френски гражданин, осъден по дело за банкова измама за 600 000 евро, е бил арестуван в Румъния и скоро ще бъде предаден на властите в неговата страна, съобщи във вторник (10 август) говорителката на съда Клаудия Илиес. Шарл Филип Жак Пол е бил задържан в село в Западна Румъния миналата седмица въз основа на международна заповед за арест, издадена от Франция през юни. Местен съд осъди Пол на седем години затвор през 2007 г. за използване на фалшиви документи за самоличност за откриването на 37 банкови сметки и вземането на заеми от банки на обща стойност от 600 000 евро. Той успя да избяга по време на съдебния процес. 
						Други новини -- Седем души, включително местен държавен служител, са били арестувани и обвинени в контрабанда на цигари от Сърбия, съобщи във вторник говорителят на румънската гранична полиция Чиприан Гаич. Той каза, че членове на групата са били заловени при контрабандата на 18 000 пакета цигари с конска каруца. Местният държавен служител Зоран Вертопан от град Дета също е бил арестуван по подозрение, че е шеф на групата. Вертопан е член на управляващата Демократично-либерална партия. (АП, Адевърул, Котидианул, Зиаре - 10/08/10)
