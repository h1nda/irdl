Албанската опозиция заяви, че промените в бюджета ще задълбочат кризата 
					21/07/2010
					 
						ТИРАНА, Албания -- Във вторник (20 юли) опозиционната Социалистическа партия (СП) разкритикува промените в държавния бюджет, които парламентът прие в понеделник. Ръководителят на СП Еди Рама каза, че промените ще задълбочат, а няма да сложат край на икономическата криза. На пресконференция той заяви, че правителството отказва да публикува действителните икономически данни и че държавният дълг е много по-голям от обявения. Промените в бюджета бяха приети само с гласовете на мнозинството, тъй като опозиционните депутати бойкотираха гласуването в понеделник. Финансовият министър Ридван Боде отговори на Рама, заявявайки, че СП предоставя фалшиви данни, и отбеляза, че международните институции са похвалили икономиката на Албания. (Топ Ченъл, Balkan Web, Гласът на Америка, Алсат - 20/07/10)
