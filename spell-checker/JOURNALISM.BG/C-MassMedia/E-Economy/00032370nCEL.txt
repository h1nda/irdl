Попияч определен за нов министър на икономиката на Хърватия
					15/11/2009
					 
						ЗАГРЕБ, Хърватия -- Премиерът Ядранка Косор съобщи в петък (13 ноември), че назначава Джуро Попияч за министър на икономиката. Попияч, който е председател на Хърватската асоциация на работодателите, смени Дамир Поланчеч, който подаде оставка в края на октомври в резултат на корпоративен скандал в компанията за храни "Подравка". Косор съобщи, че още две промени в кабинета са предизвикани от неговата оставка. Министърът на здравеопазването Дарко Милинович и министърът на финансите Иван Шукер ще бъдат вицепремиери, като същевременно ще запазят и министерските си постове. (ХРТ, Пословни, Дневник, Явно - 13/11/09)
