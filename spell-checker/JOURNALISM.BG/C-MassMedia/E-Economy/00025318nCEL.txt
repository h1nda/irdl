Председателството на БиХ одобри държавния бюджет за 2008 г.
					31/01/2008
					 
						САРАЕВО, Босна и Херцеговина (БиХ) -- Тристранното председателство на БиХ одобри в сряда (30 януари) законопроекта за държавния бюджет за 2008 г. Хърватският и босненският член - Желко Комшич и Харис Силайджич - подкрепиха проекта, а сръбският член Небойша Радманович гласува против него. Силайджич каза пред репортирите, че според проекта бюджетните разходи са общо 630 милиона евро, или с 20,5 милиона евро повече, отколкото в първия проект, изготвен през декември. Разходите на държавните институции ще възлязат на 496 милиона евро, а 133,5 милиона ще отидат за обслужване на външния дълг. В коментар, публикуван на уебсайта на председателството, Радманович посочва, че предвидените в проекта разходи са "нереални", и предупреждава, че това ще застраши финансовата стабилност. (Фена, НТВ Хаят, РТРС - 30/01/08)
