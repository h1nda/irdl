Европейската комисия похвали икономическите реформи в България и Румъния
					28/03/2006
					 
						БРЮКСЕЛ, Белгия -- В понеделник (27 март) Европейската комисия похвали България и Румъния за реформите, насочени към укрепване на пазарните им икономики. В периода 2002-2004 г. България е предоставяла на фирми 65 млн. евро годишно под формата на държавни помощи, което е 0,36 % от БВП. Това е доста под процента от БВП (1,35), регистриран от десетте източноевропейски страни, които се присъединиха към ЕС през 2004 г., и под средния за ЕС от 0,49 %. Субсидиите в Румъния са достигнали 981 млн. евро или 1,86 % от БВП през 2002-2004 г. 
						Също в понеделник Малта стана поредната страна, която призова за присъединяване на България и Румъния към ЕС по график на 1 януари 2007 г. Българският външен министър Ивайло Калфин посети столицата Валета в понеделник. (БНР, Найн О'Клок - 28/03/06; AП, Уеб сайт на българското правителство, Ромпрес - 27/03/06)
