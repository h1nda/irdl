МВФ обяви, че Македония запазва икономическа стабилност, но структурните реформи изостават
21/05/2004
 
СКОПИЕ, Македония - МВФ обяви, че като цяло през последните години Македония успява да запази макроикономическа стабилност, дори и в критични моменти, но страната трябва да работи по-усилено, за да завърши изоставащите структурни реформи. Шефът на мисията на МВФ Франек Розвадовски излезе с изявление в този смисъл в четвъртък (20 май), след двудневни разговори с правителството, насочени към изпълнението на настоящото стендбай споразумение за 28 млн. дол. с фонда. Обсъдени са били и възможността за подписване на ново споразумение след изтичането на настоящото през юни. (Утрински весник - 21/05/04; A1 ТВ - 20/05/04)
