Атентатори нападат автомобила на заместник-министър и банка в Гърция
					28/12/2008
					 
						АТИНА, Гърция -- Неизвестни атентатори са запалили автомобила на заместник-министъра на околната среда Ставрос Калоянис в петък (26 декември). Той е бил паркиран пред къщата му в град Йоанина в северозападната част на страната, съобщиха медиите. Петролна бомба и огън са унищожили автомобила, но не се съобщава за ранени. 
						При друг инцидент нападатели са хвърлили коктейл "Молотов" в клона на Гръцката земеделска банка в атинското предгради Псичико, нанасяйки дребни щети. По-късно в петък, младежи са нападнали полицейска кола, която е минавала покрай болница в Атина. Полицаите са избягали и никой не е бил ранен. Нападенията срещу банки и държавна собственост са се увеличиха след убийството на 15-годишното момче от полицай на 6 декември, което предизвика вълна от студентски протести. (Kaтимерини - 27/12/08; AНА-MПА, AФП - 26/12/08)
