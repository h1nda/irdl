Сърбия обеща да помогне на Австрия за проверката на банка
					30/08/2010
					 
						БЕЛГРАД, Сърбия -- Вътрешният министър Ивица Дачич заяви в неделя (29 август), че неговата страна ще помогне при разследването на дейността на австрийската "Хипо Алпе Адрия Банк", която е заподозряна в пране на пари за предполагаем наркобос в Сърбия. Дачич каза, че по време на неотдавнашното си посещение в Австрия е обсъдил случая с началника на полицията на страната, Франц Ланг. Според репортажи в медиите наркотрафикантът Дарко Шарич е изпрал около 100 млн. евро между 2007 и 2009 г. чрез австрийската банка, която бе национализирана през декември. Нейният бивш управител Волфганг Култерер бе арестуван по-рано този месец.
						Други новини -- След съвместна полицейска акция на Сърбия и Босна и Херцеговина (БиХ) Дачич съобщи, че през уикенда са били арестувани шестима души и са конфискувани 15 кг експлозиви и шест ръчни гранати. Петима от заподозрените са задържани в Сърбия, а шестият е арестуван в БиХ по обвинения в контрабанда на експлозиви и оръжия. (Танюг, РТС, Бета, РТРС, АФП - 29/08/10)
