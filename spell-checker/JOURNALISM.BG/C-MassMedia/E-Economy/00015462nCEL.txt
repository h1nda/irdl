Основните европейски финансови институции наддават за най-голямата румънска банка
					02/08/2005
					 
						БУКУРЕЩ, Румъния -- Основните европейски финансови институции наддават за "Банка комерчиала ромъна" (БКР). Със своите активи на стойност 6 млрд. евро, 41 окръжни клона и 284 други подразделения тя е най-голямата банка в страната. Румънската служба за оздравяване на държавните активи се е спряла на следните кандидати: "Фортис", "Банко комерсиал португеш", Националната банка на Гърция, "Дойче банк", "БНП Париба", АБН АМРО, "CEE - Ерсте банк", "Кей Би Си" и "Банка интеса". Приватизацията на БКР е най-голямото подобно начинание в Румъния досега. (Юръпиън бенкър - 01/08/05)
