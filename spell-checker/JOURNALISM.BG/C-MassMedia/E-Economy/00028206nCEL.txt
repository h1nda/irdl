Турция не се нуждае от подкрепата на МВФ, заяви управителят на централната банка
					28/10/2008
					 
						АНКАРА, Турция -- Управителят на централната банка Дурмуш Йълмаз каза в понеделник (27 октомври), че турската икономика засега не се нуждае от финансова подкрепа от страна на МВФ. "На настоящия етап ние нямаме нужда от пари от МВФ. Има обаче неясноти по отношение на това, което може би ни очаква в предстоящия период. Затова ние намираме за полезно да осъществим някои регулативни мерки, за да възстановим доверието в световните пазари", каза Йълмаз. В неделя министър-председателят Реджеп Тайип Ердоган каза, че той не е за ново споразумение с МВФ. "В този кризисен период ние няма да погребем нашето бъдеще, като се подчиним на исканията на МВФ". Последното стендбай споразумение на Турция с МВФ на стойност 10 милиарда далара изтече през м. май. (Анадолска информационна агенция, Хюриет, Заман, НТВ, Синхуа - 27/10/08)
