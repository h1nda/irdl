Гърция обеща 28 милиарда евро за подкрепа на своите банки
					16/10/2008
					 
						АТИНА, Гърция -- В сряда (15 октомври) правителството обеща до 28 милиарда евро, за да подпомогне банковия сектор да се справи с международната финансова криза. Представяйки пакет от мерки, финансовият министър Георгиос Алогоскуфос каза, че правителството ще предложи държавни гаранции на стойност 15 милиарда евро на финансовите институции в страната. Пакетът включва също и издаването на специални облигации на финансовите институции на стойност 8 милиарда евро, като банките трябва да предложат адекватни допълнителни гаранции. Правителството ще предложи също така до 5 милиарда евро за укрепване на капиталовата база на банките. Държавата ще изкупи преференциални акции на банките. Лидерът на главната опозиционна партия ПАСОК Георгиос Папандреу разкритикува плана като "открит чек" за банките. (АНА-МПА, Катимерини, ЕРТ, АП - 15/10/08)
