Белград: Ако икономическата помощ бъде прекратена, ще понесем тежки загуби
03/03/2003
 
БЕЛГРАД, Сърбия-Черна гора -- Белград ще понесе тежки загуби в размер на милиони долари, ако бъде спряна международната помощ, предупреди сръбският министър на международните икономически връзки Горан Питич. В неделя (2 март) той заяви, че вероятността за преустановяване на помощта трябва да бъде разгледана по-сериозно, предвид големите последици върху икономиката. "Мисля, че се намираме в положение, в което трябва да направим това, което се очаква от нас", заяви Питич по повод на изискванията, поставени от САЩ и ЕС. По-значимото от тях е подобряване на сътрудничеството по отношение на военните престъпления. (Блиц, Б92 - 03/03/03)
