Европейската инвестиционна банка се съгласи да отпусне заеми на Косово 
					04/05/2005
					 
						ПРИЩИНА, Косово, Сърбия-Черна гора -- Европейската инвестиционна банка (ЕИБ) и УНМИК подписаха споразумение във вторник (3 май), което би позволило на провинцията да получи заеми от тази институция на ЕС, независимо от все още неопределения й статут, с цел да се съдейства за икономическото възстановяване на провинцията. Ръководителят на УНМИК Сьорен Йесен-Петерсен обяви, че решението ще насърчи други финансови институции да дават заеми на Косово и ще подпомогне финансовото възстановяване на провинцията. Премиерът на Косово Байрам Косуми също подписа документа, посочвайки, че временното правителство на провинцията ще бъде гарант на този заем. ЕИБ финансира инвестиции, които насърчават и европейската интеграция. (Ройтърс, Би Би Си, интернет страница на ЕИБ, Танюг - 03/05/05)
