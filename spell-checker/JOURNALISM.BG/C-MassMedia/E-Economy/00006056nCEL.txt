Няма напредък в разговорите между САЩ и Турция за икономическата помощ
21/02/2003
 
АНКАРА, Турция -- Турският външен министър Яшар Якъш заяви в четвъртък (20 февруари), че не е постигнат напредък в разговорите за икономическата помощ, която САЩ ще предостави на Турция в случай на военни действия в съседен Ирак. Според него САЩ не са предложили преработено предложение, въпреки искането на Турция за увеличаване на финансовата помощ. Лидерът на управляващата партия Реджеп Тайип Ердоган съобщи за новинарския канал &lt;I&gt;АТВ&lt;/I&gt;, че Турция ще се придържа към позицията си, въпреки че през следващата седмица в парламента ще бъде внесено искане за разрешаване разполагането на американски военни части в Турция. Ердоган заяви, че управляващата Партия на справедливостта и развитието (ПСР) ще позволи на своите депутати да гласуват по лично усмотрение. Първото искане - разрешението за модернизиране на военни бази от американски специалисти заради евентуален конфликт в Ирак - не се подкрепя от всички депутати от ПСР. Другата парламентарна партия, Народната републиканска партия, обяви че няма да подкрепи искането за разполагане на американски военни части. (Сабах, Милиет, Хюриет, Радикал - 21/02/03; AТВ, Анадолска агенция, НТВ, ТРТ, АФП, БиБиСи - 20/02/03)
