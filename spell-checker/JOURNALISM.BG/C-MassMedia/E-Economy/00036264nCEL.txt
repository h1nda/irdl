Гърция си поставя амбициозни цели за бюджетни икономии през 2011 г. 
					05/10/2010
					 
						АТИНА, Гърция -- В понеделник (4 октомври) финансовото министерство огласи проектобюджета на страната за 2011 г., в който се предвижда дефицитът да бъде съкратен догодина до 7 % от БВП. Предишните прогнози - изготвени с ЕС и МВФ през май, когато страната получи спасителен пакет от 110 милиарда евро - бяха за бюджетен дефицит от 7,6 % от БВП през 2011 г. „Нашата цел е да излезем от тунела колкото може по-бързо, за да можем да подкрепим възможно най-бързо най-уязвимите членове на нашето общество”, каза министър-председателят Георгиос Папандреу на заседание на правителството по проектобюджета. Документът предвижда продължаване на съкращаването на разходи и повече усилия в събирането на данъчните постъпления. (АФП, Синхуа, АНА-МПА - 04/10/10)
