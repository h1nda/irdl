Никол получи нов мандат като управител на Централната банка на БиХ
12/08/2003
 
САРАЕВО, Босна и Херцеговина -- Управителният съвет на Централната банка на БиХ преизбра Петер Никол за гуверньор на банката в понеделник (11 август). В страната се е оформил консенсус, че той е водил успешна валутна политика през последните пет години, поддържал е стабилността на местната валута, управлявал е разумно резервите в чуждестранна валута, както и е запазил независимостта на банката от политически влияния. Никол, гражданин на Нова Зеландия, получи поста в съответствие с Дейтънските мирни споразумения, съгласно които първият управител на централната банка трябва да бъде чужденец. По-рано тази година местните власти му дадоха гражданство на БиХ. (Онаса,СРНА, БХТВ1, ХИНА - 11/08/03)
