Македония и Молдова се договориха да засилят икономическото си сътрудничество
					22/02/2006
					 
						СКОПИЕ, Македония -- Президентът Бранко Цървенковски и гостуващият му молдовски колега Владимир Воронин се споразумяха във вторник (21 февруари) за необходимостта от засилване на двустранното икономическо сътрудничество. Макар и разположени в един и същи регион, двете страни не си сътрудничат според възможностите си, бяха единодушни двамата по време на еднодневното посещение на Воронин в Скопие. Те обсъдиха мерки за популяризиране на македонската икономика в Молдова и обратно и подписаха редица споразумения, включително за избягване на двойното данъчно облагане. (Макфакс, А1 ТВ, Телма ТВ - 21/02/06)
