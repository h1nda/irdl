Босненски съд глоби италианска банка
					19/08/2009
					 
						САРАЕВО, Босна и Херцеговина (БиХ) -- Общинският съд в Сараево глоби във вторник (18 август) италианската банка “Интеса Санпаоло” и директора на местния клон на банката Алмир Къркалич за неправомерно повишение на лихвените проценти. Банката трябва да плати 4 100 евро. Делото е заведено от клиент на банката, който е взел кредит от 17 000 евро. Съдът е открил 192 подобни дела срещу “Интеса Санпаоло” и девет други банки, извършващи дейност в БиХ. (Дневни Аваз, БХРТ, СРНА, Ослободжение, Фена - 18/08/09)
