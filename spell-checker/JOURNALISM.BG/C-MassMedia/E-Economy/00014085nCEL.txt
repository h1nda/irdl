Гърция повишава данъците и ограничава разходите, за да подпомогне бюджета
					31/03/2005
					 
						АТИНА, Гърция -- Правителството предаде в сряда (30 март), че през следващите две години националният бюджет ще получи допълнително 2,64 милиарда евро (или 1,6 % от БВП) от по-високи данъци и намаляване на разходите. Гърция взе решение за увеличаване на ДДС от 18 % на 19 %. Новите по-високи данъци върху цигарите и алкохола се очаква да донесат постъпления от 455 млн. евро.
						Също в сряда правителството изготви законопроект за разрешаване на използването за търговски цели на съоръжения, построени за Олимпийските игри през 2004 г. Фани Пали Петралия, зам.-министър на културата, която ръководеше приготовленията на правителството за Олимпиадата, заяви пред репортери, че свободните бази ще бъдат отдадени под наем на фирми за офиси, конгресни центрове и други цели. (AФК, AП, Би Би Си - 30/03/05)
