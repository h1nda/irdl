Косово стана член на Световната банка
					05/06/2009
					 
						ПРИЩИНА, Косово -- Бордът на управителите на Световната банка е изпратил официално потвърждение, че Косово е най-новата страна, членка на финансовата институция, съобщиха местните медии в четвъртък (4 юни). Министър-председателят Хашим Тачи определи това като успех за Косово, неговите институции и граждани. В началото на април Косово беше поканено да се присъедини и към МВФ. Президентът Фатмир Сейдиу каза, че тези членства ще предоставят нови възможности за развитие и ще помогнат на Косово да се справи с предизвикателствата, произтичащи от световната икономическа криза.
						Други новини от четвъртък -- Петото гласуване завърши с успех, след като парламентът избра Сами Куртеши за нов омбудсман на страната след четири предишни неуспешни опита. Службата на омбудсмана не функционира пълноценно, откакто Марек Новицки, назначени от международната общност, напусна поста преди четири години. (Коха Диторе, Зери, Косова Сот - 05/06/09; Кохавижън, РТК, Телеграфи, Клан Косова - 04/06/09)
