Кандидатите за кметското място в Тирана разкриха икономическите си планове 
					13/04/2011
					
						ТИРАНА, Албания -- Кандидатите за поста на кмета на Тирана обещават да подобрят икономиката, ако бъдат избрани на 8 май. Сегашният кмет Еди Рама присъства във вторник (12 април) на среща, където представи план за „Европейска Тирана”, който по думите му ще подобри качеството на живота на жителите на града. Рама, който е ръководител на най-голямата опозиционна Социалистическа партия, обсъди проекти, които се изпълняват в момента, и значението им за развитието на града. 
						Главният му опонент Лулзим Баша, който е кандидат на управляващата коалиция, обеща, че мерки от рода на намаляване на данъците и създаване на стимули за бизнеса ще доведат до създаването на 10 000 нови работни места в столицата. (Шекули, Balkan Web, Топ Ченъл, Лаймифундит - 12/04/11)
