Анкара е домакин на икономическа среща и подписва споразумение с България
20/04/2004
 
АНКАРА, Турция -- Румънският министър на икономиката Дан Йон Попеску пристигна в Анкара в понеделник (19 април), за да участва в Съвместната икономическа комисия Турция-Румъния. Срещата се концентрира върху начините за стимулиране на двустранното икономическо сътрудничество и върху насърчаване на инвестициите.
Също в понеделник Турция подписа споразумение за сътрудничество в областта на опазването на околната среда с България. Намаляването на нивата на замърсяване в региона на Черно Море е ключова цел на договореността. (Анадолска агенция, Ромпрес, АНА, Търкиш Дейли нюз, БТА - 19/04/04)
