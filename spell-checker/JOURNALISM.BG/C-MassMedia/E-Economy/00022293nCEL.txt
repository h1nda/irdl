Управителят на централната банка на Сърбия каза, че заемите от Световната банка са изложени на риск
					19/04/2007
					 
						БЕЛГРАД, Сърбия – Управителят на централната банка Радован Йелашич предупреди в сряда (18 април), че Сърбия рискува да изгуби четири заема от Световната банка на обща стойност 280 млн. евро поради безплодните опити за съставяне на ново правителство. Изборите бяха проведени през януари, но досега не е съставен нов кабинет. Предупреждението на Йелашич дойде след съвместната пролетна среща на МВФ и Световната банка, която се проведе в края на миналата седмица. Той подчерта, че ако Сърбия няма нов кабинет до края на конституционния срок, 15 май, Банката по същество няма да има партньор, с когото да подпише кредитните споразумения. (Б92, ТАНЮГ - 18/04/07)
