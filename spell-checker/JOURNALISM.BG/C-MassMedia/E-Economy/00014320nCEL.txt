Организацията за черноморско икономическо сътрудничество провежда среща в Гърция
					22/04/2005
					 
						АТИНА, Гърция -- Високопоставени дипломати и длъжностни лица от енергийния сектор от страните членки на Организацията за черноморско икономическо сътрудничество се събраха в Комотини в петък (22 април), за да обсъдят споразумението между Русия, България и Гърция за изграждане на голям нефтопровод, който ще заобикаля Босфора и ще доставя по-евтин нефт на Запада. Дипломатически пратеници от Албания, Армения, Азербайджан, България, Грузия, Гърция, Молдова, Румъния, Русия, Сърбия и Черна гора, Турция и Украйна се очаква да подпишат в събота декларация, предвиждаща разширяване на връзките в енергийния и търговския сектор. Еврипидис Стилианидис, зам.-министър по външната търговия в гръцкото външно министерство, заяви, че засиленото сътрудничество между деловите среди и многобройните съвместни предприятия са подтикнали правителствата в региона да помислят за заздравяване на връзките между страните. (AП - 22/04/05)
