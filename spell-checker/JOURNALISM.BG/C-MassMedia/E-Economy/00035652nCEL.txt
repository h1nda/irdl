Черна гора защитава програмата за икономическо гражданство
					13/08/2010
					 
						ПОДГОРИЦА, Черна гора -- Правителството съобщи в четвъртък (12 август), че Черна гора няма да се откаже от т.нар. "програма за икономическо гражданство", като същевременно спазва ангажиментите си, поети в рамките на кандидатурата си за членство в ЕС. Това съобщение бе направено след среща на заместник външния министър Небойша Калуджерович и Флориан Хорнер от делегацията на ЕС в Черна гора. Тази среща се проведе, след като Брюксел поиска информация относно мерките, които ще предприеме Подгорица, за да гарантира, че фигури от организираната престъпност няма да се възползват от програмата. В рамките на инициативата, обявена по-рано тази седмица, Черна гора ще предлага гражданство на всеки член на деловите среди, който инвестира над 500 000 евро в страната. (Радио Свободна Европа, РТЧГ - 12/08/10)
