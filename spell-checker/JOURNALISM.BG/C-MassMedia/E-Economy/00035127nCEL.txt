Хърватският премиер Косор обяви преразглеждане на бюджета това лято 
					29/06/2010
					 
						ЗАГРЕБ, Хърватия -- В понеделник (28 юни) министър-председателят Ядранка Косор съобщи за планове за преразглеждане на бюджета в краткосрочен план, което ще наложи провеждането на необичайна лятна сесия на парламента. Съобщението беше направено след заседание на главната управляваща партия Хърватски демократичен съюз, на което партията е обсъдила планираните промени в бюджета за 2010 г. Косор каза, че преразглеждането е необходимо, за да бъдат намерени средства за провеждането на поискания от профсъюзите референдум по предложените промени в кодекса на труда и за компенсиране на фермерите, засегнати тежко от неотдавнашните наводнения. (ХИНА, Пословни Дневник, Ютарни Лист - 28/06/10)
