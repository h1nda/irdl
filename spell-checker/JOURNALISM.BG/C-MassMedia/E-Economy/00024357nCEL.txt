Анкара е домакин на форум на Черноморското икономическо сътрудничество
					26/10/2007
					 
						АНКАРА, Турция -- В четвъртък (25 октомври) външните министри на страните от Черноморското икономическо сътрудничество започнаха среща в Анкара. В речта си при откриването турският външен министър Али Бабаджан каза, че връзката между тероризма и организираната престъпност представлява най-голямата заплаха и за регионалната, и за световната сигурност. Подчертавайки, че борбата с тези две явления е задължение на цялата международна общност, той отправи призив за изработване на нова глобална стратегия срещу тероризма.
						Турският президент Абдулла Гюл също говори пред форума и защити правото на Турция да се бори срещу терористите от Кюрдската работническа партия, базирани в Северен Ирак. В кулоарите на срещата той разговаря с гръцкия външен министър Дора Бакоянис за подобряване на двустранните връзки. (Милиет - 26/10/07; АНА-МПА, Скай - 25/10/07)
