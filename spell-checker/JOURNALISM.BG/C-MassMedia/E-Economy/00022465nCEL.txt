Министърът на съобщенията на Румъния е разследван в дело за икономически шпионаж
					06/05/2007
					 
						БУКУРЕЩ, Румъния -- Главният прокурор Лаура Кодрута Ковеси съобщи в петък (4 май), че Дирекцията за борба с организираната престъпност и тероризма е започнала разследване срещу министъра на съобщенията Золт Наги. Той е заподозрян в оказване на подкрепа на транснационална групировка, участвала в организирана престъпност и икономически шпионаж. Според Ковеси, Наги се очаква да бъде разпитан в прокуратурата в понеделник. По-късно в петък, Наги отхвърли обвиненията и заяви, че не възнамерява да подаде оставка. Говорителят на правителството Камелия Спатару заяви ,че министърът няма да бъде уволнен освен ако не се появят сериозни доказателства срещу него. (Реалитатеа ТВ, Медиафакс - 05/05/07; Ромпрес - 04/05/07)
