Албания изразява готовност за партньорство със Световната банка
05/05/2004
 
ТИРАНА, Албания -- Премиерът Фатос Нано заяви във вторник (4 май), че страната е готова да стане пълноправен партньор на Световната банка. По време на среща с регионалния директор на Банката за ЮИЕ Орсалия Каланцопулос, Нано каза, че Албания високо цени сътрудничеството с Банката, но посочи, че бъдещите отношения трябва да се базират не само на получената помощ, но и на приноса, който Албания може активно да дава за реализация на проекти.
Други новини: Нано е в Атина за среща в сряда с гръцкия си колега Костас Караманлис. Нано е първият правителствен ръководител, който посещава страната след като новият кабинет встъпи в длъжност през март. (Албейниън Дейли Нюз - 05/05/04; АТА - 04/05/04)
