Папандреу очерта мрачна картина на гръцката икономика
					18/10/2009
					 
						АТИНА, Гърция -- В първото си обръщение пред парламента в петък (16 октомври) премиерът Георгиос Папандреу заяви, че икономиката на страната е в тежко състояние. "Състоянието на икономиката е взривоопасно. Системата на държавните финанси е извън релсите", каза Папандреу, когато представи програмата на своето правителство. Той обеща да възстанови доверието на пазарите на ЕС и на другите партньори в гръцката икономика. Социалистическата партия на Папандреу ПАСОК спечели убедителна победа на предсрочните общи избори на 4 октомври, побеждавайки управляващата консервативна партия "Нова демокрация" (НД).. 
						В събота НД съобщи, че нейният лидер, бившият премиер Костас Караманлис ще подаде оставка на 6 декември. Караманлис, 53-годишен, съобщи за оставката си скоро след изборите на 4 октомври. Четирима кандидати твърдят, че ще се кандидатират за неговото място. (Катимерини, РИА-Новости, AФП, AНА-MПА - 17/10/09; Ройтерс, AП, AНA-МПА - 16/10/09)
