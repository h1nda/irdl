Управителят на гръцката централна банка предупреждава за възможна инфлация преди Олимпиадата
30/04/2004
 
АТИНА, Гърция -- Управителят на гръцката централна банка Никос Гарганас предупреди в четвъртък (29 април), че е вероятно покачване на инфлацията в месеците преди Летните олимпийски игри, както и че правителството трябва да вземе мерки за затягане на фискалната политика. Гарганас изрази загриженост и за бюджетния дефицит и задлъжнялостта на публичния сектор и призова за по-голяма прозрачност в управлението на бюджета. (АНА, МПА - 29/04/04)
