Турция и Нигерия се договориха да засилят икономическото сътрудничество 
					03/02/2011
					 
						АНКАРА, Турция -- Президентът Абдула Гюл и неговият нигерийски колега Гудлък Джонатан се договориха в сряда (2 февруари) да засилят двустранното икономическо сътрудничество. „Ние установихме заедно, че съществуват множество възможности в сферата на икономиката… [Обемът] на нашата търговия е достигнал почти 1 милиард долара, но в Нигерия има прекрасни възможности за инвестиции”, каза Гюл след разговорите си с Джонатан в Анкара. Двамата подписаха споразумения за сътрудничество в сферите на отбраната, туризма, образованието и поощряването на инвестициите. (АФП, Хюриет, Анадолска информационна агенция - 02/02/11)
