Световната банка предупреждава БиХ за необходимостта от фискална дисциплина
11/11/2003
 
САРАЕВО, Босна и Херцеговина (БиХ) -- Световната Банка предупреди БиХ в понеделник (10 ноември), че ще отпусне заем на стойност 108 млн. евро само ако правителствата на двете автономни области се придържат към строга фискална дисциплина. Представителят на Банката за БиХ излезе с изявление, в което се казва, че финансовата помощ ще бъде предоставена само ако правителствата се справят с предизвикателството да намалят обществените разходи, вкл. тези за заплати. Предупреждението дойде след като Република Сръбска се огъна пред натиска на синдикатите и се съгласи да увеличи заплатите в обществения сектор с 20 %.
Друг новини: организация, представляваща босненско-сръбските военнопленници, заявява, че изпраща свои представители на посещение в Трибунала на ООН за военни престъпления в Хага. Асоциацията на задържаните в Република Сръбска посочва, че разполага с доказателства за престъпления, извършени срещу сръбски затворници в хърватски и мюсюлмански лагери по време на конфликта от 1992-1995 г. (АФП - 10/11/03)
