ОИСР предвижда силен икономически растеж за Турция
					30/11/2005
					 
						АНКАРА, Турция -- БВП на Турция ще се увеличи с 5,8 % през 2005 г. и с 6,0 % през 2006 г., прогнозира ОИСР в своя последен доклад "Икономически преглед" ("Economic Outlook"), публикуван във вторник (29 ноември). В доклада се подчертава, че правителството трябва да постоянства със своята благоразумна макроикономическа политика, която ще ускори притока на чужди инвестиции и дългосрочните международни заеми. Силният растеж постепенно ще намали нивото на безработицата. 
						Други новини -- Премиерът Реджеп Тайип Ердоган обяви във вторник план за сериозни данъчни намаления, засягащи както физическите, така и юридическите лица. Процентът на корпоративния данък ще спадне на 20 % от сегашните 30 %, а данък общ доход за получаващите най-високи доходи лица ще спадне от 40 % на 35 %. Данъкът за хората с най-ниско заплащане ще остане 15 %. (Уеб-сайт на ОИСР, НТВ, Ройтерс - 29/11/05)
