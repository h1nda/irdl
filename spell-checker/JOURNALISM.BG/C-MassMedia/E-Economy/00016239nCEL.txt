Румънски министър подаде оставка след спор по бюджета
					12/10/2005
					 
						БУКУРЕЩ, Румъния – Министърът на образованието Мирча Микля подаде оставка във вторник (11 октомври) в знак на протест срещу т. нар. от него недостатъчно правителствено финансиране на неговия ресор. Според Микля обещанията за увеличаване на бюджета за 2006 г. не са изпълнени. Вместо това, заяви той, заделените за образованието средства остават същите като през последната година – под 5 % от БВП. Това е много по-малко, отколкото в страните членки на ЕС, отбеляза той. (Ромпрес, Найн о’клок - 12/10/05; Ройтерс - 11/10/05)
