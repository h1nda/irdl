Хърватия търси подкрепата на ЕС и региона за установяването на Адриатическа икономическа зона
10/08/2003
 
ПЛОЧЕ, Хърватия -- По време на посещението си в пристанище Плоче в събота (9 август) премиерът Ивица Рачан заяви, че ще търси сътрудничеството на съседните страни и ЕС за създаването на специална икономическа зона по Адриатическо море в опит за въвеждане на ясни правила за риболов. Преди една седмица словенското министерство на външните работи изрази безпокойство, че подобна инициатива може да предизвика екологически щети на морето. Политически партии от Словения и Сърбия-Черна Гора по-късно проведоха среща в Белград, за да обсъдят въпроса. Хърватската преса също съобщава за възможни искания за разделяне на Адриатическо море между наследниците на бивша Югославия. (ХИНА, СВП - 09/08/03)
