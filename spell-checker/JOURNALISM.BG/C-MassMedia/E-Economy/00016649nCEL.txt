Словения ще се обърне към международен арбитраж по повод на банков спор с Хърватия
					17/11/2005
					 
						ЛЮБЛЯНА, Словения -- В сряда (16 ноември) външният министър Димитрий Рупел каза, че правителството ще потърси помощта на международен арбитраж за уреждането на продължителния спор с Хърватия за дълга на бившата "Люблянска банка" към хърватски вложители. Рупел каза пред парламентарната комисия по външните отношения, че проблемът с дълга, както и всички останали нерешени въпроси с Хърватия, ще бъдат обсъдени на специална среща на премиерите на двете бивши югославски републики, която ще се проведе скоро. Сред останалите въпроси са двустранният граничен спор и статутът на атомната електроцентрала "Кръшко". (Нови лист - 17/11/05; ХРТ - 16/11/05)
