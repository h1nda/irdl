Румъния и Турция се договориха да разширят търговското и икономическото сътрудничество 
					27/03/2005
					 
						АНКАРА, Турция – Румънският министър на външните работи Михай Унгуреану и турският му колега Абдуллах Гюл се договориха да разширят търговско-икономическото сътрудничество между двете страни, бе съобщено от двамата министри на съвместна пресконференция след срещата им в Анкара в петък (25 март). Двамата министри заявиха, че особено важен приоритет е сътрудничеството в енергийния сектор. 
						Също в петък турският премиер Реджеп Тайип Ердоган каза, че неговото правителство очаква да започне процеса, който евентуално ще доведе до подписване на споразумението за разширен митнически съюз ЕС, включващ Кипър. Подписването на документа е предпоставка за започване на преговорите с Турция за членство в ЕС, насрочено за 3 октомври. (Катимерини, TurkishPress.com - 26/03/05; Ромпрес, НТВ, Turks.US - 25/03/05)
