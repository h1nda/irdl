Сръбската полиция арестува банков служител, заподозрян в кражба на 1,4 милиона евро
					09/06/2008
					 
						БЕЛГРАД, Сърбия -- Полицията съобщи в неделя (8 юни), че е задържала 29-годишен банков служител, заподозрян в кражба на 1,4 милиона евро. Заподозреният, идентифициран като Александър С., е бил главен касиер в "Райфайзен Банк" в Крагуевац в Централна Сърбия. Предполага се, че той е взел парите от главния банков трезор в събота сутринта и ги е изнесъл в чанта. Според съобщенията преди напускането си той е написал бележка до своя началник, в която се извинява за своите действия. Полицията го е задържала в събота следобед, малко след като в банката открили кражбата. Парите все още не са намерени. (Б92, РТС, АП, Синхуа - 08/06/08)
