Световната банка ще предложи 40 млн. евро за екологичен проект в Хърватия
05/07/2004
 
ЗАГРЕБ, Хърватия -- Правителството обяви в петък (2 юли), че е подписало споразумение за заем от 40 млн. евро със Световната банка. Средствата ще се използват за финансиране на първата фаза от проект за борба срещу замърсяването на крайбрежните води. Общата стойност на проекта е 750 млн. евро, като допълнителни средства ще бъдат осигурени от други донори.
Други новини: ХИНА съобщи в събота, че най-ново изследване е констатирало, че хървати и словенци се различават значително във виждането си по общи проблеми. Според проучването словенците искат да помогнат на хърватите в стремежа им да се интегрират в ЕС, докато хърватите не мислят, че имат подкрепата на словенците или поне не я чувстват. Според социолозите резултатите подчертават необходимостта от по-добра двустранна комуникация. (ХИНА - 03/07/04; ХИНА, Уеб сайт на хърватското МФ - 02/04/07)
