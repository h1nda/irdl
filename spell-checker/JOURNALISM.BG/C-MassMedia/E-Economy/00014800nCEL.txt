Световната банка предостави заем от 150 млн. долара на България за структурните реформи
					05/06/2005
					 
						ВАШИНГТОН, САЩ -- Световната банка обяви късно в четвъртък (2 юни), че нейният борд е одобрил третия PAL заем за България. Това е последният от серията заеми в подкрепа на стуктурните реформи в страната. Той е със 17-годишен срок и 5-годишен гратисен период. Банката, обаче, обърна внимание на напредъка на структурните реформи и особено на тези в съдебната система, намаляването на корупцията и подобряването на бизнес климата. Тя призова българското правителство да ускори усилията си за преструктуриране на такива важни области, като образование и администрация, както и за разширяване на инвестициите в инфраструктурата. 
						В други новини, Американската агенция за международно развитие може да финансира втори проект за подобряване на съдебната система. Според съобщения в местната преса от събота, агенцията ще предостави 500000 долара за финансиране на малки проекти в областта на неправителствените организации. (Сега - 04/06/05; Медияпул - 03/06/05; Уебсайт на Световната банка - 02/06/05)
