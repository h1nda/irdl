Световната банка призова за хармонизиране на икономическата политика между РС и ФБиХ
					08/02/2008
					 
						САРАЕВО, Босна и Херцеговина (БиХ) -- Световната банка препоръча на Република Сръбска (РС) и на Федерация БиХ (ФБиХ) да хармонизират икономическите си политики и по-специално стратегиите си за държавните разходи. В икономически бюлетин, публикуван в четвъртък (7 февруари), Банката заявява, че двете автономни области и правителството на държавно ниво трябва да изберат сходни приоритети за държавните инвестиции, за да улеснят дългосрочното социално и икономическо развитие. Банката заяви, че решението от страна на РС да похарчи част от приходите си от приватизация за образование, здравеопазване и комунална инфраструктура не е уместно, като се има предвид, че бюджетите на здравеопазването и образованието вече са достигнали високи дялове от 6,1 % и 5,2 % от БВП. (Независне Новине - 08/02/08; Уебсайт на Световната банка - 07/02/08)
