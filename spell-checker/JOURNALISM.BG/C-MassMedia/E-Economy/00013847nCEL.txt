Според представител на Световната банка борбата срещу корупцията е основната задача на Албания 
					09/03/2005
					 
						ТИРАНА, Албания -- Постоянният представител на Световната банка в Албания Надир Мохамед каза, че борбата срещу корупцията е основната задача на страната в прехода й към пазарна икономика. В изказване, публикувано в сряда (9 март) в местната преса, Мохамед подчерта и нуждата от интензифицирани усилия за намаляване на бедността, подобряване на инфраструктурата и привличане на чуждестранни инвестиции. До този момент Световната банка е подкрепила 55 проекта за развитие в Албания на обща стойност 768 млн.щ.д. от 1991 г. насам. (Албениан нюз - 09/03/05)
