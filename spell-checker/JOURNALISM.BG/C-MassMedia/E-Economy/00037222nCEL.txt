Прокуратурата замрази банковите сметки на македонския канал А1 ТВ
					28/01/2011
					 
						СКОПИЕ, Македония -- Властите замразиха в четвъртък (27 януари) банковите сметки на около десет компании, регистрирани на адреса на телевизионния канал А1, включително и тези на медията. Според прокуратурата са блокирани общо 4 млн. евро. Решението идва след арестуването в края на декември на собственика на А1 Велия Рамковски въз основа на обвинения в измама и организирана престъпност и е част от акция, насочена срещу укриването на данъци. Каналът отново заяви в четвъртък, че арестът и замразяването на банковите сметки са политически мотивирани, тъй като каналът често е критикувал управляващата партия ВМРО-ДПМНЕ. (Нетпрес, Радио Свободна Европа, Би Би Си Маседониан - 28/01/11)
