Сърбия одобрява бюджет с намалена разходна част
					31/10/2005
					 
						БЕЛГРАД, Сърбия и Черна гора -- Сръбското правителство одобри в петък (28 октомври) бюджета за 2006 г. с намалена разходна част, твърдейки, че той отговаря на условията, поставени от МВФ. Финансовият министър Младжан Динкич обяви, че в проектобюджета от 6,9 милиарда долара са намалени разходите за здравеопазване, орязани са субсидиите за държавните компании и са намалени заплатите на работещите в правителствената администрация и обществените услуги. МВФ заплаши, че няма да отпусне по-нататъшни заеми на Сърбия, ако не бъдат спазени неговите условия. Това би анулирало и споразумението на Сърбия с Парижкия клуб на кредиторите, съгласно което дългът на Белград бе намален значително. 
						Други новини -- Сръбският премиер Воислав Кощуница започна в понеделник двудневно посещение в Гърция. Централна тема на разговорите се очаква да бъдат двустранните връзки, предстоящите преговори за окончателния статут на Косово и събития от региона. (Танюг, РТС - 31/10/05; AП - 28/10/05)
