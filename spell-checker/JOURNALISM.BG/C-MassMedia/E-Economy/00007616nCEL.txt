Световната банка предупреди за опасност от епидемия на СПИН на Балканите
13/07/2003
 
ВАШИНГТОН, САЩ -- Незабавни действия са необходими, за да се предотврати епидемия на СПИН на Балканите, се казва в проучване на Световната банка, публикувано в петък (11 юли). Изследвайки случаи в България, Хърватия и Румъния, докладът прави заключението, че в страните съществуват редица общи социални условия, които са довели до бързо нарастване броя на заразените с вируса HIV. Това са високата безработица и значителната бедност на населението, бързите социални промени, намаляването на качеството на медицинското обслужване и възможностите за получаване на образование, увеличената мобилност на хората, както и ширещите се наркомания и проституция. (Световна Банка, БTA, бТВ, ХИНА, Ромпрес - 11/07/03)
