Икономически обзор
31/01/2003
Преглед на бизнес и икономически новини от Балканите след 24 януари.
(Различни източници - 24/01/03 - 31/01/03)
 
 
Преглед на бизнес и икономически новини от Балканите след 24 януари:
На 28 януари гръцкото правителство пусна в обръщение високолихвени държавни облигации на стойност 5 млрд евро. Падежът им е 2008 г., а средствата ще бъдат използвани за осъществяване на правителствени програми.
***
Турският държавен орган за банков надзор - Агенцията за банково управление и надзор, реши да преустанови наблюдението на Памукбанк и я върна на предишните й собственици на 24 януари. Решението бе взето с постановление на Държавния съвет.
***
Турският финансов министър Кемал Унакитан обяви на 26 януари, че турското правителство ще запази първоначалния излишък в бюджета от 6,5 процента от БВП през 2003 г. Проектобюджетът за 2003 г. все още се обсъжда от Държавната комисия по планиране.
***
Програмата за развитие на ООН (UNDP) с правителството на Финландия, предостави 1,5 млн евро за развитието на местното самоуправление в Македония. Тригодишната програма има за цел да подпомогне желанието на страната за децентрализация на властта и устойчиво развитие на местната администрация в съответствие с Охридския мирен договор.
***
На 29 януари албанският финансов министър Кастриот Ислами представи средносрочната бюджетна програма на своето правителство. Програмата бе изготвена със съдействието на местните представителите на Световната банка, МВФ и Международния отдел за развитие на Централна и Източна Европа в страната. Програмата предвижда среден реален ръст на БВП от 6 процента за периода.
***
МакДоналдс Румъния отчете увеличение на продажбите с 10 процента през изминалата година, с което те достигнаха 35 млн долара. Управлението на фирмата обяви и средносрочен план за разширяване на мрежата за продажби на дребно в Румъния от 48 на 100 ресторанта.
***
На 27 януари хърватската Банка Риека започна предлагането на банкови услуги по интернет за корпоративни клиенти, което намалява таксите за банкови операции и предоставя 24-часов достъп до сметките. Банката отчете печалба от 10 млн евро през 2002 г.
***
Австрийската Erste Bank, гръцката Piraeus Bank и унгарската банка OTP представиха оферти за ДСК, последната държавна банка в България. Банковата консолидационна компания допусна всички кандидати до следващия кръг на търга, очаквайки крайната цена да бъде в рамките на 250-300 млн евро.
***
Сръбският мобилен оператор Мобтел ще инвестира около 36,2 млн долара в модернизирането на мрежата си през 2003 г. Фирмата планира да развие своя GSM мрежа, за да постигне 85 процента покритие на територията на Сърбия.
