Албания и България са решени да засилят икономическите си връзки
30/03/2004
 
ТИРАНА, Албания -- В понеделник (29 март) в Тирана бе открита Двустранната албанско-българска Икономическа комисия под съпредседателството на транспортните министри Спартак Почи и Николай Василев. Комисията цели да направи преглед на състоянието на икономическите връзки и да обсъди тяхното засилване, както и бъдещи проекти. Паралелно със сесията ще се проведе Албанско-български форум, който ще се фокусира върху двустранната търговия и сътрудничество. Търговско-индустриалните камари на двете държави ще подпишат протокол за сътрудничество във вторник. (АТА, БТА - 29/03/04)
