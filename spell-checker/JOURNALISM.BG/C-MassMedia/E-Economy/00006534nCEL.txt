Дипломат постави началото на американските икономически програми в БиХ
08/04/2003
 
МОСТАР, Босна и Херцеговина (БиХ) -- В понеделник (7 април) американският посланик в БиХ Клифърд Бонд започна кампания за представянето на американските икономически програми, които имат за цел насърчаването на търговията и предприемачеството в БиХ. Тридневната кампания се проведе в Мостар, Сараево, Тузла и Баня Лука.
Според други новини, премиерът на Република Сръбска Драган Микеревич се срещна с представители на Германската асоциация за техническо сътрудничество (GTZ), за да обсъдят възможностите за двустранно сътрудничество. До края на месеца ще бъде проведена още една среща.
Междувременно, външният министър на БиХ Младен Иванич посети в понеделник Любляна, за да се срещне със словенския си колега Димитри Рупел и други официални лица. Той подписа споразумение за митническо сътрудничество и обсъди замразените сметки в чужда валута на граждани на БиХ в една от банките на бивша Югославия - Люблянска банка. (Източници на СВП - 08/04/03; ПБС БиХ, Правителствен уебсайт на РС, Онаса, Радио Словения, БиБиСи - 07/04/03)
