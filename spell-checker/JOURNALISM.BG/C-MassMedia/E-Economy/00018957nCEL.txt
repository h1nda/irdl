Македонският премиер се срещна с германския икономически министър
					16/06/2006
					 
						СКОПИЕ, Македония -- Македонският премиер Владо Бучковски се срещна в четвъртък (15 юни) в Скопие с германския министър на икономиката и технологиите Михаел Глос. Двамата обсъдиха двустранното сътрудничество и договора между германския концерн "Сименс" и Македония, по силата на който компанията ще участва в няколко проекта за модернизация на здравеопазването и транспорта в Македония. Бучковски изказа също благодарност на германците за голямата им подкрепа за евроатлантическите стремежи на Македония. (МИА, Макфакс - 15/06/06)
