Лайчак призова към по-бързо създаване на Икономически и социален съвет в БиХ
					25/04/2008
					 
						САРАЕВО, Босна и Херцеговина (БиХ) -- Върховният представител Мирослав Лайчак заяви в четвъртък (24 април), че се надява, че през следващите месеци най-после ще бъде създаден Икономически и социален съвет в БиХ и подчерта неговото значение за икономиката и за конструктивния диалог сред политици, работодатели и работници. Той подчерта, че трите групи трябва да си взаимодействат "не просто от любезност", а трябва да гледат един на друг като на "политически и практически ресурс". Създаването на такъв съвет бе сред ангажиментите, поети от държавните и областни премиери в Платформата за действие, одобрена през октомври 2007 г. (Уебсайт на СВП, Фена, РТРС, НТВ Хаят - 24/04/08)
