Словения няма да блокира присъединяването на Хърватия към ЕС заради банковия спор
					14/03/2006
					 
						ЛЮБЛЯНА, Словения -- В понеделник (13 март) външният министър Димитрий Рупел каза, че Любляна няма да пречи на присъединяването на Хърватия към ЕС заради спора за активите на "Люблянска Банка". Двете страни водят остри спорове във връзка с исканията за компенсации, отправени от хървати, които са депозирали пари в банката преди 1991 г. Според наблюдатели изказването на Рупел бележи промяна в политиката на Словения, тъй като миналата седмица Любляна бе заплашила да блокира интеграцията на Хърватия. Очевидно промяната е настъпила след срещата на външните министри от ЕС в Залцбург през уикенда. (ЮПИ - 13/03/06)
