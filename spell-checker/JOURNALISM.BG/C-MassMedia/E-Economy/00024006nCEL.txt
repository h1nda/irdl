Световната банка призова България да повиши производителността на труда
					25/09/2007
					 
						СОФИЯ, България -- В доклад, публикуван в понеделник (24 септември), Световната банка посочва, че България трябва да повиши производителността на труда до 5 %, ако иска да настигне икономиките на по-старите страни, членки на ЕС. Експертите на банката отбелязват, че настоящото ниво на производителността в България е неизменно 2 %. Повишаването му до 5 % до 2015 г. и поддържането му на това ниво поне до 2040 г. ще позволи да се получи съответствие на средния БНП на глава от населението в ЕС и този на България. Банката посочва, че за да се постигне това, България трябва да модернизира образователната си система, да инвестира повече в научно-изследователската и развойна дейност, да поддържа гъвкав пазар на труда и да се съсредоточи върху конкурентните отрасли на своята икономика. (АП, АФП, Томсън Файненшъл, Сега, Дневник, Пари - 25/09/07; Дарик, Новините, Томсън Файненшъл, АП - 24/09/07)
