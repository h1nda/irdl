Конфликт между хърватското правителство и профсъюзите по икономически въпроси
					22/11/2005
					 
						ЗАГРЕБ, Хърватия -- Назрява напрежение между правителството и профсъюзите по икономически въпроси. В понеделник (21 ноември) представители на синдикатите напуснаха заседание на Икономическия и социален съвет на страната, като казаха, че кабинетът не е изпълнил обещанието си да включи профсъюзите в изготвянето на проектозакона за бюджета за 2006 г. Премиерът Иво Санадер отхвърли обвинението, като заяви, че администрацията му е спазила своите ангажименти и е смятала да се консултира с профсъюзите за бюджета преди внасянето му за гласуване в парламента. (ХИНА, ХРТ - 21/11/05)
