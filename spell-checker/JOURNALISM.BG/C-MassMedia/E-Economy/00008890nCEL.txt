Официално лице от ЕК намеква, че Румъния може и да не получи статут на действаща пазарна икономика през тази година
30/10/2003
 
БУКУРЕЩ, Румъния -- Ръководителят на делегацията на Европейската комисия в Румъния, Джонатан Скийл, подсказа в сряда (29 октомври), че страната може да не получи статут на функционираща пазарна икономика тази година. Все пак той остава оптимистично настроен относно шансовете й за присъединяване през 2007 г. Скийл подчерта, че продължаването на реформите е от значение за подобряване на ситуацията. Официалното публикуване на доклада се очаква през следващата седмица.
Други новини: Докладчикът на Европейския парламент за Румъния Ема Никълсън се срещна с длъжностни лица в Букурещ и обеща да призове ЕП да включи във финансирането по програма ФАР проекти, насочени към подобряване на здравеопазването.
Също в сряда новата конституция на Румъния влезе в сила след публикуването й в Държавен вестник. Промените спечелиха изключителна подкрепа от обществеността при националния референдум по-рано този месец. (Ромпрес, Медиафакс - 29/10/03)
