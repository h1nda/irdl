ЕБВР актуализира цялостната икономическа прогноза за Източна Европа
					16/05/2010
					 
						ЗАГРЕБ, Хърватия -- Европейската банка за възстановяване и развитие (ЕБВР) повиши цялостната си прогноза за икономическия растеж на страни в Източна Европа тази година, въпреки че очакванията за някои страни бяха занижени. Според документа, публикуван по време на годишната среща на Банката в Загреб, икономиките в региона ще останат нестабилни, "като разликите в темповете на растежа в различните страни ще се увеличат, както и рисковете, породени от фискалния натиск и финансовата нестабилнст в Западна Еврорпа". Някои от най-големите икономики в региона, включително Турция, наложиха актуализацията, докато прогнозите за членките на ЕС България и Румъния бяха занижени. (Ройтерс, AФП - 15/05/10)
