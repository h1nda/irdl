Чиновник от Световната банка изрази загриженост от темпа на реформите в БиХ
					11/08/2006
					 
						БАНЯ ЛУКА, Босна и Херцеговина (БиХ) -- Директорът на Световната банка за БиХ, Дирк Райнерман, изрази безпокойство заради бавния темп на икономическите и социални реформи в страната в интервю, публикувано в петъчния брой (от 11 август) на "Независне Новине". Той каза, че макар и да е постигнат напредък в реформите, свързани с процеса на итеграция в ЕС и с преструктурирането на сектора на отбраната, икономическата ситуация остава неблагоприятна. Райнерман призова за бързо приемане на закона за Националния фискален съвет в БиХ, като подчерта, че за изготвянето и прилагането на решенията, засягащи фискалната политика, както и за ускоряване на процеса на приватизация и мерките, насочени към подобряване на деловия климат, е необходима институция на държавно ниво. (Независне Новине - 11/08/06)
