МВФ отбеляза подобрение в икономиката на Македония 
					06/06/2006
					 
						СКОПИЕ, Македония -- Икономиката на страната е отбелязала значителен напредък през последните години, заяви мисията на МВФ в Македония в понеделник (5 юни). По време на среща с финансовия министър Никола Поповски и с управителя на националната банка Петър Гошев представителите на МВФ отбелязаха, че през последната година страната е успяла да постави инфлацията под контрол и е увеличила икономическия растеж до 4 %. В същото време експертите на МВФ призоваха за повече усилия в структурната реформа, както и в реформите на съдебната и образователната система. Те подчертаха и необходимостта от укрепване на финансовия сектор. (МИА - 05/06/06)
