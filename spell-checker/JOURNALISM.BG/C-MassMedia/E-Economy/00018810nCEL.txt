Високопоставен служител на Световната банка посети Румъния
					04/06/2006
					 
						БУКУРЕЩ, Румъния -- Изпълнителният директор на Световната банка Ян Вилем ван дер Каай завърши в събота (3 юни) четиридневното си посещение в Румъния, по време на което бяха обсъдени проектите на банката за страната. Той се срещна с високопоставени румънски държавни ръководители, за да обсъди как международната институция да продължи да подпомага реформите, насочени към членство в ЕС. 
						Други новини - Румънските ветеринарни власти съобщиха в събота, че броят на случаите на птичи грип е достигнал 124 - с три случая повече за последните два дни. В петък, ЕС реши да разшири забраната за внос на живи птици и продукти от птиче месо от цяла Румъния, вместо само от няколко окръга. (Медиафакс - 04/06/06; Прес рилийз за Румъния от Световната банка - 02/06/06)
