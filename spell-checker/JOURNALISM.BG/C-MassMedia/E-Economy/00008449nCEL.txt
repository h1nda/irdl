Според представител на ЕК статутът на румънската пазарна икономика зависи от реформите
23/09/2003
 
СУЧАВА, Румъния -- Ръководителят на делегацията на Европейската комисия в Букурещ Джонатан Скийл заяви в понеделник (22 септември), че статут на функционираща пазарна икономика ще бъде предоставен на Румъния само след като правителството приложи на практика всички планирани реформи. Планът за действие, представен от премиера Адриан Настасе през миналата седмица в Брюксел, не гарантира автоматично статута, а неспособността на страната да се придържа към плана би намалила шансовете за получаване на такъв статут, каза Скийл.
Други новини: президентът на италианския Сенат Марчело Пара изрази подкрепата на страната си за стремежа на Румъния да се присъедини към ЕС и НАТО. По време на визитата си в Букурещ в понеделник Пара заяви, че Италия, която понастоящем е ротационен председател на ЕС, ще подкрепи усилията на Букурещ за приключване на преговорите за присъединяване към ЕС през 2004 година. (АКТ Медия - 23/09/03; Ромпрес - 22/09/03)
