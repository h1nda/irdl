Световната банка даде висока оценка на напредъка в изпълнението на проекти в Албания
					08/10/2004
					 
						ТИРАНА, Албания -- Вицепрезидентът на Световната банка Шигео Кацу даде висока оценка на напредъка в изпълнението на проекти в Албания, насочени към подпомагане на социалното и икономическо развитие, съобщиха местни ежедневници в четвъртък (7 октомври). Кацу се срещна с албанския финансов министър Арбен Малай в рамките на годишното събрание на банката във Вашингтон. 
						Други новини: В четвъртък Апелативният съд в Тирана потвърди решение на съд от по-ниска инстанция, с което бе оправдан бившият директор на разузнавателната служба в страната Фатос Клоси за злоупотреба с власт. Обвинението твърдеше, че той е използвал властта си, за да повлияе на 15 търга за обществени поръчки. (Албейниън дейли нюз - 08/10/04; Албейниън дейли нюз - 07/10/04)
