МВФ: Македонската икономика се съживява
					13/08/2006
					 
						ВАШИНГТОН, Съединени щати -- Икономическото положение в Македония най-накрая започна да се подобрява, се казва в изявление на борда на МВФ от петък (11 август), в което се оценява положително макроикономическата политика на правителството през последните две години. След едно десетилетие на мудно развитие, БВП регистрира ръст от 4 процента за две последователни години, инфлацията е под контрол, а дефицитът по текущата сметка е намален, се казва в изявлението на борда. В него обаче се подчертава, че остават структурните недостатъци и че са необходими повече чужди преки инвестиции. Изявлението бе направено след консултациите на МВФ по Член ІV с Македония в края на юли. (Уеб-сайт на МВФ - 11/08/06)
