Бившият хърватски премиер Санадер отрече да е получавал комисиона от австрийска банка
					16/12/2009
					 
						ЗАГРЕБ, Хърватия -- Във вторник (15 декември) бившият министър-председател Иво Санадер отхвърли обвиненията в австрийски медии, че е приел комисионна от австрийската „Хипо Алпе Адрия Банк”, за да й помогне в бизнеса й в Хърватия. Той отхвърли също така твърденията, че банката е финансирала Хърватския демократичен съюз (ХДС). Австрийският вестник "Ди Прессе" съобщи, че Санадер е помогнал на банката да започне дейност в Хърватия и в замяна е получил голямо възнаграждение. „Хипо Алпе Адрия”, която претърпя загуби заради лоши кредити, раздадени в Източна Европа, беше национализирана в понеделник. (ХИНА, Пословни, Явно, Кроейшън Таймс - 15/12/09)
