Гръцкият финансов министър обеща да възстанови икономическото доверие в страната 
					22/10/2004
					 
						БРЮКСЕЛ, Белгия -- Гръцкият финансов министър Георгиос Алогоскуфис обеща, че скоро ще бъде възстановено икономическото доверие в страната. На среща на финансовите министри на ЕС в Брюксел в четвъртък (21 октомври) Алогоскуфис каза, че Гърция е поела ангажимент за финансова прозрачност и ще направи всичко необходимо да публикува надеждни данни за бюджета си. Министърът имаше предвид неотдавнашен скандал, в който бившият гръцки кабинет бе обвинен, че е фалшифицирал критериите за ЕС, за да може Гърция да приеме еврото. Той каза, че ЕС ще даде през ноември препоръки относно финансовите проблеми на Гърция и бюджета на страната за 2005 г. (АНА - 21/10/04; ИЮБизнес - 20/10/04)
