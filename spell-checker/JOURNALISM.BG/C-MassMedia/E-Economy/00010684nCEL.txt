Хърватия търси икономически контакти с Косово
04/05/2004
 
ПРИЩИНА, Косово, Сърбия-Черна Гора -- Хърватия иска да развива икономическо сътрудничество с Косово, заяви шефът на Хърватската икономическа камара Адан Видошевич в понеделник (3 май). По време на срещи с председателя на парламента на Косово Неджат Дачи и премиера Байрам Реджепи Видошевич заяви, че хърватските бизнесмени очакват с надежда възобновяването на процеса на приватизация в Косово и провяват интерес към инвестиране в провинцията.
Други новини: шведският бригаден генерал Андерс Бранстрьом предупреди да не се съкращават войските, разположени в Косово. В интервю от понеделник той каза, че силно чуждо военно присъствие ще бъде необходимо още години наред, за да се елиминира опасността от етническо прочистване. Бранстрьом ръководеше шведските сили в Косово до миналия месец. (ХИНА, ФоНет, АФП - 03/05/04)
