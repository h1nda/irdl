Бившият министър на икономиката на Хърватия Поланчец беше обвинен във финансови измами 
					10/09/2010
					 
						ЗАГРЕБ, Хърватия -- Службата за борба с корупцията съобщи в четвъртък (9 септември), че е повдигнала обвинения срещу бившия министър на икономиката Дамир Поланчец за финансови измами и злоупотреба с власт. Поланчец, който подаде оставка през октомври 2009 г., беше задържан през март. Разследващите твърдят, че в периода между 2005 и 2009 г. той и други седем души са възнамерявали да изкупят дялове от местния производител на храни „Подравка” и да превземат фирмата, като използват нейни собствени пари, което е причинило на държавата загуби от 34,5 милиона евро. Поланчец работеше за компанията, преди да влезе в състава на правителството. Той заемаше и поста на заместник министър-председател, преди да подаде оставка миналата есен. (Национал, АП, Радио Свободна Европа - 09/09/10)
