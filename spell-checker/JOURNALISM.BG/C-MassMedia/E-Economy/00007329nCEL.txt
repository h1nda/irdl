Официални представители на БиХ представят икономическа стратегия във Вашингтон.
17/06/2003
 
ВАШИНГТОН, САЩ -- Висшият представител за Босна и Херцеговина (БиХ) Пади Ашдаун, председателят на Министерския съвет Аднан Терзич и външният министър Младен Иванич представиха стратегия за икономически реформи на отделни срещи с представители на МВФ и Световната Банка във Вашингтон в понеделник (16 юни). Терзич каза, че съгласно плана правителството на БиХ ще се опита да подобри бизнес климата и системата за социална защита, като разчита на финансовата и техническа помощ от международните финансови институции. Документът съдържа 120 мерки за провеждане на реформи. Според всекидневника от БиХ &lt;I&gt;Дневни Аваз &lt;/I&gt; делегацията ще обсъди и въпроси, свързани с възстановяването на Ирак.
Други новини: в понеделник местният парламент в Херцеговина-Неретва одобри ново правителство. Областните власти най-накрая определиха Мирослав Чорич за ръководител на местното правителство осем месеца след провеждането на общински избори. (Дневни Аваз, Дневни Лист, БХТВ 1, Ослобождение, Независне Новине - 17/06/03; Радио БХ - 16/06/03)
