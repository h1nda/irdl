Ашдаун предупреждава за икономическа криза в БиХ
05/06/2003
 
ВИЕНА, Австрия -- Пади Ашдаун, върховен представител на международната общност в Босна и Херцеговина изрази безпокойство пред Постоянния съвет на ОССЕ в сряда (4 юни), че е възможна сериозна криза в страната. Той подчерта необходимостта от радикални реформи и въвеждане на ограничения върху правителствените разходи. Ашдаун каза, че в страната има 11 дублиращи се правителствени структури. "60% от правителствените разходи отиват за издръжка на правителството. Нито една страна, която харчи повече за управлението отколкото за своите граждани, не може да просъществува", отбеляза Ашдаун. (АФП - 04/06/03)
