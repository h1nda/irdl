Македонската икономика е на челно място сред проблемите, сочи проучване 
					18/01/2005
					Според ново изследване икономическите проблеми и безработицата са най-важните въпроси за македонците.
					От Мария Лазарова за Southeast European Times в Скопие -- 18/01/05
 
					 
						
Неотдавна проведено проучване сочи, че 51 % от македонците възприемат безработицата като основен проблем в страната. [AFP]
						Проведено неотдавна проучване от Международния Републикански иниститут (МРИ), поръчано миналата седмица от Американската агенция за икономическо развитие (USAID), констатира, че македонските граждани се безпокоят преди всичко за икономическото развитие на страната. Нещо повече, по-голяма част от интерювираните - 51 % от анкетирани 1 108 души -считат, че безработицата е основен проблем. 
						"В това проучване се задава въпросът кое е най-важно за македонците. За нас е удоволствие да направим информацията достояние за народа и политическите лидери в Македония, " каза директорът на мисията на USAID за Македония Дик Голдмън. 
						Около 46 % от анкетираните отговарят с "не" на въпроса дали считат, че Македония се движи в правилна посока, в сравнение с 18 %, които смятат, че страната е на прав път. Цели 94 % смятат, че чуждестранните инвестиции са ключ към икономическия прогрес.
						Тридесет и един процент казват, че са оптимисти за бъдещето, докато 36 % твърдят, че икономическата ситуация ще се влоши през следващите години. Около 29 % смятат, че положението ще остане непроменено. 
						Анкетата освен това задава въпроси относно интеграцията в НАТО и ЕС. В нея се регистрира по-силна подкрепа (97 %) за присъединяването към ЕС, въпреки че подкрепата за членство НАТО е също висока (88 %). Едва 19 % обаче казват, че евро-атлантическата интеграция е най-важният въпрос, пред който е изправена Македония; за разлика от това, 29 % посочват премахването на визовия режим. 
						Мнозинство от 52 % считат, че икономическото положение на техните семейства се е влошило, докато 13 % виждат подобрение през последните четири години. 
						МРИ прави също така оценка на обществените нагласи спрямо политическите партии. На въпрос, за кого ще гласувате, ако изборите се проведат утре, 19 % изразяват предпочитания към управляващия Социалдемократически съюз на Македония, 13 % казват, че биха гласували за основната опозиционна партия ВМРО-ДПМНЕ, докато 10 % симпатизират на Демократичния съюз за интеграция, младшият партньор в управляващата коалиция.
