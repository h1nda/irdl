МВФ смята, че икономиката на Косово се развива, но същевременно предупреждава за бюджетния дефицит 
					05/08/2005
					 
						ПРИЩИНА, Косово, Сърбия и Черна гора -- Вероятно икономиката на Косово ще отбележи лек растеж през 2005 г., но правителството трябва да продължи да контролира бюджетния дефицит, каза представителят на МВФ в Прищина в четвъртък (4 август). Марк Обоен призова властите на провинцията да не назначават нови държавни служители и да ограничат разходите. Той предложи също правителството да коригира разходите и данъците за 2006 г., за да избегне прекомерно нарастване на дефицита. (АП - 04/08/05)
