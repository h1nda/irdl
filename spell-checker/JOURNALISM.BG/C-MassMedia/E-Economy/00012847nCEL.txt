Високопоставен служител на Световната банка призовава за реформи в Македония
					02/12/2004
					 
						СКОПИЕ, Македония -- Вицепрезидентът на Световната банка за Европа и Централна Азия, Шигео Кацу, призова в сряда (1 декември) Македония да осъществи структурни реформи. Той отбеляза напредъка, постигнат в поддържането на макроикономическата стабилност, но заяви, че ще са нужни по-нататъшни реформи за превръщане на икономиката в конкурентоспособна и гъвкава. 
						Други новини: В сряда Скопие потвърди, че Македония и Гърция ще подновят преговорите по спора за името на бившата югославска република следващия понеделник. Международният посредник Матю Нимиц ще ръководи преговорите. (Македонско радио, MИA - 01/12/04)
