Черногорското правителство публикува икономическата си платформа за 2008 г.
					21/12/2007
					 
						ПОДГОРИЦА, Черна гора -- В четвъртък (20 декември) правителството публикува своята платформа за икономическата политика за 2008 г. В нея се предвиждат около 790 млн. евро чуждестранни инвестиции през следващата година, икономически растеж от 7 % и инфлация от 4 %. Правителството има намерение да се съсредоточи върху увеличаването на заетостта и предвижда общият брой на заетите да се увеличи с 3,7 %, което ще намали процента на безработицата до 10,8 % до края на следващата година. Документът призовава също така към ускоряване на проектите в инфраструктурата и енергетиката, както и за повече инвестиции във водоснабдяването, управлението на отпадъците и проектите в подкрепа на бизнеса. (РТЧГ, Макфакс -20/12/07)
