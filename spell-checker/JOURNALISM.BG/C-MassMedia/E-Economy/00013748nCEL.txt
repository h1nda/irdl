Турският премиер Ердоган ще работи за стимулиране на икономическите връзки с Африка 
					01/03/2005
					 
						АНКАРА, Турция -- Премиерът Реджеп Тайип Ердоган заминава за Африка във вторник (1 март) с мисия, целяща да стимулира икономическите отношения. Той ще се срещне с етиопски представители в сряда и ще открие офис на държавната Турска фондация за сътрудничество и развитие в Адис Абеба. Ердоган след това ще отпътува за Южна Африка, основният търговски партньор на Турция на този континент. 
						Други новини: ЕС предупреди Турция в понеделник, че страната трябва да подпише протокол за разпространяване на приложното поле на Митническия съюз с ЕС и върху новите десет държави-членки, вкл. Кипър. Жан-Клод Юнкер, премиер на Люксембург, страната, която е понастоящем ротационен председател на ЕС, каза, че отказът да се извърши това действие може да постави под съмнение началото на предприсъединителните преговори. Анкара отрича спекулациите за наличие на някаква "умора" в отношенията между Брюксел и Анкара. (International Herald Tribune, AФП - 01/03/05; ЕС Обзървър, НТВ, TurkishPress.com - 28/02/05)
