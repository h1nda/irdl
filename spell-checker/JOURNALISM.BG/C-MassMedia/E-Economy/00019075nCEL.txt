Икономическите министри от ЮИЕ приеха регионална рамка за инвестициите
					28/06/2006
					 
						ВИЕНА, Австрия -- Икономическите министри на Албания, Босна и Херцеговина, България, Хърватия, Македония, Молдова, Черна гора, Румъния и Сърбия, както и представители на Пакта за стабилност за Югоизточна Европа (ЮИЕ), се срещнаха във Виена във вторник (27 юни) и приеха принципно нова регионална рамка за инвестициите в ЮИЕ. Според официални представители приемането на рамковия документ, който ще служи за основа на подготовката и прилагането на националните инвестиционни политики, демонстрира готовността и решимостта на страните да увеличат конкурентоспособността и чуждите инвестиции в региона. (Комюнике на Пакта за стабилност за ЮИЕ, БНР, ХРТ - 27/06/06)
