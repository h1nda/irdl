Албания призовава за повече подкрепа от Световната банка
13/02/2004
 
ТИРАНА, Албания -- Финансовият министър Арбен Малай се срещна с гостуващата делегация на Световната банка в четвъртък (12 февруари), с която ще обсъди финансовата стратегия на банката по вътрешните проекти. Малай изрази желанието на правителството да се запазят условията, при които то е теглило заеми от банката до момента. Той също така призова официалните представители да преосмислят плановете на банката за кредитиране с оглед изпълнението на целите на Националната стратегия на Албания за икономическо и социално развитие. Стратегията предвижда по-големи инвестиции в образованието, здравеопазването и пътната инфраструктура.
Други новини: Брус Джаксън, председател на Американския комитет по разширяването на НАТО, бе в Тирана в четвъртък, където отправи призив за по-голямо сътрудничество между политическите сили, за да бъдат постигнати целите на страната за интеграция. Сали Бериша от опозиционната Демократическа партия обаче обеща да продължи протестите срещу правителството. (ATA - 12/02/04)
