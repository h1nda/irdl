Гърция предложи награда за информация за участниците в банкови обири
					27/10/2009
					 
						АТИНА, Гърция -- Министерството за гражданска защита обяви в понеделник (26 октомври) награда от 600 000 евро за информация, която би довела до ареста на трима анархисти, заподозрени в извършването на серия от банкови обири през 2006 г. Съобщението бе направено на фона на обещанията на новото правителството да изкорени местния анархизъм и радикалните левичарски групи, отговорни за бомбените атентати в Атина. Според съобщението на всеки, който предостави информация за заподозрените - Симеон Сеисидис, Мариос Сеисидис и Григориос Циронис - ще бъде гарантирана анонимност. Тримата се укриват след обирите преди три години. (АП, Синхуа, МИА 26/10/09)
