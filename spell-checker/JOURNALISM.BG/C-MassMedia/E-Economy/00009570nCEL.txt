Световната банка предлага пълен диапазон от услуги на Хърватия
21/01/2004
 
ЗАГРЕБ, Хърватия -- Финансовият министър Иван Шукер проведе първата си официална среща с представителите на Световната банка на национално и регионално равнище в Загреб във вторник (20 януари). Ананд Сет, шеф на регионалния офис на банката в Загреб, каза, че мисията ще предложи целия си диапазон от услуги за подкрепа на икономическите и административните реформи в страната.
Също във вторник Шукер се срещна с Жак Вюненбурже, ръководител на постоянната мисия на Европейската комисия в Загреб. Двамата са обсъдили прилагането на програмата КАРДС на ЕС, насочена към стимулиране на стабилността и мира в Западните Балкани. (ХИНА, ХРТ, Виесник - 20/01/04)
