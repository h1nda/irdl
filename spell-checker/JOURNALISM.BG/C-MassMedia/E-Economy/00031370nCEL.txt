Хърватски опозиционни лидери обсъдиха икономически програми
					21/08/2009
					 
						ЗАГРЕБ, Хърватия -- Лидери на трите основни опозиционни партии - Социалдемократическата партия, Хърватската народна партия и Истрийския демократичен събор - се срещнаха в четвъртък (20 август), за да обсъдят различните си икономически програми. И трите партии са против приетия неотдавна "данък солидарност" и ще работят за отменянето му. Вместо това те биха въвели данъчни стимули за насърчаване на икономическото развитие. Една от конкретните мерки, споменати след срещата, бе по-строгият контрол върху процедурите за обществени доставки. Опозиционните лидери призоваха също за по-добро използване на държавните имоти. (Весник - 21/08/09; ХРТ, Пословни дневник - 20/08/09)
