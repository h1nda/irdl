Предложеният от Турция Кавказки съюз ще започне да действа като икономическо партньорство
					17/08/2008
					 
						AНКАРА, Турция -- Турция планира да създаде Кавказки съюз на основата на икономическо партньорство, съобщиха местните медии в събота (16 август). Платформата за кавказка стабилност и партньорство предвижда общи изпълнителни органи за сигурност за Турция, Армения, Грузия, Азербайджан и Русия. Анкара предлага съюза в усилията си да бъде решен конфликта между Грузия и Русия. Турският външен министър Али Бабакан ще се срещне със своя руски колега Сергей Лавров следващата седмица, за да започнат формирането на съюза.
						Други новини - Турция отрече съобщенията, че е решила да не подписва енергийните споразумения с Иран заради натиска на САЩ. "Турция е голяма страна и не прави каквото и да е само заради това, че някое го е поискал", заяви Гюл пред репортери. В четвъртък Гюл се е срещнал със своя ирански колега Махмуд Ахмадинеджад, но те не са успели да подпишат очакваното споразумение за газопровод. (Хюриет, Сабах, Заман, Милиет, Си Ен Ен Търк, Tъркиш Прес - 16/08/08, Сабах, НТВ - 16/08/08)
