Среща на МВФ и Световната банка в Истанбул предизвика протест
					02/10/2009
					 
						ИСТАНБУЛ, Турция -- Около 1 000 души протестираха в четвъртък (1 октомври) срещу провеждането на годишните срещи на МВФ и Световната банка в Истанбул. Организирани от профсъюзите и левите политически партии, демонстранти, развяващи знамена, излязоха на протест по булевард "Истиклат" при строги мерки за сигурност, преди да се разпръснат мирно. Срещите започват следващата седмица, но са предшествани от редица прояви и конференции. В четвъртък млад турски студент хвърли обувката си по главния директор на МВФ Доминик Строс-Кан, който изнасяше лекция в университета "Билги". Студентът бе задържан за кратко. (АФП, Милиет, Анадолска информационна агенция, Хюриет, АП, Ройтерс, Синхуа - 01/10/09)
