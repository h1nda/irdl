Централната банка на БиХ отхвърли опитите за политическа намеса
					03/02/2008
					 
						САРАЕВО, Босна и Херцеговина (БиХ) -- В изявление в петък (1 февруари), Централната банка на БиХ (ЦББХ) реагира остро на опити от страна на премиера на Република Сръбска (РС) Милорад Додик да се намеси в нейната работа. Реакцията на банката бе предизвикана от изявлението на Додик, че ще предприеме процедури за връщане на печалбата на банката на областите. ЦББХ напомни на Додик, че нейното създаване и операции фигурират в Дейтънското мирно споразумение, в което се казва, че Централната банка трябва да бъде напълно независима от ФБиХ, РС или друга държавна агенция или власт в преследване на обективното изпълнение на нейните задачи и че не трябва да приема никакви инструкции от какъвто и да е друг субект. (Уебсайт на ЦББХ, Фена, РТРС, НТВ Хаят - 01/02/08)
