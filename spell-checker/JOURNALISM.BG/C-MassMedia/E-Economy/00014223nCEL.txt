Финансовите министри на ЕС определят мерките за намаляване на гръцкия бюджетен дефицит като адекватни 
					13/04/2005
					 
						ЛЮКСЕМБУРГ -- Отбелязвайки, че Гърция предприема адекватни стъпки за съкращаване на своя бюджетен дефицит, министрите на финансите от ЕС одобриха програмата за стабилност и растеж на тази страна във вторник (12 април) по време на свое заседание в Люксембург. Министрите подкрепиха позицията на Европейската комисия (ЕК), заета по-рано този месец. ЕК реши, че след като Гърция работи за свеждане на дефицита под тавана на еврозоната от 3 % от БВП, не са необходими допълнителни дисциплинарни мерки засега. 
						Други новини от вторник: ЕК публикува последно предупреждение към Гърция по повод продължаващото нарушаване на правилата за управление на отпадъците на остров Крит. В свое прес-съобщение ЕК критикува Атина за това, че не е почистила незаконно натрупаните отпадъци, за които Гърция бе вече глобена през 2000 г., както и за непочистването на временно сметище. (AНА, MПА, уеб сайт на ЕС - 12/04/05)
