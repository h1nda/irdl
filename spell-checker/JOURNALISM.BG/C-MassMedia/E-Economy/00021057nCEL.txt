Бившият министър на икономиката на Румъния е обвинен в шпионаж и държавна измяна
					22/12/2006
					 
						БУКУРЕЩ, Румъния -- В четвъртък (21 декември) бившият министър на икономиката Кодрут Серес потвърди, че е обвинен в шпионаж и държавна измяна във връзка с процеса на приватизация. Серес каза това на излизане от прокуратурата на Върховния съд. Той заяви, че е невинен и се надява, че разследването ще докаже това. В момента се проучва дали Серес и други лица са предоставили поверителна търговска информация, свързана с продажбата на държавни компании. Прокурорите са задържали осем души, включително двама чуждестранни консултанти. (Зиуа - 22/12/06; Медиафакс, AП, Ройтерс - 21/12/06)
