Финансовият министър е оптимист, че Гърция ще спази изискванията на ЕС за бюджета
		04/10/2005
		 
			АТИНА, Гърция -- Министърът на икономиката и финансите Георгиус Алогоскуфис изрази оптимизъм в понеделник (3 октомври) , че Гърция ще намали държавния си дефицит през 2006 г. до 2,8 процента от БВП, като така в крайна сметка ще изпълни изискванията за бюджета на ЕС. Представяйки проектобюджета за следващата година пред парламента, той заяви, че за първи път през последните години е поставена цел да се намали дефицита под прага на еврозоната от 3 на сто. Амбициозната цел ще бъде постигната чрез съкращаване на държавните разходи и без допълнителни данъчни увеличения, заяви той. Тазгодишният дефицит се очаква да бъде около 3,6 процента от БВП. (Катимерини, ФТ - 04/10/05; AНА, МПА - 03/10/05)
