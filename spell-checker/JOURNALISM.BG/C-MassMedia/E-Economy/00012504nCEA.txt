Гръцките банки разширяват присъствието си на Балканите 
					02/11/2004
					Променяйки съществено своята политика, гръцките банки ограничават плановете си за експанзия в Западна Европа и Азия, фокусирайки се за сметка на това върху съседните държави. 
					От Джордж Анагностопулос за Southeast European Times в Атина – 02/11/04
 
					 
						
Националната банка на Гърция ще закрие клоновете си в Париж, Франкфурт и Амстердам. [NBG] 
						Планирайки откриването на 100 клона в региона до края на 2005 г., гръцките банки превърнаха засиленото си присъствие на Балканите в крайъгълен камък на стратегическото си развитие. Всички основни планове за разширяване на дейността в Западна Европа и Азия се прекратяват, за да се прехвърли фокусът върху съседните държави. 
						Промяната бе обявена от президента на Националната банка на Гърция (НБГ) Такис Арапоглу, чиято институция реши да затвори клоновете си в Париж, Франкфурт и Амстердам с аргумента, че те не могат повече да се конкурират с местните банки. НБГ сега планира да открие 32 нови клона на Балканите. 
						Междувременно Търговска банка на Гърция реши да ограничи присътвието си в Германия и Англия, оттегляйки се същевременно напълно от Грузия и Армения. Тя вече започна да затваря своите универсални магазини, да съкращава персонала и да търси посредник, който да намери купувачи за нейните азиатски клонове. В същото време стратегическите планове на банката предвиждат динамична експанзия в балканските държави. 
						Една от трите най-големи частни банкови групировки, EFG Eurobank Ergasias, също разширява бизнеса си на Балканите, инвестирайки в същото време и в рехабилитацията и модернизацията на местни банки. Регионът е привлекателен, тъй като предлага темп на икономически растеж, по-висок от 5 % годишно, а предстоящото присъединяване на България и Румъния към ЕС през 2007 г. отваря специални възможности в тази насока. 
						Петтет най-големи гръцки банки започнаха да разработват своя мрежа в региона, закупувайки местни банки през 90-те години на миналия век. Днес те се радват на общ дял от около 20 % в България, 25 % - Македония и 10 % - в Албания. Те продължавата да разширяват присъствието си, главно чрез независимо развитие. 
						Като цяло гръцките банки са най-големият източник на чуждестранни инвестиции на Балканите, когато става дума за финансовия и банков сектор, с общ обем на инвестиции от около 1 млрд. евро до този момент. С времето те навлязоха и в банкирането на дребно, което претърпя особено бързо развитие през последните няколко години. На много пазари те са пионери в предлагането на нови продукти и услуги.
