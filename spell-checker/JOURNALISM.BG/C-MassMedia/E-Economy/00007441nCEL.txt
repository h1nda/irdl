Икономически преглед
27/06/2003
Преглед на бизнес и икономическите новини от Балканите след 20 юни.
(Различни източници -- 20/06/03 - 27/06/03)
 
 
Преглед на бизнес и икономическите новини от Балканите след 20 юни:
ЕБВР ще кофинансира строителството на фабрика за тухли в Букурещ. Австрийската фирма Винербергер е изпълнител на проекта, който е на стойност 17.1 млн. евро. Фабриката ще има производствен капацитет до 135 млн. тухли и ще създаде 58 нови работни места.
***
Хърватия подписа споразумение с Чили за избягване на двойното данъчно облагане на 24 юни. По думите на хърватския външен министър Тонино Пицула споразумението ще допринесе за засилване на двустранните икономически отношения.
***
Българската агенция за чуждестранни инвестиции очаква инвестициите "на зелено" в страната да достигнат 500 млн. евро през 2003 г. Агенцията съобщи, че в момента обсъжда инвестиционни проекти за 250 млн. евро.
***
Турският парламент прие закон за преустройство на държавната агенция по безработицата, което се изисква от МВФ, за да приключи петия преглед на изпълнението на стендбай споразумението със страната.
***
Карно Металбокс Инвестмънтс СА, филиал на базираната в САЩ компания Краун Холдингс направи публична заявка за изкупуване на останалите 27.21% от собствеността на гръцката фирма Елас Кен Пакиджинг Манюфакчъръс. Краун Холдингс заяви, че ще плати 5.50 евро за акция.
***
Тузла, Босна и Херцеговина , стана домакин на втория международен конгрес по развити технологии, чиято цел е да се насърчат научно-изследователските контакти между Западна Европа и страните с развиващите се пазари. Форумът започна на 25 юни и привлече 167 експерти от 12 европейски страни.
***
Три чуждестранни банки изразиха интерес да купят собственост в албанската Спестовна банка, съобщи министерството на финансите. Ситигруп, австрийската Райфайзен банк и унгарската Спестовна банка се интересуват от търга за приватизация.
***
Сърбия и Американската агенция за международно развитие ще разделят финансирането на проект на стойност 235000 дол. за възстановяване на центъра "Майка и дете" и на стоматологичния център в Крушевац, южна Сърбия.
