Световната банка ще предостави заеми от 196 млн. долара на Албания
					12/01/2006
					 
						ТИРАНА, Апбания -- Световната банка се съгласи да предостави заеми в размер на 196 млн. долара на Албания, за да помогне на страната да се справи с безработицата, бедността и изостаналостта. Парите ще бъдат използвани за стимулиране на икономическия растеж чрез подпомагане на развитието на частния сектор, както и за подобряване на социалните услуги. Банката предупреди, че за Албания може да се окаже трудно да поддържа сегашния си икономически растеж от 5 % и страната "ще трябва да привлече повече преки чужди инвестиции, да увеличи обеществените и частните спестявания, да ускори натрупването на материален и човешки капитал и да подобри управленските структури, за да успее да поддържа впечатляващия си засега напредък". 
						Други новини -- Правителството подписа в сряда (11 януари) проектоспоразумение с МВФ. Вероятно то ще бъде одобрено от съвета на Фонда до края на месеца. Споразумението е продължение на тригодишната Програма за намаляване на бедността и подпомагане на растежа на стойност 42,7 млн. долара, която приключи през ноември. (Албейниън нюз - 12/01/06; AП, Уеб сайт на албанското правителство - 11/01/06)
