Световната банка одобри нова стратегия за БиХ на стойност 400 милиона долара
					18/12/2007
					 
						САРАЕВО, Босна и Херцеговина (БиХ) -- Световната банка одобри нова четиригодишна стратегия, която дава право на БиХ да получи до 400 млн. долара между 2008 и 2013 г. Това е двойно повече от сегашната сума, която МВФ отпуска на БиХ. След представянето на стратегията в Сараево в понеделник (17 декември) Марко Мантованели, мениджър за БиХ, каза, че парите ще бъдат предназначени за инвестиции в инфраструктурата, развитието на общините, транспорта, енергетиката, бизнес средата и реформите в съдебната система и общественото осигуряване. Мантованели обясни, че новата стратегия се основава на партньорството и следователно е много по-различна от старата следвоенна стратегия. Това ще открие възможности за финансиране от страна на Международната агенция за развитие и Международната банка за възстановяване и развитие, заяви Мантованели, подчертавайки растящото международно доверие в икономиката на БиХ. (Независне Новине - 18/12/07; РТРС, Фена, НТВ Хаят, Ройтерс, ДПА, АФП - 17/12/07)
