Според Нано присъединяването към Икономическия и социален съвет на ООН ECOSOC е признание за напредъка на Албания 
					21/12/2004
					 
						ТИРАНА, Албания -- Премиерът Фатос Нано каза в понеделник (20 декември), че присъединяването на Албания към Икономическия и социален съвет на ООН (ECOSOC) е признание за напредъка на страната по пътя на нейното политическо, икономическо и социално развитие. На прием по повод присъединяването Нано каза, че доверието, демонстрирано чрез приема на Албания, ще стимулира страната да играе възможно по-активна роля. 
						Също в понеделник президентът Алфред Мойсиу призова политическите сили да покажат по-голяма ангажираност за ускоряване на реформите, насочени към интеграция. Той допълни, че отлагането на реформите препятства демократичното развитие ( Албейниън дейли нюз - 21/12; ATA - 20/12/04)
