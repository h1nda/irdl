Световната банка отпусна 150 млн. долара заем за структурните реформи в Румъния 
					19/09/2004
					 
						БУКУРЕЩ, Румъния – Бордът на Световната банка одобри отпускането на заем от 150 млн. долара за структурни реформи в Румъния, се казва в заявление, публикувано в петък (17 септември) от румънското министерство на финансите. Кредитът, одобрен от банката предишния ден, е част от многогодишния заем за програмно преустройство, който от своя страна е синхронизиран с напредъка на Румъния в процеса на присъединяване към ЕС и с превантивното стендбай споразумение с МВФ (Ромпрес, Медиафакс - 18/09/04; Уебсайт на Световната банка - 16/09/04)
