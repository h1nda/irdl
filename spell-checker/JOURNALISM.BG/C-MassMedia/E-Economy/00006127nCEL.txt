Икономически обзор
28/02/2003
Преглед на бизнес и икономически новини от Балканите след 21 февруари.
(Различни източници - 21/02/03 - 28/02/03)
 
 
Преглед на бизнес и икономически новини от Балканите след 21 февруари:
Камарата на представителите на Босна и Херцеговина прие държавния бюджет за 2003 г. В бюджета, който възлиза на 530 млн конвертируеми марки (около 270 млн евро), са предвидени 166 млн евро за плащания по външния дълг на БиХ.
***
Най-голямата македонска компания за търговски изложения "Скопски панаир" обяви плановете си да изгради нов бизнес комплекс "Нова епоха". Инвестициите ще достигнат 65 млн. долара и ще доведат до откриването на 1200 нови работни места.
***
Македонското Министерство на местното самоуправление и Европейската агенция за реконструкция подписаха споразумение за 11 млн евро за подпомагане на процеса на децентрализация на страната. Средствата ще се разпределят между малки инфраструктурни проекти и общински пилотни проекти в 48 общини.
***
Македонското правителство прие нов режим за чуждата валута във връзка с борбата с прането на пари. Според новите разпоредби гражданите могат да изнасят до 2 000 евро в брой и да внасят в страната до 10 000 евро. Гражданите ще бъдат задължени да декларират парите в брой на митническия служител, винаги когато пътуват зад граница.
***
Албанските власти ще проведат до края на юни открит международен търг, за да изберат компанията, която ще изгради новата ТЕЦ във Вльора, обяви енергийното министерство. Във финансирането на проекта, който е на стойност 100 млн долара ще участват Световната банка, ЕБВР и Европейската инвестиционна банка.
***
Българското Министерство на финансите съобщи, че планира да пусне за продажба седемгодишни облигации за минимална стойност 25 млн евро. Търгът ще се проведе на 10 март и цели привличането на чужди инвеститори на местния дългов пазар.
***
На 24 февруари Хърватската държавна електрическа компания започна осъществяването на инвестиционна програма на стойност 55 млн долара за модернизиране на мрежата в северозападния адриатически курорт Риека. Първият етап от проекта ще бъде завършен до края на следващата година, докато работата по модернизирането на някои от съоръженията ще продължи до 2008 г.
***
Броят на издадените кредитните карти в Турция е нарастнал със 71 процента през 2002 г., според доклада на Mastercard Eurasia, публикуван на 26 февруари. Mastercard увеличи броя на издаваните кредитни карти в Турция със 105 процента, достигайки пазарен дял от малко над 50 процента.
***
Гърция и Турция подписаха споразумение за транспортирането на природен газ. То предвижда изграждането на общ газопровод с дължина над 280 км на стойност 250 млн. долара.
***
Гръцкия финансов посредник Глобал Файнанс е избран на 25 февруари за началник на инвестиционния капитал от 20 млн. евро в Румъния. Това ще бъде третия инвестиционен капитал в Румъния, които е управляван от Глобал Файнанс.
