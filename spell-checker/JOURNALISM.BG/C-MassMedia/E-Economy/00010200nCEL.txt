Световната банка: "Жизненият стандарт в България остава нисък независимо от икономическия растеж"
18/03/2004
 
СОФИЯ, България -- Жизненият стандарт в България остава нисък независимо от стабилния икономически растеж през последните няколко години, заяви в сряда (17 март) постоянният представител на Световната банка в България Оскар де Брюн Копс, като добави, че не всички българи са почувствали подобряване на стандарта си. Анализ на Световната банка установи значителни ниши на бедност в селските райони и сред етническите малцинства. Въз основа на тези констатации банката ще въведе повече програми за тези части от обществото за улесняване на присъединяването на България в ЕС.
Други новини: Град Кърджали ще стане домакин на учение на НАТО по спешно планиране на гражданска защита в отговор на симулирано терористично нападение срещу важни инфраструктурни обекти. Учението, което ще се проведе от 31 май до 4 юни, ще бъде първото организирано от България като член на НАТО. (БTA, Медиапул, бТВ - 17/03/04)
