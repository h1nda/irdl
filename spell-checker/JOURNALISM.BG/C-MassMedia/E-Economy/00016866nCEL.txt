Министърът на финансите на Турция обещава да засили борбата срещу сивата икономика
		07/12/2005
		 
			АНКАРА, Турция -- Министърът на финансите Кемал Унакитан заяви във вторник (6 декември), че правителството обмисля мерки за засилване на борбата срещу сивата икономика през следващата година. Мерките ще включват строги наказания за компании, за които нееднократно е било установено, че не плащат данъци, както и мерки за подобряване на процеса на събиране на данъци, заяви той. 
			Други новини - Във вторник председателят на турският медиен съвет Октай Екси призова за промени в новия наказателен кодекс, за да се гарантира свобода на словото. Екси заяви, че без незабавни действия, коридорите на турските съдилища и затвори могат "да се напълнят с журналисти". Започнати са съдебни процедури срещу пет видни журналисти заради критиката им към опита на съдебната власт да забрани конференция по въпроса за т.н. арменски геноцид по-рано тази година. (NTV - 06/12/05)
