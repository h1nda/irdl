Световната банка обвързва бъдещото финансиране на проекти за БиХ с провеждането на реформите
22/01/2004
 
САРАЕВО, Босна и Херцеговина (БиХ) -- Световната банка заяви, че бъдещата й помощ за БиХ, включително нов заем за 12 млн. долара за проект за градска инфраструктура и услуги, ще зависи от напредъка на реформите в Мостар. В сряда (21 януари) банката също така предупреди, че ако се провали обединяването на етнически разделения град, това ще се счита за лош сигнал и може да провали международната среща на върха относно инвестициите, която по график трябва да се проведе в Мостар следващия месец.
Други новини: В сряда ръководителят на мисията на ОССЕ в БиХ, Робърт Бийкрофт предупреди, че ако парламентът на БиХ не приеме основен законопроект за висшето образования до края на март, страната може да изгуби кредити от Световната банка в размер на 62 млн. долара. (Източници на СВП - 22/01/04; ФТВ, РТРС - 21/01/04)
