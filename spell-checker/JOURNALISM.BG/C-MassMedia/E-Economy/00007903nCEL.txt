Хърватия и Словения размениха дипломатически ноти по адриатическата икономическа зона
07/08/2003
 
ЗАГРЕБ, Хърватия -- Хърватското министерство на външните работи връчи дипломатическа нота на Словения в сряда (6 август) в отговор на въпроси относно възможните екологически щети върху Адриатическо море в хърватската икономическа зона близо до границата със Словения. Министерството заяви, че действията на Хърватия в региона са хармонизирани със стандартите за опазване на околната среда. В нотата се казва, че страната ще спазва стандартите и практиката на добросъседските отношения.
В други новини на тази тема, хърватският зам.-министър на външните работи Дарко Бекич се срещна със словенския посланик в Хърватия Петър Векеш в сряда, за да обсъдят въпросите на екологическите последици на Адриатическата икономическа зона. Двамата са заявили, че техните страни ще намерят начини да решат съществуващите проблеми, свързани с риболова и опазването на околната среда в зоната. (ХИНА - 06/08/03)
