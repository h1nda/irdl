Доклад: "Хърватия започва разследване срещу бивш икономически министър"
					22/01/2010
					 
						ЗАГРЕБ, Хърватия -- Антикорупционната служба УСКОК започна разследване срещу бившия икономически министър Дамир Поланчец във връзка с предполагаемата му роля в корупционен скандал, в който бе замесена фирмата, производителка на хранителни продукти, "Подравка", предадоха медиите в четвъртък (21 януари). Поланчец е заявил, че не му е известно срещу него да се водят някакви следствени действия. "Подравка", водеща компания за хранителни фармацевтични продукти, бе обект на засилено внимание от медиите през последните месеци в резултат на разследване за корупция срещу членове на висшето й ръководство. Скандалът принуди Поланчец да се оттегли в края на октомври от поста си в кабинета. (ХРТ, Нова ТВ, Явно, Ютарни Лист, Кроейшън Таймс - 21/01/10)
