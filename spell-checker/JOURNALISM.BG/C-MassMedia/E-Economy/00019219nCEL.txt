Албания обеща икономическа и институционална подкрепа за Косово 
					11/07/2006
					 
						ТИРАНА, Албания -- В понеделник (10 юли) президентът Алфред Мойсиу обеща, че страната му ще предостави икономическа и институционална подкрепа на Косово. По време на преговорите в Тирана с министъра на търговията и промишлеността на провинцията, Буяр Дуголи, Мойсиу изрази готовността на Албания да помогне при обучението и квалификацията на млади косовски професионалисти. 
						Други новини -- Пет опозиционни партии в албанския парламент създадоха координационен комитет, който проведе първото си заседание в понеделник в Тирана. Лидерите на Социалистическото движение за интеграция, Социалистическата партия, партията "Демократичен алианс", Социалдемократическата партия и Партията за социална демокрация се събраха, за да обсъдят обединяването на позициите си в парламента. Те потвърдиха също плановете си да организират в сряда протести в Тирана срещу правителството на премиера Сали Бериша. (Албейниън Нюз, Газета Шкиптаре, Кориери, Газета Сот - 11/07/06; Уеб сайт на албанския президент - 10/07/06)
