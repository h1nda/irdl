Гърция обещава да се заеме с икономическата реформа и да намали разходите
					08/07/2005
					 
						АТИНА, Гърция -- Финансовият министър Йоргос Алогоскуфис каза в четвъртък (7 юли), че правителството е решено да приеме мерки за поставяне на големия бюджетен дефицит под контрол. Алогоскуфис каза, че Атина е решена да намали дефицита под 3 % до края на 2006 г. от 6,1 % в края на 2004 г. Той призна, че Гърция е изправена пред много проблеми, особено наложителната реорганизация на пенсионната система. Неговият коментар бе в отговор на доклад на ОИСР, в който се казва, че Гърция ще бъде изправена пред "огромни предизвикателства" през следващите години. (AП - 07/07/05)
